<?xml version="1.0" encoding="utf-8"?>
<usx version="2.0">
  <book code="JDG" style="id">Judges</book>
  <para style="mt">Judges</para>
  <chapter number="1" style="c" />
  <para style="p">
    <verse number="1" style="v" />Joshua a sih khit ciangin Israel mite in { Topa } tungah thu dong
    uh a, “Kanaan mite a sim dingin kua kuanto masa ding ka hi uh hiam?” a ci uh hi. </para>
  <para style="p">
    <verse number="2" style="v" />{ Topa } in, “Judah minamte kuanto masa ding uh hi. En un, amau'
    khutsungah tua leitang ka piazo hi,” a ci hi. </para>
  <para style="p">
    <verse number="3" style="v" />Tua ciangin Judah minamte in a sanggam uh Simeon minamte kiangah,
    “Kanaan mite i zawh theihna dingin ko tungah hong kipia gamah kote hong zui un. Tua mah bangin
    no hong kipia gamah kote in zong kong zui ding uh hi,” a ci uh hi. Tua ahih ciangin Simeon
    minamte in a zui uh hi. </para>
  <para style="p">
    <verse number="4" style="v" />Tua ciangin Judah minamte kuanto uh a, { Topa } in amaute'
    khutsungah Kanaan mite leh Perez mite a pia hi. Amaute in Bezek-ah tua mite tul sawm bang a zo
    uh hi. </para>
  <para style="p">
    <verse number="5" style="v" />Amaute in Bezek-ah Adonibezek tuakin amah tawh kido uh a, Kanaan
    mite leh Perez mite a zo uh hi. </para>
  <para style="p">
    <verse number="6" style="v" />Adonibezek tai hi. Ahih hangin amaute in delhin man uh a, a
    khutpite leh a khepite attan uh hi. </para>
  <para style="p">
    <verse number="7" style="v" />Tua ciangin Adonibezek in, “A khutpi leh a khepi a ki-attan kumpi
    sawmsagihte in ka sabuai nuai-ah an nengkia tawm ngei uh hi. Ka gamtatnasa bangin Pasian in kei
    hong thuk hi,” a ci hi. Tua ciangin amaute in Jerusalem-ah amah paipih uh a, tua munah amah a si
    hi. </para>
  <para style="p">
    <verse number="8" style="v" />Tua ciangin Judah mite in Jerusalem simin la uh a, a mite thatin a
    khuapi hal uh hi. </para>
  <para style="p">
    <verse number="9" style="v" />Tua khit ciangin Judah mite, mualtung gam, Negeb gam, leh lei
    niamna-a teng Kanaan mite a sim dingin paisuk uh hi. </para>
  <para style="p">
    <verse number="10" style="v" />Tua ciangin Hebron (Hebron pen a nidangin Kiriatharba)-ah a teng
    Kanaan mite a sim dingin Judah mite kuansuk uh a, amaute in Sheshai leh Ahiman leh Talmai a zo
    uh hi. </para>
  <para style="p">
    <verse number="11" style="v" />Tua lai panin Debir mite a sim dingin amaute a pai uh hi. Debir
    min pen nidangin Kiriathsefer ahi hi. </para>
  <para style="p">
    <verse number="12" style="v" />Tua ciangin Kaleb in, “Kiriathsefer simin a lazopa tungah a zi
    dingin ka tanu Aksah ka pia ding hi,” a ci hi. </para>
  <para style="p">
    <verse number="13" style="v" />Tua ciangin Kaleb' naupa Kenaz' tapa Othniel in la a, amah in a
    zi dingin a tanu Aksah a pia pah hi. </para>
  <para style="p">
    <verse number="14" style="v" />Tuanu tawh a kiten' ciangin a pa kiang panin lo khat a ngetna
    ding a zi hahsawl hi. A zi zong a la tung panin kum a, Kaleb in ama kiangah, “Bang ut na hi
    hiam?” a ci hi. </para>
  <para style="p">
    <verse number="15" style="v" />Amah in, “Letsong khat hong pia in. Negeb lei keu gamah hong koih
    na hih ciangin tuikhukte zong hong pia in,” a ci hi. Tua ciangin Kaleb in ama tungah tuikhuk
    tungnungte leh tuikhuk nuainungte a pia hi. </para>
  <para style="p">
    <verse number="16" style="v" />Tua ciangin Moses' sungpate nam ahi Ken' suanlekhakte, Judah mite
    tawh nisuh khuapi panin Negeb gam Arad gei-a om Judah gamah paito uh a, tua lai munah tungin tua
    mite tawh a tengkhawm uh hi. </para>
  <para style="p">
    <verse number="17" style="v" />Judah mite zong Simeon mite tawh paikhawmin Zefath-ah a teng
    Kanaan mite va zo-in susiamang uh hi. Tua ahih ciangin tua khuapi min Hormah kici hi. </para>
  <para style="p">
    <verse number="18" style="v" />Judah mite in zong Gaza leh a gam, Ashkelon leh a gam, leh Ekron
    leh a gamte a la uh hi. </para>
  <para style="p">
    <verse number="19" style="v" />{ Topa } in Judah mite huh ahih manin amaute in mualtung gamteng
    luah uh a, ahih hangin zang gama teng mite hawlkhia zolo uh hi. Bang hang hiam cih leh amaute in
    sik leeng nei uh hi. </para>
  <para style="p">
    <verse number="20" style="v" />Tua ciangin Moses in a gensa bangin Kaleb tungah Hebron kipia a,
    tua sung panin amah in Anak' tapa thumte a hawlkhia hi. </para>
  <para style="p">
    <verse number="21" style="v" />Ahih hangin Benjamin mite in Jerusalem-ah a teng Jebus mite
    hawlkhia lo uh ahih manin tuni dongin Jebus mite pen Jerusalem-ah Benjamin mite tawh a tengkhawm
    uh hi. </para>
  <para style="p">
    <verse number="22" style="v" />Josef minamte zong Bethel a sim dingin kuanto uh a, { Topa } in
    amaute a huh hi. </para>
  <para style="p">
    <verse number="23" style="v" />Amaute in thu kansim dingin Bethel-ah mi sawl uh hi. (Tua khuapi
    min pen a nidangin Luz ahi hi.) </para>
  <para style="p">
    <verse number="24" style="v" />Thu kansimte in khuapi panin hong paikhia mi khat mu-in ama
    kiangah, “Khuapi sung lutna lampi hong hilh in, kong thum uh hi, nang tungah kong diktat ding uh
    hi,” a ci uh hi. </para>
  <para style="p">
    <verse number="25" style="v" />Tua ciangin amah in khuapi sung lutna lampi amaute a lak hi.
    Amaute in namsau tawh tua khuapi mite vat uh a, ahih hangin tua mipa leh a innkuante suaktasak
    uh hi. </para>
  <para style="p">
    <verse number="26" style="v" />A nung ciangin Hit mite gamah tua mipa pai-in khuapi khat sat a,
    a min pen Luz ci-in a phuak hi. Tudongin tua khua min pen Luz mah ahi hi. </para>
  <para style="p">
    <verse number="27" style="v" />Manasseh mite in Bethshean leh a khuaneute-a teng mite, Taanak
    leh a khuaneute-a teng mite, Dor leh a khuaneute-a teng mite, Ibleam leh a khuaneute-a teng mite
    ahi a, Megiddo leh a khuaneute-a teng mite ahi zongin hawlkhialo uh ahih manin Kanaan gammite
    tua leitangah tenglai uh hi. </para>
  <para style="p">
    <verse number="28" style="v" />Ahi zongin Israel-te a thahat uh ciangin amaute in aana tawh na a
    sem dingin Kanaan mite koih uh a, hawlkhia sianglo uh hi. </para>
  <para style="p">
    <verse number="29" style="v" />Efraim mite in zong Gezer-ah a teng Kanaan mite hawlkhia lo uh
    ahih manin Gezer-ah amaute' lakah Kanaan mite a teng uh hi. </para>
  <para style="p">
    <verse number="30" style="v" />Zebulun minamte in Kitron-a teng mite ahi a, Nahalol-a teng mite
    ahi zongin hawlkhia lo a, Kanaan mite amaute lakah tengin aana tawh nasemte a suak uh hi. </para>
  <para style="p">
    <verse number="31" style="v" />Asher minamte in Akko-a teng mite, Sidon-a teng mite, Ahlab-a
    tengte, Akzib-a tengte, Helbah-a tengte, leh Afik-a tengte ahi a, Rehob-a tengte ahi zongin
    hawlkhia lo uh hi. </para>
  <para style="p">
    <verse number="32" style="v" />Tua gama teng Kanaan mite lakah Asher mite teng uh hi. Bang hang
    hiam cih leh amaute in hawlkhia lo uh hi. </para>
  <para style="p">
    <verse number="33" style="v" />Naftali minamte in Bethshemesh-a tengte ahi a, Bethanath-a tengte
    ahi zongin hawlkhia loin, tua gama teng Kanaan mite lakah a teng uh hi. Ahi zongin Bethshemesh
    leh Bethanath-a teng mite pen amaute-a' dingin aana tawh na a sem mite a suak uh hi. </para>
  <para style="p">
    <verse number="34" style="v" />Amor mite in mualtung gamah Dan mite notkik uh a, zang gamah
    paisuk saklo uh hi. </para>
  <para style="p">
    <verse number="35" style="v" />Amor mite pen Harheres, Aijalon, leh Shaalbim-ah teng uh a, ahih
    hangin Josef minamte in amaute gawt semsem a, amaute pen aana tawh nasemte a suak uh hi. </para>
  <para style="p">
    <verse number="36" style="v" />Amor mite' gamgi pen Akrabbim kahtohna, Sela leilu lam pan kipan
    hi. </para>
  <chapter number="2" style="c" />
  <para style="p">
    <verse number="1" style="v" />Tu-in Gilgal panin Bokhim-ah { Topa' } vantung mi paito hi. Amah
    in Israel mite kiangah, “Egypt panin note kong paipihto a, na pu na pate uh tungah piak dinga ka
    ciam leitangah note kong paipih hi. Keimah in, ‘Note tawh ka thuciam ka siasak ngei kei ding a, </para>
  <para style="p">
    <verse number="2" style="v" />hih gama teng mite tawh thuciamna na bawl kei ding uh hi. Amau'
    biakna taute na susia ding uh hi,’ ka hong ci hi. Ahih hangin note in ka thupiakna na mang kei
    uh hi. Bang hangin lehgamtat na hi uh hiam? </para>
  <para style="p">
    <verse number="3" style="v" />Tua ahih ciangin tu-in keimah in note' mai-ah amaute ka hawlkhia
    kei ding hi. Amaute pen note' lang suak ding uh a, a pasian-te uh note-a' dingin thang antah hi
    ding hi,” a ci hi. </para>
  <para style="p">
    <verse number="4" style="v" />{ Topa' } vantung mi in Israel mi khempeuh tungah hih thute a gen
    ciangin mite a kap uh hi. </para>
  <para style="p">
    <verse number="5" style="v" />Tua ahih manin tua mun pen Bokhim, ci-in min phuak uh a, tua lai
    munah { Topa' } tungah biakna a pia uh hi. </para>
  <para style="p">
    <verse number="6" style="v" />Joshua in mite ciahsak a, Israel mite zong leitang luah dingin
    amau' gamh ciatah pai uh hi. </para>
  <para style="p">
    <verse number="7" style="v" />Mite in Joshua' nuntak sung leh, Israel-te-a' dingin { Topa' }
    sepsa na lian khempeuh a mu, Joshua sanga sau a nungta zawte khempeuh nuntak sungin { Topa' } na
    sem uh hi. </para>
  <para style="p">
    <verse number="8" style="v" />Tua ciangin { Topa' } nasem ahi, Nun' tapa Joshua, a khan' kum za
    leh kum sawm khat a phak laitakin a si hi. </para>
  <para style="p">
    <verse number="9" style="v" />Amaute in Gaash Mual leilu lam, Efraim mualtung gamsung,
    Timnathheres-a ama luahna huam sungah a vui uh hi. </para>
  <para style="p">
    <verse number="10" style="v" />Tua ciangin tua khangmite khempeuh zong si khin uh a, amaute'
    khit ciangin { Topa } hita leh, Israel-te-a' dingin a septe hita leh a theilo khangthak hong
    piang uh hi. </para>
  <para style="p">
    <verse number="11" style="v" />Tua ciangin Israel mite, { Topa' } muhna-ah a sia gamta-in
    Baal-te' na sem uh hi. </para>
  <para style="p">
    <verse number="12" style="v" />Egypt panin amaute a paikhiatpih a pu a pate uh Pasian ahi { Topa
    } amaute in nusia uh hi. Amau' kiima om mite' pasian dangte' nung zui-in, tuate' mai-ah kun uh
    a, amaute in { Topa } hehsak uh hi. </para>
  <para style="p">
    <verse number="13" style="v" />Amaute in { Topa } nusia uh a, Baal-te leh Ashtaroth pasian-te
    bia uh hi. </para>
  <para style="p">
    <verse number="14" style="v" />Tua ahih ciangin Israel-te tungah { Topa } sinso a, amaute' na a
    sut, mi' na a sut thei mite' tungah amaute a pia hi. A kiima om a galte uh tungah amaute pia a,
    amaute in a galte uh nangzo nawnlo uh hi. </para>
  <para style="p">
    <verse number="15" style="v" />Galsim dingin amaute a kuankhiat sialun, { Topa } in a
    hilhkholhsa leh { Topa } in amaute tungah a kiciamsa bangin amaute' langkhatah a sia lamin {
    Topa } pang hi. Tua ahih ciangin amaute in lungkhamna tuak uh hi. </para>
  <para style="p">
    <verse number="16" style="v" />Tua ciangin, amaute' na a sutgawp mite' vangliatna panin amaute a
    honkhia thukhente { Topa } in khangsak hi. </para>
  <para style="p">
    <verse number="17" style="v" />Ahi zongin amaute in a thukhente uh thu ngailo uh hi. Bang hang
    hiam cih leh amaute in pasian dangte bia-in tuate' mai-ah kun uh hi. { Topa' } thupiakna a mang
    amau' pute pate' tot lampi panin amaute pial pah uh a, amaute in { Topa' } thu manglo uh hi. </para>
  <para style="p">
    <verse number="18" style="v" />{ Topa } in amaute-a' dingin thukhente a khan'sak sialin { Topa }
    in thukhente huh a, thukhente' nuntak sung tawntung a galte uh khutsung panin amaute hon hi.
    Bang hang hiam cih leh amaute a gimsak a nengniamte' hangin amau' tauna in { Topa' } hehpihna
    ding piangsak hi. </para>
  <para style="p">
    <verse number="19" style="v" />Ahih hangin thukhente a sih peuhpeuh ciangin amaute kihei kikin a
    pu a pate uh sangin a siazaw-in gamta zel uh hi. Adang pasian-te' nung zui uh a, amaute' na
    semin a mai uhah kun uh hi. Amaute' gamtatnate uh ahi a, a lungkhauhnate uh ahi zongin khialo uh
    hi. </para>
  <para style="p">
    <verse number="20" style="v" />Tua ahih ciangin Israel-te tungah { Topa } heh mahmah a, amah in,
    “Hih mite in amau' pulepate' tungah ka thupiak ka thuciamna khialin keima thu ngailo uh ahih
    manin, </para>
  <para style="p">
    <verse number="21" style="v" />Joshua a sih lai-in a nusiat minamte khat zong tu-a kipanin
    amaute' mai-ah ka hawlkhia kei ding hi. </para>
  <para style="p">
    <verse number="22" style="v" />Amau' pute pate in { Topa' } lampi a zuih bangin zuih ding a don
    uh hiam, a don kei uh hiam, cih a kitheihna dingin hih mite tawh Israel mite ka ze-et ding hi,”
    a ci hi. </para>
  <para style="p">
    <verse number="23" style="v" />Tua ahih ciangin { Topa } in tua minamte thakhatin hawlkhia loin
    koihcing a, Joshua' khutsungah amaute pialo hi. </para>
  <chapter number="3" style="c" />
  <para style="p">
    <verse number="1" style="v" />Tu-in Israel-te sung panin Kanaan gamsungah galdona a theikha
    nailo Israel-te ze-etna dingin { Topa } in minam pawlkhat a sit hi. </para>
  <para style="p">
    <verse number="2" style="v" />Tua khang Israel mite in galdona a theihna ding, nidangin galdona
    a thei ngeilo tua bang mite a hilh theihna ding bek ahi hi. </para>
  <para style="p">
    <verse number="3" style="v" />Tua a sit minamte: Filistia ulian ngate, Kanaan mi khempeuh, Sidon
    mite, leh Baalhermon Mual panin Hamath lutna ciangdong Lebanon Mual tungah a teng Hiv mite ahi
    hi. </para>
  <para style="p">
    <verse number="4" style="v" />Moses tung tawnin a pu a pate uh a thupiak, { Topa' } thupiaknate
    Israel-te in a mang uh hiam, cih a kitheihna dingin amaute pen Israel-te a kize-etna ahi hi. </para>
  <para style="p">
    <verse number="5" style="v" />Tua ahih ciangin Kanaan mite, Hit mite, Amor mite, Perez mite, Hiv
    mite, leh Jebus mite' lakah Israel mite teng uh hi. </para>
  <para style="p">
    <verse number="6" style="v" />Amaute in a zi dingun a tanute uh la uh a, amau' tanute a tapate
    uh tungah a pia uh hi. Amaute in a pasian-te uh a bia uh hi. </para>
  <para style="p">
    <verse number="7" style="v" />{ Topa' } muhna-ah Israel-te a sia gamta-in, { Topa } amau' Pasian
    mangngilh uh a, Baal-te leh Asherah milimte a bia uh hi. </para>
  <para style="p">
    <verse number="8" style="v" />Tua ahih ciangin Israel-te tungah { Topa } sinso a, amah in
    Mesopotamia kumpipa Kushanrishathaim tungah amaute a pia hi. Israel mite in Kushanrishathaim' na
    kum giat sung a sem uh hi. </para>
  <para style="p">
    <verse number="9" style="v" />Ahih hangin { Topa' } tungah Israel mite kiko uh a, { Topa } in
    Kaleb' naupa Kenaz' tapa Othniel, amaute a honkhia dingin a khangsak hi. </para>
  <para style="p">
    <verse number="10" style="v" />{ Topa' } Kha ama tungah tung a, amah, Israel mite' thukhen a
    suak hi. Galsim dingin kuankhia a, { Topa } in ama khutsungah Mesopotamia kumpipa
    Kushanrishathaim a pia hi. </para>
  <para style="p">
    <verse number="11" style="v" />Tua ahih ciangin a gam in kum sawmli sung tawlngakna hun nei hi.
    Tua ciangin Kenaz' tapa Othniel a si hi. </para>
  <para style="p">
    <verse number="12" style="v" />Tua ciangin { Topa' } muhna-ah Israel-te a sia gamta kik uh ahih
    ciangin { Topa } in Israel-te' langkhatah Moab kumpipa Eglon thahatsak hi. Bang hang hiam cih
    leh { Topa' } muhna-ah amaute a sia gamta uh hi. </para>
  <para style="p">
    <verse number="13" style="v" />Eglon in Ammon mite leh Amalek mite ama kiangah khawm a, va
    kuanin Israel-te va zo hi. Amaute in nisuh khuapi a luah uh hi. </para>
  <para style="p">
    <verse number="14" style="v" />Israel mite in Moab kumpi Eglon' na kum sawmlegiat sung a sem uh
    hi. </para>
  <para style="p">
    <verse number="15" style="v" />Ahih hangin { Topa' } tungah Israel mite a kiko uh ciangin, {
    Topa } in Benjamin mi, Gera' tapa a veikhoi Ehud, amaute' honpa dingin a khangsak hi. Israel
    mite in ama tung tawnin Moab kumpipa Eglon tungah siah a puak uh hi. </para>
  <para style="p">
    <verse number="16" style="v" />Ehud in ama-a' dingin langnih a hiam, pi khat leh alang a sau
    namsau khat bawl a, a puannuai a taklam phei tungah tua namsau a khih hi. </para>
  <para style="p">
    <verse number="17" style="v" />Tua ciangin amah in Moab kumpipa Eglon tungah a siah sung hi.
    Eglon pen a thau mahmah mi khat ahi hi. </para>
  <para style="p">
    <verse number="18" style="v" />Ehud in a siahsun' a man khit ciangin siah a puak mite ciahsak
    hi. </para>
  <para style="p">
    <verse number="19" style="v" />Ahih hangin Gilgal kiang suang milimte omna panin amah kileh
    kikin, “Kumpipa aw, nang tungah gen ding thusim khat ka nei hi,” a ci hi. Tua ciangin amah in,
    “Gam dai un,” ci-in thu a pia hi. Amah a cing mi khempeuh ama omna panin paikhia uh hi. </para>
  <para style="p">
    <verse number="20" style="v" />Innkhum zang inndei a votna sungah amah guak tu-in a om laitakin
    ama kiangah Ehud hong pai hi. Ehud in, “Pasian' kiang panin nang tungah gen ding thu khat ka nei
    hi,” a ci hi. Tua ciangin a tutna panin amah dingto hi. </para>
  <para style="p">
    <verse number="21" style="v" />Tua ciangin Ehud in a veilam khut tawh a taklam phei panin a
    namsau la-in, tuapa' gil sungah a siatsuk hi. </para>
  <para style="p">
    <verse number="22" style="v" />A namsau banah a bul zong tum a, a thau in a namsau tuamcip hi.
    Bang hang hiam cih leh a gil panin amah in a namsau doklo a, a ek lawtkhia hi. </para>
  <para style="p">
    <verse number="23" style="v" />Tua ciangin inndei pua-ah Ehud paikhia-in, innkhumzang inndei
    kongkhakte amah khaknelhin tuate a kalh hi. </para>
  <para style="p">
    <verse number="24" style="v" />Amah a paikhiat khit ciangin nasemte hong pai hi. Innkhumzang
    inndei kongkhakte a kikalh a muh uh ciangin amaute in, “Inn vot sunga inndei-ah awnghawh hi in
    teh,” ci-in ngaihsun uh hi. </para>
  <para style="p">
    <verse number="25" style="v" />A cihna ding uh a theihloh zah dong uh ngak uh hi. Ahih hangin
    innkhumzang inndei kongkhak amah in a hon' loh veve ciangin, amaute in a tawhtang la-in hong uh
    a, sual tungah a topa uh na si hi. </para>
  <para style="p">
    <verse number="26" style="v" />Amau' zia kikalin Ehud tai-in suang milimte kheng a, Seirah-ah a
    tai hi. </para>
  <para style="p">
    <verse number="27" style="v" />Amah a tun' ciangin Efraim mualtung gamah peengkul a gingsak hi.
    Mualtung gam panin Israel mite amah tawh paisuk uh a, amau' lutangin Ehud a nei uh hi. </para>
  <para style="p">
    <verse number="28" style="v" />Amah in amaute kiangah, “Ka nung hong zui un. Bang hang hiam cih
    leh { Topa } in na gal uh Moab mite na khutsung uhah hong piazo hi,” a ci hi. Tua ahih ciangin
    ama nungah amaute paisuk uh a, Moab mite kiang panin Jordan ngahmunte la-in, mi khat zong galkah
    saklo uh hi. </para>
  <para style="p">
    <verse number="29" style="v" />Tua hunin amaute in a thahat a siam Moab mite khempeuh, mi tul
    sawm bang that uh a, mi khat zong suaktalo hi. </para>
  <para style="p">
    <verse number="30" style="v" />Tua ahih ciangin tua ni-in Moab gam pen Israel-te' khutnuai a
    suak hi. Tua gam in kum sawmgiat sung tawlngakna a nei hi. </para>
  <para style="p">
    <verse number="31" style="v" />Ama khit ciangin Anath' tapa Shamgar hi a, ciangkhut zum tawh
    Filistia mite za guk a thatpa ahi hi. Amah in zong Israel-te honkhia hi. </para>
  <chapter number="4" style="c" />
  <para style="p">
    <verse number="1" style="v" />Ehud a sih khit ciangin { Topa' } muhna-ah Israel mite a sia gamta
    kik uh hi. </para>
  <para style="p">
    <verse number="2" style="v" />Tua ciangin { Topa } in Hazor-ah a uk, Kanaan kumpipa Jabin'
    khutsungah amaute a pia hi. Ama galkapte a ukpa pen, Harosheth-ha-goiim-ah a teng Sisera ahi hi. </para>
  <para style="p">
    <verse number="3" style="v" />Tua ciangin Israel mite huhna a ngen dingin { Topa' } tungah a
    kiko uh hi. Bang hang hiam cih leh amah in sik leeng za kua nei a, Israel mite kum sawmnih sung
    nakpi takin gim a pia hi. </para>
  <para style="p">
    <verse number="4" style="v" />Tua hun lai-in Lappidoth' zi kamsang numei Deborah in Israel-te
    thu khen hi. </para>
  <para style="p">
    <verse number="5" style="v" />Tuanu, Efraim mualtung gamsung Ramah leh Bethel kikal nisuhkung
    nuai-ah tu zel a, thu a khensak dingin ama kiangah Israel mite hong pai uh hi. </para>
  <para style="p">
    <verse number="6" style="v" />Amah in mi sawlin Naftali gam Kedesh panin Abinoam' tapa Barak
    samsakin ama kiangah, “{ Topa, } Israel-te' Pasian in nang thu hong pia-in, ‘Pai in, Tabor
    Mual-ah na mite khawm in la, Naftali minam leh Zebulun minam panin mi tul sawm bang la in hong
    ci hilo ahi hiam? </para>
  <para style="p">
    <verse number="7" style="v" />Keimah in Jabin' galkapmang Sisera, Kishon gunah nang hong
    dawntuah dingin a leengte leh a galkapte tawh ka kaikhia ding a, na khutsungah amah kong pia
    ding hi,’ hong ci hi,” a ci hi. </para>
  <para style="p">
    <verse number="8" style="v" />Barak in ama kiangah, “Kei na hong zuih ding leh, ka kuan ding hi.
    Ahih hangin kei tawh nong kuan kei ding leh, ka kuan kei ding hi,” a ci hi. </para>
  <para style="p">
    <verse number="9" style="v" />Tua ciangin amah in, “Nang tawh kong kuan taktak ding hi. Ahi
    zongin gualzawhna pen nangma min than'na ding hilo ding hi. Bang hang hiam cih leh { Topa } in
    numei khat' khutsungah Sisera pia ding hi,” a ci hi. Tua ciangin Deborah dingin Barak tawh
    Kedesh-ah pai hi. </para>
  <para style="p">
    <verse number="10" style="v" />Barak in Kedesh-ah Zebulun minam leh Naftali minamte a sam hi.
    Ama kiangah mihing tul sawm bang kuanto uh a, amah tawh Deborah kuanto khawm hi. </para>
  <para style="p">
    <verse number="11" style="v" />Tu-in Moses' zi' sanggampa Hobab' suanlekhak Ken mite sung panin
    Ken mi Heber paikhia a, Kedesh kianga Zaanannim-a tawsaw ciang pekah a puanbuk a lam hi. </para>
  <para style="p">
    <verse number="12" style="v" />Abinoam' tapa Barak, Tabor Mual-ah paito khin, ci-in Sisera
    kiangah a kigen ciangin, </para>
  <para style="p">
    <verse number="13" style="v" />Sisera in a leeng khempeuh, sik leeng za kua, leh ama kianga om
    mi khempeuh, Harosheth-ha-goiim panin Kishon gunah a samkhia hi. </para>
  <para style="p">
    <verse number="14" style="v" />Tua ciangin Deborah in Barak kiangah, “Pai in! Bang hang hiam cih
    leh { Topa } in na khutsungah Sisera hong piak ni ahi hi. Na mai-ah { Topa } pai hilo ahi hiam?”
    a ci hi. Tua ahih ciangin mihing tul sawm bang in zui-in Tabor Mual panin Barak a paisuk hi. </para>
  <para style="p">
    <verse number="15" style="v" />{ Topa } in Barak' mai-ah Sisera leh a leengte khempeuh a taisak
    hi. Tua ciangin Sisera a leeng tung pan tuakin a khe-in a tai hi. </para>
  <para style="p">
    <verse number="16" style="v" />Barak in Harosheth-ha-goiim ciangdong a leengte leh a galkapte
    delh a, Sisera' galkapte khempeuh namsau tawh kithatin beimang uh a, mi khat zong suaktalo hi. </para>
  <para style="p">
    <verse number="17" style="v" />Ahih hangin Sisera, Ken mi Heber' zi Jael' puanbukah a khe-in a
    tai hi. Bang hang hiam cih leh Hazor kumpipa Jabin leh Ken mi Heber' innkuante kilem uh hi. </para>
  <para style="p">
    <verse number="18" style="v" />Sisera a dawn dingin Jael hong pusuakin ama kiangah, “Hong kihei
    in, ka topa aw, kei lamah hong kihei in; lau kei in,” a ci hi. Tua ahih ciangin ama puanbukah
    Sisera hong pai a, tuanu in sualphah puan khat tawh amah na khuh hi. </para>
  <para style="p">
    <verse number="19" style="v" />Amah in tuanu kiangah, “Hong thum ing, dawn ding tui hong pia in;
    bang hang hiam cih leh ka dangtak hi,” a ci hi. Tua ahih ciangin amah in bawngnawi koihna savun
    thawl hongin dawnsakin amah a khuhkik hi. </para>
  <para style="p">
    <verse number="20" style="v" />Amah in tuanu kiangah, “Puanbuk kongah ding in la, mi khatpeuh
    hong pai-in na kiangah, ‘Hih lai-ah mi khatpeuh a om hiam?’ hong cih leh, ‘Om kei,’ na ci in,” a
    ci hi. </para>
  <para style="p">
    <verse number="21" style="v" />Ahih hangin Heber' zi Jael in puanbuk khetphim khat la a, a
    khutah sek khat tawi-in ama kiangah damtakin pai a, a gimluatna hangin ihmucipin a om laitakin a
    khetphim in lei a bat dongin a paangah a khensuk hi. Tua ciangin Sisera a si hi. </para>
  <para style="p">
    <verse number="22" style="v" />En in, Barak in Sisera hong delh ciangin amah a dawn dingin Jael
    hong pusuakin ama kiangah, “Hong pai in, na mi zon' kong lak ding hi,” a ci hi. Tua ahih ciangin
    tuanu' puanbuk sungah amah hong pai hi. Tua lai-ah Sisera a paangah puanbuk khetphim tawh a
    si-in na om hi. </para>
  <para style="p">
    <verse number="23" style="v" />Tua ahih ciangin tua ni-in Israel mite' mai-ah Pasian in Kanaan
    kumpi Jabin nuaisiah hi. </para>
  <para style="p">
    <verse number="24" style="v" />Israel mite in Kanaan kumpipa Jabin a suksiat matengin Kanaan
    kumpipa Jabin tungah thuak hak semsem uh hi. </para>
  <chapter number="5" style="c" />
  <para style="p">
    <verse number="1" style="v" />Tua ciangin Deborah leh Abinoam' tapa Barak in tua ni-in la sa uh
    a, </para>
  <para style="p">
    <verse number="2" style="v" />“Makaite in Israel-te makai uh a, mite amau mahmah utna tawh kipia
    uh hi. { Topa } phat un. </para>
  <para style="p">
    <verse number="3" style="v" />Ngai un, kumpite aw, na bil uh ngat un, uliante aw. { Topa }
    tungah la ka sa ding a, Israel-te' Pasian, { Topa' } tungah la ngaih ka sa ding hi. </para>
  <para style="p">
    <verse number="4" style="v" />{ Topa } aw, Seir panin na paikhiat ciang, Edom gam panin na
    paikhiat ciang, leitung ling a, vantung panin guah zu hi. Hi hi, meiite in tui hong khia a, </para>
  <para style="p">
    <verse number="5" style="v" />{ Topa' } mai-ah mualte kiling hi, Israel Pasian, { Topa' } mai
    Sinai galkhatah. </para>
  <para style="p">
    <verse number="6" style="v" />“Anath' tapa Shamgar' hun lai, Jael' hun lai-in, a hon hona
    khualzinte om nawnlo a, khualzinte lam gei-ah pial uh hi. </para>
  <para style="p">
    <verse number="7" style="v" />Israel sunga lo khote khawlcip uh a, bangmah sem theilo uh hi.
    Nang, Deborah, nong khan' mateng, Israel sungah nu banga nong khan' mateng. </para>
  <para style="p">
    <verse number="8" style="v" />A thak pasian-te a kiteel ciangin, kulhkongpi sungah gal om pah
    hi. Lum ahi a, tei ahi zongin, Israel tul sawmlite lakah kimu ahi hiam? </para>
  <para style="p">
    <verse number="9" style="v" />Mite lak panin utna tawh amau a kipia tawm Israel a ukte' lamah ka
    lungsim pai hi. { Topa } phat un. </para>
  <para style="p">
    <verse number="10" style="v" />“A thu gen un, no la puang tungah a tuangte, sualphah puanhoih
    tungah a tute leh lampi-ah a paite aw. </para>
  <para style="p">
    <verse number="11" style="v" />Tui phuala lasakna a tumte' gin'na in { Topa' } gualzawhna gen a,
    Israel sunga lo khote in zong a gualzawhna mah genkik uh hi. Tua ciangin { Topa' } mite
    kulhkongpite-ah paisuk uh hi. </para>
  <para style="p">
    <verse number="12" style="v" />“Khanglo in, khanglo in, Deborah! Khanglo in, khanglo in, la khat
    sa in! Tho in, Barak, na galmatte paikhiatpih in, Abinoam' tapa aw. </para>
  <para style="p">
    <verse number="13" style="v" />Tua ciangin ulianpa' mi a omlaite paisuk uh a, ama-a' ding a
    dosak dingin { Topa' } mite paisuk uh hi. </para>
  <para style="p">
    <verse number="14" style="v" />Efraim panin amaute dingkhia-in tua kuamah pai uh a, nang,
    Benjamin, na behte tawh hong zui uh hi. Makhir panin a ukte hong paisukin, Zebulun panin
    ulianpa' ciangkhut a tawite hong paisuk uh hi. </para>
  <para style="p">
    <verse number="15" style="v" />Issakhar uliante Deborah tawh hong pai a, Barak tungah Issakhar
    thuman hi. Kuam sung ama khe phungah amaute kituah uh hi. Reuben behte lakah nakpi taka lungsim
    ngaihsutna a om hi. </para>
  <para style="p">
    <verse number="16" style="v" />Bang hangin tuukhawkte lakah tuuhonte-a' dingin tamngai kitum a
    ngai dingin zekai na hi hiam? Reuben behte lakah nakpi taka lungsim ngaihsutna a om hi. </para>
  <para style="p">
    <verse number="17" style="v" />Jordan galkhatah Gilead om hi. Dan minamte bang hangin teembaw
    tawh om ahi hiam? Asher minamte, tuipi gei-ah tu lai a, leilak a tun'na gei-ah a teng uh hi. </para>
  <para style="p">
    <verse number="18" style="v" />Zebulun mite a sih dongun gal sungah a kipia ngam mi hi a,
    Naftali minamte zong, gamlak a sangna munah tua bangmah ahi hi. </para>
  <para style="p">
    <verse number="19" style="v" />“Kumpite hong pai-in do uh hi. Tua ciangin Kanaan kumpite in
    Megiddo tuite' gei, Taanak-ah do uh a, amaute in a kinusia ngunte ngahlo uh hi. </para>
  <para style="p">
    <verse number="20" style="v" />Vantung panin aksite in do uh a, amau paina ciat panin Sisera do
    uh hi. </para>
  <para style="p">
    <verse number="21" style="v" />Kishon guntui khang in amaute tai a, a leeng vanvan tuikhang,
    Kishon tuikhang in tai hi. Thakhauh takin mai nawtsuak ding! </para>
  <para style="p">
    <verse number="22" style="v" />Tua ciangin sakol khe, a kop taina, a sakol hangte' koptaina a
    ging hi. </para>
  <para style="p">
    <verse number="23" style="v" />“{ Topa' } vantung mi in, ‘Meroz khua samsia in, a sunga teng
    mite nasia takin samsia in. Bang hang hiam cih leh { Topa } a huh dingin a thahatpa dona-ah {
    Topa } a huh dingin hong kuanlo uh hi,’ a ci hi. </para>
  <para style="p">
    <verse number="24" style="v" />“Numeite lakah thupha ngah phapen Jael, Ken mi Heber' zi,
    puanbukah a teng numei lak pan thupha ngah phapen ahi hi. </para>
  <para style="p">
    <verse number="25" style="v" />Sisera in tui ngen a, Jael in bawngnawi pia hi. Ulian hai sungah
    tuanu in bawngnawi thaukhal paipih hi. </para>
  <para style="p">
    <verse number="26" style="v" />Amah in puanbuk khetphim a khutin zam a, a taklam khutin nasemte'
    khetbuk a zam hi. Sisera khatvei sat a, a lutang satkhamin, amah in phelkhamin a paang a sun hi. </para>
  <para style="p">
    <verse number="27" style="v" />Amah tuk hi, amah puk hi. Tuanu' khe kiangah amah taangloin om
    hi. Ama khe phungah amah tuk hi, amah puk hi. A tukna munah, amah a si-in puk hi. </para>
  <para style="p">
    <verse number="28" style="v" />“Tawlet panin Sisera' nu khuadak a, a kikalh simsiam kawm panin
    Sisera' nu khuadak hi: ‘Bang hangin a leeng hong ciah ding hih tanvei sawt ahi hiam? A leeng
    khegingte bang hangin hici zekai ahi hiam?’ a ci hi. </para>
  <para style="p">
    <verse number="29" style="v" />A numeite a pilpennu in amah a dawng hiam, dawnglo hi. Amah leh
    amah kidawng a, </para>
  <para style="p">
    <verse number="30" style="v" />‘Amaute in vankinusiate mu-in hawm hilo ahi hiam? Mi khat ciangin
    nungak khat ahih kei leh nih pai; a kinusia puan kinimte Sisera-a' ding, a kinusia puan kinim a
    kizemte, a kinim a kizem puan nihte ka ngawng-a ding maw?’ a ci hi. </para>
  <para style="p">
    <verse number="31" style="v" />“Tua ahih ciangin na gal khempeuh si khin uh hi, { Topa}! Ahih
    hangin na lawmte pen a vangliatna tawh a suak ni bang ta hen,” a ci uh hi. Tua ciangin tua gam
    in kum sawmli sung tawlngakna hun a nei hi. </para>
  <chapter number="6" style="c" />
  <para style="p">
    <verse number="1" style="v" />{ Topa' } muhna-ah Israel-te a sia gamta uh a, { Topa } in
    Midian-te' khutsungah amaute kum sagih sung a pia hi. </para>
  <para style="p">
    <verse number="2" style="v" />Israel-te tungah Midian-te gualzo uh hi. Midian-te' kiang panin a
    bukna dingun leihawmte leh munmuan'huaite a bawl uh hi. </para>
  <para style="p">
    <verse number="3" style="v" />Bang hang hiam cih leh Israel-te in khai a tuh peuhmah uh ciangin
    Midian-te leh Amalek mite leh Nisuahna lam mite hong pai-in amaute sim uh hi. </para>
  <para style="p">
    <verse number="4" style="v" />Amaute a simna dingun giahphual satin Gaza kiim ciangciang dong
    lei pana piangte susia uh a, Israel mite a nuntakna ding bangmah nusia loin, tuu ahi a, bawngtal
    ahi a, la ahi zongin sit neilo uh hi. </para>
  <para style="p">
    <verse number="5" style="v" />Bang hang hiam cih leh amaute a ganhingte leh a puanbukte uh tawh
    kauphe honpi bangin tamin hong pai uh a, amau leh a kalaohte uh kisim zolo hi. Tua ahih ciangin
    amaute hong tun' ciangin gamteng beisak uh hi. </para>
  <para style="p">
    <verse number="6" style="v" />Midian-te' hangin Israel-te kiniamkoih mahmah a, Israel mite in {
    Topa' } tungah huhna ngenin kiko uh hi. </para>
  <para style="p">
    <verse number="7" style="v" />Midian-te' hangin Israel mite { Topa' } tungah a kiko uh ciangin, </para>
  <para style="p">
    <verse number="8" style="v" />{ Topa } in Israel mite kiangah kamsang khat a sawl hi. Amah in
    amaute kiangah, “Israel-te' Pasian, { Topa } in hih bangin ci hi: Salsuahna Egypt panin note
    kong paikhiatpih hi. </para>
  <para style="p">
    <verse number="9" style="v" />Egypt mite leh note hong nengniam mi khempeuh khutsung panin note
    kong honkhia a, note' mai-ah amaute hawlkhia-in, amau' leitang note kong pia hi. </para>
  <para style="p">
    <verse number="10" style="v" />Tua ciangin note kiangah, ‘Kei pen { Topa } na Pasian uh ka hi
    hi. Na ten'na uh Amor mite' pasian-te zahtakna na pia kei ding uh hi,’ kong ci hi. Ahih hangin
    note in ka thu na ngai kei uh hi, ci hi,” a ci hi. </para>
  <para style="p">
    <verse number="11" style="v" />Tua ciangin Ofrah khua-ah { Topa' } vantung mi hong pai a,
    Abiezer mi Joash neihsa tawsaw nuai-ah hong tu hi. Tua laitakin Joash' tapa Gideon in Midian
    mite' muhloh dingin leenggah sukna-ah mangbuh cil simin na om hi. </para>
  <para style="p">
    <verse number="12" style="v" />{ Topa' } vantung mi ama tungah kilangin ama kiangah, “{ Topa }
    in nang hong ompih hi, a thahat a vanglian mipa aw,” a ci hi. </para>
  <para style="p">
    <verse number="13" style="v" />Gideon in ama kiangah, “Kong thum hi, sia aw, { Topa } in kote
    hong ompih ahih leh, bang hangin hih thu khempeuh ko tungah hong tung ahi hiam? Ka pate un kote
    tungah hong genin, ‘{ Topa } in Egypt panin eite hong paipih hilo ahi hiam?’ a cih uh a lamdang
    ama sepnate khempeuh koi-ah om ta ahi hiam? Ahih hangin tu-in { Topa } in kote hong paaikhia-in
    Midian-te' khutsungah hong pia khin hi,” a ci hi. </para>
  <para style="p">
    <verse number="14" style="v" />Tua ciangin ama lamah { Topa } kihei-in, “Hih nangma thahatna
    tawh pai in la, Midian-te' khutsung panin Israel-te honkhia in. Nangmah hong sawl khin hilo ka
    hi hiam?” a ci hi. </para>
  <para style="p">
    <verse number="15" style="v" />Tua ciangin Gideon in ama kiangah, “Kong thum hi, Topa aw,
    Israel-te bangci hotkhiat zawh ding ka hi hiam? En in, Manasseh minam sungah keima behte a hatlo
    pen hi a, ka innkuan sung panin kei a neupen ka hi hi,” a ci hi. </para>
  <para style="p">
    <verse number="16" style="v" />{ Topa } in ama kiangah, “Nang kong ompih ding a, nangmah in
    mihing khat bang lelin Midian-te na vatgawp ding hi,” a ci hi. </para>
  <para style="p">
    <verse number="17" style="v" />Tua ciangin amah in, “Tu-in nong hehpih zawh leh, kei tawh a kiho
    mipa pen nang na hihna lim khat hong lak in. </para>
  <para style="p">
    <verse number="18" style="v" />Kong thum hi, letsong puakin nang kiangah hong pai-in nangma
    mai-ah kong koih mateng hih lai panin na paikhia kei in,” a ci hi. Amah in, “Nong tun'kik mateng
    ka na om ding hi,” a ci hi. </para>
  <para style="p">
    <verse number="19" style="v" />Tua ahih ciangin Gideon a inn-ah pai-in keelno khat, leh annel
    seu khat silngo sawhloh moh a bawl hi. A sa ciang sung khatah koihin a satui beel sung khatah
    koih a, tawsaw nuai ama kiangah tuate hong paipihin a pia hi. </para>
  <para style="p">
    <verse number="20" style="v" />Tua ciangin Pasian' vantung mi in ama kiangah, “Sa leh silngo
    sawhloh moh la-in hih suang tungah koih in la, a tungah satui sung in,” a ci hi. Tua bangmahin
    amah in a hih hi. </para>
  <para style="p">
    <verse number="21" style="v" />Tua ciangin { Topa' } vantung mi in a khutsunga om ciangkhut dawn
    dawksakin, sa leh silngo sawhloh mohte a su hi. A suang panin mei piangkhia-in, sa leh silngo
    sawhloh moh a kangtum hi. Tua ciangin ama muhna panin { Topa' } vantung mi a mang hi. </para>
  <para style="p">
    <verse number="22" style="v" />Tua ciangin Gideon in amah pen { Topa' } vantung mi ahihlam a
    thei hi. Gideon in, “Ala, Topa { Pasian}! { Topa' } vantung mi mai kituahin ka mukha khin hi,” a
    ci hi. </para>
  <para style="p">
    <verse number="23" style="v" />Ahih hangin { Topa } in ama kiangah, “Nopna na tungah hong om ta
    hen; lau kei in, na si kei ding hi,” a ci hi. </para>
  <para style="p">
    <verse number="24" style="v" />Tua ciangin Gideon in { Topa}-a' dingin biakna tau khat tua
    lai-ah lamin tua pen, “{ Topa } in nopna ahi hi”, ci-in min a phuak hi. Tua pen, Abiezer mite'
    neihsa Ofrah khua-ah tuni dongin a dinglai hi. </para>
  <para style="p">
    <verse number="25" style="v" />Tua zanin { Topa } in ama kiangah, “Na pa' bawng sung pan kum
    sagih a pha a bawngtal nih la in la, na pa' neih Baal biakna tau phelin, a gei-a om Asherah
    milim phuk in. </para>
  <para style="p">
    <verse number="26" style="v" />Tua ciangin hih lai munmuan'huai dawnah { Topa } na Pasian-a'
    dingin biakna tau khat lamin, a suangte a ngeina ding bangin koih in. Tua ciangin a bawngtal nih
    la-in, na phuk Asherah milim sing tawh meihal biakna-in pia in,” a ci hi. </para>
  <para style="p">
    <verse number="27" style="v" />Tua ahih ciangin Gideon in a nasemte mi sawm paipihin, { Topa }
    in ama tungah a gen bangin a hih hi. Ahih hangin sunin a hih ding a innkuanpihte leh a khuamite
    kihta lua ahih manin zanin a hih hi. </para>
  <para style="p">
    <verse number="28" style="v" />Tua khuamite zingsang tungin a thawh uh ciangin, Baal biakna tau
    kiphelkhia-in a gei-a om Asherah milim kiphuk a, a kilam thak biakna tau tungah bawngtal a nihna
    a kipia a mu uh hi. </para>
  <para style="p">
    <verse number="29" style="v" />Amaute khatlekhat kiangah, “Hih na kua in hih ahi hiam?” kici uh
    hi. Amaute in a thu kanin a dot uh ciangin, “Joash' tapa Gideon in hih hi,” kici uh hi. </para>
  <para style="p">
    <verse number="30" style="v" />Tua ciangin tua khuamite in Joash kiangah, “Na tapa in Baal
    biakna tau phelkhia-in a gei-a om Asherah milim phuk ahih manin ka thah theihna dingun amah hong
    paikhiatpih in,” a ci uh hi. </para>
  <para style="p">
    <verse number="31" style="v" />Ahih hangin Joash in ama langkhatah a pang mite khempeuh tungah,
    “Baal pan'pih ding a, ama tupna hutpih ding na hi uh hiam? Amah a pan'pih peuhmah zingsang
    ciangin kithat ding hi. Amah pasian ahih leh amahmah kihu tawm ta hen. Bang hang hiam cih leh
    ama biakna tau a kiphelsak ahi hi,” a ci hi. </para>
  <para style="p">
    <verse number="32" style="v" />Tua ahih ciangin tua ni-in Gideon, “Keima langkhatah Baal pangsak
    un,” a cihnopna ahi Jerubbaal min kiphuak hi. Bang hang hiam cih leh Gideon in a biakna tau a
    phel hi. </para>
  <para style="p">
    <verse number="33" style="v" />Tua ciangin Midian mite, Amalek mite, leh Nisuahna lam mite
    khempeuh hong paikhawm uh a, amaute in Jordan kantanin Jezreel Kuam-ah giahphual a sat uh hi. </para>
  <para style="p">
    <verse number="34" style="v" />Ahih hangin Gideon' tungah { Topa' } kha hong tung hi. Amah in
    peengkul gingsak a, amah a zui dingin Abiezer mite kisamkhia hi. </para>
  <para style="p">
    <verse number="35" style="v" />Amah in Manasseh gam khempeuhah kamtaite sawl a, amaute zong amah
    a zui dingin kisam hi. Amah in Asher, Zebulun, leh Naftali minamte kiangah kamtaite sawl a, amah
    a pawm dingin amaute zong paito uh hi. </para>
  <para style="p">
    <verse number="36" style="v" />Tua ciangin Gideon in Pasian kiangah, “Na gensa bangin keima tha
    tawh Israel-te na hotkhiat ding leh, </para>
  <para style="p">
    <verse number="37" style="v" />en in, ancilna sual tungah tuumul lom khat ka koih hi. Tuumul
    tung bekah daitui omin leilak dang khempeuh a keu leh, na gensa bangin keima tha tawh Israel-te
    na honkhia ding hi, cih ka thei ding hi,” a ci hi. </para>
  <para style="p">
    <verse number="38" style="v" />Tua bangmahin a piang hi. A zing ciangin tho baihin a tuumulte a
    tui suk a, tuumul panin tui hai khat dim a sukkhia hi. </para>
  <para style="p">
    <verse number="39" style="v" />Tua ciangin Gideon in Pasian kiangah, “Kei tungah hong heh kei
    in, tu-a khatvei bek hong pausak lai in, kong thum hi; tuumul tawh hih khatvei bek hong sinsak
    lai in, kong thum hi. Tuumul tung bek keusak in la, mun dang leitung khempeuhah daitui omsak
    in,” a ci hi. </para>
  <para style="p">
    <verse number="40" style="v" />Tua bangmahin Pasian in tua zanin a hih hi. Bang hang hiam cih
    leh tuumul tung bek keu a, mun dang leitung khempeuhah daitui a om hi. </para>
  <chapter number="7" style="c" />
  <para style="p">
    <verse number="1" style="v" />Tua ciangin Jerubbaal (Gideon a cihna) leh amah tawh a om mi
    khempeuh zingsangin tho baihin Harod tuikhuk gei-ah giahphual a sat uh hi. Midian-te' giahphual
    pen amau' kiang pan leilu lam, Moreh mual kiang, kuam sungah om hi. </para>
  <para style="p">
    <verse number="2" style="v" />{ Topa } in Gideon kiangah, “Amau' khutsungah Midian mite piakna
    dingin nang tawh a omkhawm mite kei-a' dingin tamlua hi. Tua bangin tamlua leh kei tungah
    Israel-te kisialin, ‘Komau' hatna hangin ka gualzo uh hi,’ ci khading uh hi. </para>
  <para style="p">
    <verse number="3" style="v" />Tua ahih ciangin tu-in mite' zakin taangko in la, ‘Lau-in a ling
    mi peuhmah a inn-ah ciah un,’ ci in,” a ci hi. Tua ciangin Gideon in amaute ze-et hi; tul
    sawmnih leh tul nih ciahkikin, tul sawm bang bek omlai hi. </para>
  <para style="p">
    <verse number="4" style="v" />Tua ciangin { Topa } in Gideon kiangah, “Mite tamlua lai ahih
    manin tui gei-ah amaute paipih in. Nang-a' dingin tua munah amaute kong sinsak ding hi. Nang
    kiangah, ‘Hih mipa nang tawh hong kuan ding hi,’ ka cihpa nang tawh hong kuan ding hi. Nang
    kiangah, ‘Hih mipa nang tawh hong kuanlo ding hi,’ ka cih peuhpeuhpa kuanlo ding hi,” a ci hi. </para>
  <para style="p">
    <verse number="5" style="v" />Tua ahih ciangin amah in tui phualah mite paipih suk hi. { Topa }
    in Gideon kiangah, “Ui in a liah bangin a lei tawh tui a liak mi peuhmah na tuamkoih ding hi.
    Tua mah bangin tui dawn dingin a khukdin' suk peuhmah zong na tuamkoih ding hi,” a ci hi. </para>
  <para style="p">
    <verse number="6" style="v" />Tui a liak, a khut uh a kamah a tuah mi za thum ahi hi. Ahih
    hangin a dangte khempeuh tui dawn dingin khukdin' suk uh hi. </para>
  <para style="p">
    <verse number="7" style="v" />Tua ciangin { Topa } in Gideon kiangah, “Tui a liak mi za thumte
    tawh nangmah hong honkhia-in, na khutsungah Midian mite kong pia ding hi. A dangte khempeuh
    amau' inn ciatah ciahsak in,” a ci hi. </para>
  <para style="p">
    <verse number="8" style="v" />Tua ahih ciangin amah in Israel midang khempeuh ciahsak a, a
    beelte leh a peengkulte khempeuh uh a kem mihing za thumte a khawlsak hi. Midian-te' giahphual
    pen amau' khanglam kuam sungah om hi. </para>
  <para style="p">
    <verse number="9" style="v" />Tua zan mahin { Topa } in ama kiangah, “Tho in, giahphual simin
    pai in; bang hang hiam cih leh na khutsungah kong piazo hi. </para>
  <para style="p">
    <verse number="10" style="v" />Ahih hangin na simsuk ngam kei leh, na nasempa Purah tawh a
    giahphual nai uhah paisuk in. </para>
  <para style="p">
    <verse number="11" style="v" />Tua ciangin amaute' thugen na za ding a, giahphual simin a
    kuansuk dingin na tha hong khauh ding hi,” a ci hi. Tua ciangin a nasempa Purah tawh giahphuala
    om galkapte in a pualamah a galpan'na munah a paisuk uh hi. </para>
  <para style="p">
    <verse number="12" style="v" />Midian mite, Amalek mite, leh Nisuahna lam mite khempeuh kauphe
    bangin tamin kuam dungah om uh hi. A kalaohte uh simzawh hilo a, a tamna pen tuipi gei-a sehnel
    omzah bang ahi hi. </para>
  <para style="p">
    <verse number="13" style="v" />Gideon a tun' ciangin, mi khat in a lawmpa kiangah mang khat na
    gen hi. Amah in, “Ngai in, mang khat ka man hi. Midian-te giahphual sungah mangbuhham tawh a
    kibawl moh khat hong tuksukin puanbuk hong ban a, puanbuk deng kha-in puanbuk puk a, puanbuk
    kilumletin leilakah kiphah hi,” a ci hi. </para>
  <para style="p">
    <verse number="14" style="v" />Tua ciangin a lawmpa in dawngin, “Hih pen, Israel mi Joash' tapa
    Gideon' namsau lo adang hilo hi. Pasian in ama khutsungah Midian leh mihon khempeuh pia khin
    hi,” a ci hi. </para>
  <para style="p">
    <verse number="15" style="v" />Gideon in a mang leh a khiatna a kigenna a zak ciangin Pasian
    bia-in a khukdin' hi. Israel-te' giahphualah ciahkikin, “Tho un, bang hang hiam cih leh { Topa }
    in na khutsung uhah Midian honte hong piazo hi,” a ci hi. </para>
  <para style="p">
    <verse number="16" style="v" />Amah in mihing za thumte pawl thumin khenin, amaute khempeuh
    tungah peengkul leh beel sungah meilah a om beel hawmte a pia hi. </para>
  <para style="p">
    <verse number="17" style="v" />Amaute kiangah, “Keimah hong en un la, a giahphual nawl ka tun'
    ciangin kei' hih bangin hih un. </para>
  <para style="p">
    <verse number="18" style="v" />Kei leh ka ompih khempeuh in peengkul ka tum uh ciangin,
    giahphual pang khempeuhah zong peengkulte tum un la, ‘{ Topa}-a' ding leh Gideon-a' ding,’ ci-in
    awng un,” a ci hi. </para>
  <para style="p">
    <verse number="19" style="v" />Tua ahih ciangin, amaute in galvil a laih khit phet, zankim
    laitakin, Gideon leh amah tawh a om mi za khatte giahphual nawlah hong pai uh a, amaute in
    peengkul tumin a khutsung uha om beelte a sukham uh hi. </para>
  <para style="p">
    <verse number="20" style="v" />A pawl thum-un peengkul tumin beelte sukham uh a, a veilam khutun
    meilah tawi-in, a taklam khutun a tum ding uh peengkul tawi uh hi. Tua ciangin amaute kiko-in,
    “{ Topa}-a' ding leh Gideon-a' ding namsau khat!” a ci uh hi. </para>
  <para style="p">
    <verse number="21" style="v" />Amaute a vekpi-in giahphual kiimah ding uh a, a galte khempeuh uh
    kiko-in taikhia uh hi. </para>
  <para style="p">
    <verse number="22" style="v" />Amaute in peengkul za thumte a tum uh ciangin, { Topa } in a
    galte khempeuh a namsau uh tawh amau leh amau kisatgawp sak hi. Tua ciangin a galte uh Zererah
    gei Bethshittah ciang, leh Tabbath kiang Abelmeholah gamgi dong tai uh hi. </para>
  <para style="p">
    <verse number="23" style="v" />Tua ciangin Naftali, Asher, leh Manasseh minamte khempeuh sung
    panin mite kisamkhia a, amaute in Midian-te a delh uh hi. </para>
  <para style="p">
    <verse number="24" style="v" />Tua ciangin Gideon in Efraim mualtung gam khempeuhah kamtaite
    sawl a, “Midian mite' langkhatah hong kuansukin Bethbarah ciangdong luite hong la un la, Jordan
    zong hong la un,” cisak hi. Tua ahih ciangin Efraim mite khempeuh kisamkhia a, amaute in
    Bethbarah ciangdong luite la-in, Jordan zong a la uh hi. </para>
  <para style="p">
    <verse number="25" style="v" />Amaute in Midian ulian nihte Oreb leh Zeeb a man uh hi. Amaute in
    Midian-te a delh kawmun Oreb Suangpi-ah Oreb that uh a, Zeeb Leenggahsukna-ah Zeeb that uh hi.
    Amaute in Jordan galkhat Gideon kiangah Oreb leh Zeeb lutangte hong paipih uh hi. </para>
  <chapter number="8" style="c" />
  <para style="p">
    <verse number="1" style="v" />Tua ciangin Efraim mite in Gideon kiangah, “Midian-te a do dingin
    na kuancil lai-in kote nong saploh, kote hong bangci ngaihsut na hi hiam?” a ci uh hi. Amaute in
    nakpi takin amah mawhsak uh hi. </para>
  <para style="p">
    <verse number="2" style="v" />Amah in amaute kiangah, “Note tawh teh dingin kote bang hi lel ka
    hi uh hiam? No Efraim minamte' sep a themno khat pen ko minam bup khempeuhte' sep sangin
    thupizaw hilo ahi hiam? </para>
  <para style="p">
    <verse number="3" style="v" />Pasian in note' khutsungah Midian uliante Oreb leh Zeeb hong piazo
    hi. Note tawh teh dingin kote in bang hihzo ka hi uh hiam?” a ci hi. Amah hih bangin kam a pau
    ciangin ama tunga amau' hehna a bei hi. </para>
  <para style="p">
    <verse number="4" style="v" />Tua ciangin Gideon leh amah tawh a om mi za thumte, Jordan tungin
    galkah uh a, a gimpi mahin amaute delh lai uh hi. </para>
  <para style="p">
    <verse number="5" style="v" />Tua ahih ciangin amah in Sukkoth mite kiangah, “Kong thum hi, kei
    hong zuite tungah anlum pawlkhat pia un; bang hang hiam cih leh amaute gim uh a, Midian kumpi
    Zebah leh Zalmunna a delh ka hi uh hi,” a ci hi. </para>
  <para style="p">
    <verse number="6" style="v" />Tua ciangin Sukkoth uliante in, “Na galkapte tungah anlum ka piak
    dingun Zebah leh Zalmunna na khutsungah omkhin ahi hiam?” a ci uh hi. </para>
  <para style="p">
    <verse number="7" style="v" />Tua ciangin Gideon in, “Tua ahih leh pha hi. { Topa } in Zebah leh
    Zalmunna ka khutsungah hong piak khit ciangin gamlak lingte leh lingkungte tawh na sa uh ka
    kuikek ding hi,” a ci hi. </para>
  <para style="p">
    <verse number="8" style="v" />Tua lai panin Penuel-ah paito a, amaute tungah zong tua mah bangin
    a gen hi. Penuel mite in Sukkoth mite' dawn' mah bangin amah na dawng uh hi. </para>
  <para style="p">
    <verse number="9" style="v" />Tua ciangin amah in Penuel mite kiangah, “Lungnuamin kong paikik
    ciangin hih tausang ka supai ding hi,” a ci hi. </para>
  <para style="p">
    <verse number="10" style="v" />Tu-in Zebah leh Zalmunna-te, Nisuahna lam mi galkap khempeuh sung
    pan a omlaiteng, mihing tul sawm leh tul nga bang bek a pha lai a galkapte uh tawh Karkor-ah om
    uh hi; bang hang hiam cih leh namsau a tawi mi tul za leh tul sawmnih si khin hi. </para>
  <para style="p">
    <verse number="11" style="v" />Tua ciangin Nobah leh Jogbehah nisuahna lam mihonte' tot lampi
    zui-in Gideon paito-in a galte va bingphawn' hi. Bang hang hiam cih leh a galte uh galvil omlo
    hi. </para>
  <para style="p">
    <verse number="12" style="v" />Tua ciangin Zebah leh Zalmunna tai uh hi. Amah in amaute delhin
    Midian kumpi nihte Zebah leh Zalmunna manin amau' galkap khempeuh kithehthang sak hi. </para>
  <para style="p">
    <verse number="13" style="v" />Tua ciangin Joash' tapa Gideon a galsimna panin Heres kahtohna
    lam tawnin ciahkik hi. </para>
  <para style="p">
    <verse number="14" style="v" />Amah in Sukkoth mi tangval khat manin thu dong hi. Tuapa in
    ama-a' dingin uliante leh upate mihing sawmsagih leh sagih a min gelhsak hi. </para>
  <para style="p">
    <verse number="15" style="v" />Tua ciangin Sukkoth mite kiangah amah tungin, “Kei tungah hong
    kisialin, ‘A gim na mite tungah anlum ka piak dingun Zebah leh Zalmunna na khutsungah omkhin ahi
    hiam?’ na cih uh Zebah leh Zalmunna en un,” a ci hi. </para>
  <para style="p">
    <verse number="16" style="v" />Tua ciangin amah in a khuapi upate sam a, gamlak lingte leh
    lingkungte zong la-in, tuate tawh Sukkoth mite a thuhilh hi. </para>
  <para style="p">
    <verse number="17" style="v" />Tua ciangin amah in Penuel tausang supai-in tua khua mite a that
    hi. </para>
  <para style="p">
    <verse number="18" style="v" />Tua ciangin amah in Zebah leh Zalmunna kiangah, “Tabor-ah na thah
    uh mite koi-ah om ahi hiam?” a ci hi. Amaute in, “Amaute, nangmah bang uh hi; amaute in kumpipa'
    tapate suun uh hi,” a ci uh hi. </para>
  <para style="p">
    <verse number="19" style="v" />Tua ciangin amah in, “Amaute, ka sanggam, ka laigui zoppihte ahi
    uh hi. { Topa } a nuntak mah bangin, amaute suaktasak hi le-uhcin note kong that kei ding hi,” a
    ci hi. </para>
  <para style="p">
    <verse number="20" style="v" />Tua ciangin amah in a ta upa pen Jether kiangah, “Ding in, amaute
    that in,” a ci hi. Ahih hangin tangvalpa in a namsau dok ngamlo hi. Bang hang hiam cih leh amah
    tangval lai ahih manin a lungsim hang nailo hi. </para>
  <para style="p">
    <verse number="21" style="v" />Tua ciangin Zebah leh Zalmunna in, “Nangmahmah ding in la, kote
    hong hih in; bang hang hiam cih leh pasal nasep a sem dingin pasal mah kisam hi,” a ci uh hi.
    Tua ciangin Gideon dingin Zebah leh Zalmunna that a, amau' kalaohte' ngawng-a a om khade lim
    tawh a kibang kizepnate a la hi. </para>
  <para style="p">
    <verse number="22" style="v" />Tua ciangin Israel mite in Gideon kiangah, “Nang leh na tapa leh
    na tupa dong in zong kote hong uk un; bang hang hiam cih leh Midian-te' khutsung panin kote nong
    honkhia hi,” a ci uh hi. </para>
  <para style="p">
    <verse number="23" style="v" />Gideon in amaute kiangah, “Note kong uk kei ding a, ka tapa in
    zong note hong uklo ding hi. { Topa } in note hong uk ding hi,” a ci hi. </para>
  <para style="p">
    <verse number="24" style="v" />Tua ciangin Gideon in amaute kiangah, “Note tung panin kong
    ngetnop khat om hi. Note in van kinusia na top uh lak panin bilbahte hong pia un,” a ci hi.
    (Bang hang hiam cih leh amaute, Ishmael mite ahih manin kham bilbah nei uh hi.) </para>
  <para style="p">
    <verse number="25" style="v" />Amaute in dawngin, “Lungkim takin kong pia ding uh hi,” a ci uh
    hi. Tua ciangin amaute in puan phah uh a, mi khempeuh in van kinusia a top uh lak panin bilbahte
    tua puan tungah a lawn uh hi. </para>
  <para style="p">
    <verse number="26" style="v" />Ama nget kham bilbahte a gihna pen kham shekel tul khat leh za
    sagih ahi hi. Midian kumpite in a zat khade lim tawh a kibang kizepnate, khainiangte, puan
    dupsante, leh a kalaohte uh ngawng kimkotah a om ngawng-awhte a kisimlo ahi hi. </para>
  <para style="p">
    <verse number="27" style="v" />Tua ciangin Gideon in tuate mi limin bawlin ama khuapi Ofrah
    khua-ah a koih hi. Israel-te khempeuh in tua lai munah tua milim bia uh a, Gideon leh a
    innkuanpihte-a' dingin thangzak khat a suak hi. </para>
  <para style="p">
    <verse number="28" style="v" />Tua ahih ciangin Israel mite' mai-ah Midian-te guallel uh a,
    amaute kihisak zo nawnlo uh hi. Gideon' hun sungin tua gam in kum sawmli sung lungnopna a nei
    hi. </para>
  <para style="p">
    <verse number="29" style="v" />Joash' tapa Gideon pai-in ama aituam inn-ah a teng hi. </para>
  <para style="p">
    <verse number="30" style="v" />Tu-in Gideon in tapa sawmsagih, ama-a' mahmah nei hi; bang hang
    hiam cih leh amah in zi tampi nei hi. </para>
  <para style="p">
    <verse number="31" style="v" />Shekhem-ah a om a zineu in zong tapa khat nei a, amah in a min
    Abimelek a phuak hi. </para>
  <para style="p">
    <verse number="32" style="v" />Tua ciangin Joash' tapa Gideon teeksih a, Abiezer mite' neihsa
    Ofrah khua-a om a pa Joash' hanah kivui hi. </para>
  <para style="p">
    <verse number="33" style="v" />Gideon a sih khit phetin Israel mite kihei kikin Baal-te bia uh
    a, a pasian dingun Baalberith a bawl uh hi. </para>
  <para style="p">
    <verse number="34" style="v" />Israel mite in, mun khempeuh panin amau' galte' khutsung pan a
    honkhia { Topa } a Pasian uh phawklo uh hi. </para>
  <para style="p">
    <verse number="35" style="v" />Jerubbaal (Gideon a cihna) in Israel-te tungah a bawl thuhoihte
    khempeuh hangin amaute in Jerubbaal innkuante tungah lungdamna bangmah laklo uh hi. </para>
  <chapter number="9" style="c" />
  <para style="p">
    <verse number="1" style="v" />Tu-in Jerubbaal' tapa Abimelek, Shekhem-a a nu' tanaute kiangah
    pai-in amaute khempeuh kiangah, </para>
  <para style="p">
    <verse number="2" style="v" />“Shekhem khuami khempeuh huau-in gen un, ‘Jerubbaal' tapa
    sawmsagihte a vekpi in note hong uk ding leh khat in note hong uk ding, note-a' dingin koi
    hoihzaw ahi hiam?’ a ci hi. Kei pen note' guh note' sa ka hihna zong phawk un,” a ci hi. </para>
  <para style="p">
    <verse number="3" style="v" />Tua ciangin a nu' tanaute in ama tangin Shekhem mite khempeuh
    tungah hih thute gen uh hi. Tua ciangin amaute' lungsim Abimelek zuih ding lamah hoi hi; bang
    hang hiam cih leh amaute in, “Amah i naihuai ahi hi,” a ci uh hi. </para>
  <para style="p">
    <verse number="4" style="v" />Tua ciangin amaute in Baaberith inn panin ngun pek sawmsagih
    Abimelek pia uh a, amah in ama nung a zui, bangmaha a kimanglo leh thu ngaihsun theilo mite
    cialna hi. </para>
  <para style="p">
    <verse number="5" style="v" />Tua ciangin Ofrah-a a pa' inn-ah amah pai-in, Jerubbaal' tapa a
    sanggam mi sawmsagihte suang khat tungah a that hi. Ahih hangin amah bu ahih manin Jerubbaal'
    tapa neupen Jotham a suakta hi. </para>
  <para style="p">
    <verse number="6" style="v" />Tua ciangin Shekhem khuamite khempeuh leh Bethmilo khuamite
    khempeuh hong paikhawm uh a, amaute in Shekhem khua-a tawsaw songpi kiangah Abimelek kumpi a
    suaksak uh hi. </para>
  <para style="p">
    <verse number="7" style="v" />Jotham kiangah tua thu a kigen ciangin amah pai-in Gerizim Mual
    dawnah ding a, nakpi-in kiko-in amaute kiangah, “No Shekhem mite aw, Pasian in note' thu hong
    ngaih theihna dingin ka thu hong ngai un. </para>
  <para style="p">
    <verse number="8" style="v" />Khatvei, singkungte amau' tungah kumpi-in sathau a nilh dingin
    kuankhia uh a, amaute in oliv kung kiangah, ‘Kote hong uk in,’ a ci uh hi. </para>
  <para style="p">
    <verse number="9" style="v" />Ahih hangin oliv kung in amaute kiangah, ‘Keimah in pasian-te leh
    mite a kipahtawina ahi ka thaunate nusia-in singkungte a uk dingin hong pai ding ka hi hiam?’ ci
    hi. </para>
  <para style="p">
    <verse number="10" style="v" />Tua ciangin singkungte in theikung kiangah, ‘Hong pai in la, kote
    hong uk in,’ ci uh hi. </para>
  <para style="p">
    <verse number="11" style="v" />Ahih hangin theikung in amaute kiangah, ‘Keimah in ka khumna leh
    ka gah hoihte nusia-in singkungte a uk dingin hong pai ding ka hi hiam?’ ci hi. </para>
  <para style="p">
    <verse number="12" style="v" />Tua ciangin singkungte in leenggui kiangah, ‘Hong pai in la, kote
    hong uk in,’ ci uh hi. </para>
  <para style="p">
    <verse number="13" style="v" />Ahih hangin leenggui in amaute kiangah, ‘Keimah in pasian-te leh
    mite a lungnuamsak ka leenggahzu nusia-in singkungte a uk dingin hong pai ding ka hi hiam?’ ci
    hi. </para>
  <para style="p">
    <verse number="14" style="v" />Tua ciangin singkung khempeuh in thangling kung kiangah, ‘Hong
    pai in la, kote hong uk in,’ ci uh hi. </para>
  <para style="p">
    <verse number="15" style="v" />Thangling kung in singkungte kiangah, ‘Note tungah kumpi-in
    lungsim tak tawh sathau hong nilh na hih uh leh, hong pai un la, ka liimah hong bu un. Ahi
    zongin ka liim nuai-ah nong buk kei uh leh, thangling kung lak panin meikuang hong paikhia hen
    la, Lebanon taamtak kungte kangtum hen,’ ci hi. </para>
  <para style="p">
    <verse number="16" style="v" />“Tua ahih ciangin tu-in Abimelek kumpi-in na bawl uh ciangin
    lungsimtak leh thumantak mah tawh a gamta na hi uh hiam? Jerubbaal leh a innkuan tungah thuman
    takin gamta-in ama sepna tawh a kituakin amah a bawl mah na hi uh hiam? </para>
  <para style="p">
    <verse number="17" style="v" />Bang hang hiam cih leh ka pa in note-a' ding hong dosakin a
    lauhuaina sungah a nuntakna pia a, Midian-te' khutsung panin note hong honkhia hi. </para>
  <para style="p">
    <verse number="18" style="v" />Ahi zongin tuni-in ka pa' innkuan langkhatah note pangin a tapate
    mi sawmsagih suang khat tungah na that uh a, ka pa in a nasem numei tawh a neih a tapa Abimelek
    pen note' naihuai ahihna hangin Shekhem khuamite tungah kumpi-in na bawl uh hi. </para>
  <para style="p">
    <verse number="19" style="v" />Note in tuni-in Jerubbaal leh a innkuanpihte tungah lungsimtak
    leh thumantak tawh a gamta takpi mah na hih uh leh, Abimelek tungah note lungdam un la, note
    tungah zong amah lungdam ta hen. </para>
  <para style="p">
    <verse number="20" style="v" />Ahih hangin tua bang ahih takpi kei leh, Abimelek sung panin
    meikuang hong paikhia hen la, Shekhem leh Bethmillo khuamite kangtum hen. Shekhem khuamite sung
    pan leh Bethmillo khuamite sung panin meikuang hong pai hen la, Abimelek kangtum hen,” a ci hi. </para>
  <para style="p">
    <verse number="21" style="v" />Tua ciangin a sanggampa Abimelek a kihtakna hangin Jotham
    taikhia-in Beer-ah pai-in tua lai-ah a teng hi. </para>
  <para style="p">
    <verse number="22" style="v" />Abimelek in Israel-te tungah kum thum sung uk hi. </para>
  <para style="p">
    <verse number="23" style="v" />Pasian in Abimelek leh Shekhem mite kikalah kigalneihna omsak a,
    Shekhem mite in Abimelek lehdo uh hi. </para>
  <para style="p">
    <verse number="24" style="v" />Tua pen, Jerubbaal tapa sawmsagihte a kithahna thu tawh kisai-in,
    amaute a that a sanggampa uh Abimelek, leh a sanggamte thahna dingin a hanthawn Shekhem mite
    tungah thukkikna hong tun'theihna dingin a kibawl mahmah ahi hi. </para>
  <para style="p">
    <verse number="25" style="v" />Tua hi a, Shekhem mite in Abimelek a pangsim dingin mual dawnah
    mi koih uh a, amaute in tua lam a tawn mi khempeuhte' na na sut uh hi; hih thu Abimelek kiangah
    kigen hi. </para>
  <para style="p">
    <verse number="26" style="v" />Tua ciangin Ebed' tapa Gaal a tanaute tawh Shekhem-ah hong kikhin
    uh hi. Shekhem mite in amah muang uh hi. </para>
  <para style="p">
    <verse number="27" style="v" />Amaute lo-ah kuanin a leenggui uh panin leenggah khawmin cil uh
    a, pawi khamin amaute' pasian' inn-ah pai uh a, an ne tui dawnin omin Abimelek zahko uh hi. </para>
  <para style="p">
    <verse number="28" style="v" />Tua ciangin Ebed' tapa Gaal in, “Abimelek, kua hi a, ama na i
    sepsak dingin ei Shekhem mite kua ihi hiam? Jerubbaal' tapa leh ama ulian Zebul in Shekhem mite'
    pulepa Hamor' na sem uh hilo ahi hiam? Tua ahih ciangin bang hangin ama na sem ding ihi hiam? </para>
  <para style="p">
    <verse number="29" style="v" />Hih mite keima khutnuai hi leh! Abimelek ka khinkhia ding hi.
    Abimelek kiangah, ‘Na galkap behlap in la hong kuankhia in,’ ka ci ding hi,” a ci hi. </para>
  <para style="p">
    <verse number="30" style="v" />Tua khuapi a uk Zebul in Ebed tapa Gaal' kammalte a zak ciangin
    heh mahmah hi. </para>
  <para style="p">
    <verse number="31" style="v" />Amah in Arumah khua-a om Abimelek kiangah kamtaite sawlin, “En
    in, Ebed tapa Gaal leh a tanaute Shekhem-ah hong pai-in nang langpangin tua khuapi sosuah hi. </para>
  <para style="p">
    <verse number="32" style="v" />Tua ahih ciangin tu-in na ompih mite tawh zanin pai un la,
    gamlakah pangsim un. </para>
  <para style="p">
    <verse number="33" style="v" />Tua ciangin zingsang ni a suah phetin tho baih un la, khuapi
    simgawp un. A ompih mite tawh nang a do dingin hong kuankhiat ciangun ahi thei bangin amaute
    tungah na bawl ding uh hi,” cisak hi. </para>
  <para style="p">
    <verse number="34" style="v" />Tua ciangin Abimelek leh amah tawh a om mite khempeuh zanin
    tho-in pawl li kisuahin Shekhem a sim dingin pangsim uh hi. </para>
  <para style="p">
    <verse number="35" style="v" />Tua ciangin Ebed tapa Gaal paikhia-in khuapi kulhkongpi lutna-ah
    ding a, Abimelek leh amah tawh a om mite zong a pan'simna panun dingto uh hi. </para>
  <para style="p">
    <verse number="36" style="v" />Gaal in tua mite a muh ciangin amah in Zebul kiangah, “En in,
    mual dawn panin mite hong paisuk!” a ci hi. Zebul in ama kiangah, “Mual liimte mi bangin a mu na
    hi hi,” a ci hi. </para>
  <para style="p">
    <verse number="37" style="v" />Gaal pau kikin, “En in, a gam laizang panin mite hong paisuk a,
    Aisante' Tawsaw lam panin pawlkhat hong pai hi,” a ci hi. </para>
  <para style="p">
    <verse number="38" style="v" />Tua ciangin Zebul in ama kiangah, “Tu-in na kamhan'na koiah om
    ahi hiam? ‘Ama na i sep dingin Abimelek kua ahi hiam?’ a cipa hilo na hi hiam? Hih mite, na
    simmawhte hilo ahi hiam? Tu-in paikhia in la amaute tawh kido in,” a ci hi. </para>
  <para style="p">
    <verse number="39" style="v" />Tua ciangin Shekhem mite' mai-ah Gaal kuankhia-in Abimelek tawh
    kido hi. </para>
  <para style="p">
    <verse number="40" style="v" />Abimelek in Gaal delh a, ama mai-ah Gaal a tai hi. Kulhkongpi
    lutna ciangdong nangawnah mi tampi liamin tuk hi. </para>
  <para style="p">
    <verse number="41" style="v" />Tua ciangin Arumah-ah Abimelek a teng hi. Zebul in Gaal leh a
    tanaute hawlkhia a, amaute Shekhem-ah teng thei nawnlo uh hi. </para>
  <para style="p">
    <verse number="42" style="v" />A zing ciangin gamlakah Shekhem mite paikhia uh hi. Hih thu
    Abimelek kiangah kigen hi. </para>
  <para style="p">
    <verse number="43" style="v" />Amah in a mite la-in pawl thum suahin gamlakah pangsim uh hi. Tua
    ciangin amah khuadakin khuapi panin mite a kuankhia mu a, amaute do-in kipan a, amaute that hi. </para>
  <para style="p">
    <verse number="44" style="v" />Abimelek leh amah tawh a om a pawlte in thakhatin mainawt uh a,
    ama pawldang nihte in gamlaka om mite delhin a thah sungin khuapikulh lutna-ah amaute na ding uh
    hi. </para>
  <para style="p">
    <verse number="45" style="v" />Abimelek in sun tawntung tua khuapi sim a, tua khuapi la-in a
    sunga om mite that a, tua khuapi phiatin ci a vawh hi. </para>
  <para style="p">
    <verse number="46" style="v" />Shekhem Tausang mite khempeuh in tua thu a zak uh ciangin
    Elberith' inn munmuan'huai-ah lut uh hi. </para>
  <para style="p">
    <verse number="47" style="v" />Shekhem Tausang mite khempeuh kikaikhawm uh hi, ci-in Abimelek
    kiangah kigen hi. </para>
  <para style="p">
    <verse number="48" style="v" />Tua ciangin amah tawh a om mi khempeuh tawh Zalmon Mual-ah
    Abimelek kuanto hi. Abimelek in a khutin hei khat la-in selkeu lom khat sat a, tuate la to-in a
    liangko tungah koih hi. Tua ciangin amah tawh a om mite kiangah, “Kei' hih nong muhsa bangun
    kei' hih bangbangin manlangin hih un,” a ci hi. </para>
  <para style="p">
    <verse number="49" style="v" />Tua ahih ciangin mi khempeuh in amau-a' ding ciat selkeu tomin
    Abimelek zui-in munmuan'huai simna dingin koih uh a, amaute in mei tawh munmuan'huai halin
    Shekhem Tausang mite, numei leh pasal mi tul khat bang a si hi. </para>
  <para style="p">
    <verse number="50" style="v" />Tua ciangin Thebez-ah Abimelek pai a, Thebez langpangin giahphual
    sat a, tua khua a la hi. </para>
  <para style="p">
    <verse number="51" style="v" />Ahih hangin tua khuapi sungah tausang muan'huai om a, tua khua
    numei leh pasal, tua khuami khempeuh tua tausangah tai-in kikhaknelh uh a, tausang khumah amaute
    om uh hi. </para>
  <para style="p">
    <verse number="52" style="v" />Tua ciangin Abimelek zong tausangah pai-in sim a, mei tawh a hal
    dingin tausang kongkhak a naih hi. </para>
  <para style="p">
    <verse number="53" style="v" />Numei khat in an gawina suangpeek tungnung, Abimelek' lu tungah
    lawnin a lu guh dengkham hi. </para>
  <para style="p">
    <verse number="54" style="v" />Tua ciangin amah in ama hiam a tawisak tangvalpa nawh sapin ama
    kiangah, “Na namsau dok in la kei hong that in. Tua hi kei leh mite in, ‘Numei khat in amah that
    hi,’ hong ci khading uh hi,” a ci hi. A tangvalpa in amah sunletin amah a si ta hi. </para>
  <para style="p">
    <verse number="55" style="v" />Israel mite in Abimelek a sihna a muh uh ciangin amau' inn ciatah
    a ciah uh hi. </para>
  <para style="p">
    <verse number="56" style="v" />Ama sanggam sawmsagihte thatin a pa tungah a khialhna hangin tua
    bangin Pasian in Abimelek' khialhna a thuk ahi hi. </para>
  <para style="p">
    <verse number="57" style="v" />Pasian in Shekhem mite khempeuh' gitlohna hangin Jerubbaal' tapa
    Jotham' samsiatna bangin amau' tungah gimna a tungsak hi. </para>
  <chapter number="10" style="c" />
  <para style="p">
    <verse number="1" style="v" />Abimelek khit ciangin Israel-te a honkhia dingin Issakhar minam
    Dodo' tapa Puah, Puah' tapa Tola hong khang a, Efraim mualtung gam Shamir-ah a teng hi. </para>
  <para style="p">
    <verse number="2" style="v" />Amah in Israel-te kum sawmnih leh kum thum sung thu khen hi. Tua
    ciangin amah si a, Shamir-ah kivui hi. </para>
  <para style="p">
    <verse number="3" style="v" />Ama khit ciangin Israel-te kum sawmnih leh kum nih sung thu a khen
    Gilead mi Jair hong khang hi. </para>
  <para style="p">
    <verse number="4" style="v" />Amah in la sawmthum tungah a tuang tapa sawmthum a nei hi. Amaute
    in Gilead gam sunga om tudongin Havvothjair a kici khuapi sawmthum nei uh hi. </para>
  <para style="p">
    <verse number="5" style="v" />Tua ciangin Jair si-in Kamon-ah kivui hi. </para>
  <para style="p">
    <verse number="6" style="v" />Tua ciangin { Topa' } muhna-ah Israel mite a sia gamta kik uh a,
    Syria mite' pasian-te, Sidon mite' pasian-te, Moab mite' pasian-te, Ammon mite' pasian-te,
    Filistia mite' pasian-te leh Baal-te, leh Ashtaroth bia uh a, amaute in { Topa } nusia-in ama na
    semlo uh hi. </para>
  <para style="p">
    <verse number="7" style="v" />Tua ciangin Israel-te tungah { Topa } sinso a, amah in Filistia
    mite tung leh Ammon mite tungah amaute pia a, </para>
  <para style="p">
    <verse number="8" style="v" />amaute in Israel mite tua kum sugawpin nengniam uh hi. Amaute in
    Jordan galkhat Gilead gamsunga om Amor mite' leitangah a om Israel mite khempeuh kum sawm leh
    kum giat sung nengniam uh hi. </para>
  <para style="p">
    <verse number="9" style="v" />Judah, Benjamin, leh Efraim minamte a sim dingin Ammon mite Jordan
    hong galkah uh hi. Tua ahih ciangin Israel-te nakpi takin lungkham uh hi. </para>
  <para style="p">
    <verse number="10" style="v" />Tua ciangin { Topa } tungah Israel-te kiko uh a, “Nang tungah
    kong khial khin uh hi; bang hang hiam cih leh kote in ka Pasian uh nusia-in Baal-te ka bia uh
    hi,” a ci uh hi. </para>
  <para style="p">
    <verse number="11" style="v" />{ Topa } in Israel mite kiangah, “Egypt-te leh Amor mite, Ammon
    mite leh Filistia mite kiang panin hong honkhia hilo ka hi hiam? </para>
  <para style="p">
    <verse number="12" style="v" />Sidon mite, Amalek mite, leh Maon mite in note hong nengniam uh
    hi. Kei tungah note nong kiko uh a, keimah in amaute' khutsung panin note kong honkhia hi. </para>
  <para style="p">
    <verse number="13" style="v" />Tua hinapi-in note in kei hong nusia-in pasian dangte na bia uh
    hi. Tua ahih ciangin note kong honkhia nawn kei ding hi. </para>
  <para style="p">
    <verse number="14" style="v" />Pai un la note' teel pasian-te tungah ko un. Na lungkham hunun
    amaute kihonkhia sak un,” a ci hi. </para>
  <para style="p">
    <verse number="15" style="v" />Ahi zongin Israel mite in { Topa } tungah, “Ka khial khin uh hi.
    Hoih na sak bangin ko tungah hong hih in. Tuni-in hong honkhia in, kong thum uh hi,” a ci uh hi. </para>
  <para style="p">
    <verse number="16" style="v" />Tua ahih ciangin amaute in amau' lak panin gamdang pasian-te koih
    khia-in { Topa } a bia uh hi. Tua ahih ciangin Israel-te' gentheihna-ah amah a dah hi. </para>
  <para style="p">
    <verse number="17" style="v" />Tua ciangin Ammon mite galhiam tawi dingin kisam uh a, Gilead-ah
    giahphual sat uh hi. Israel mite zong kikaikhawmin Gilead gamsung Mizpah-ah giahphual sat uh hi. </para>
  <para style="p">
    <verse number="18" style="v" />Tua ciangin Israel mihonte leh makaite khatlekhat in, “Ammon mite
    do dinga a kipan ngam kua om ihi hiam? A kipan ngam mipa, Gilead gama teng mite khempeuh tungah
    lutang hi ding hi,” a kici uh hi. </para>
  <chapter number="11" style="c" />
  <para style="p">
    <verse number="1" style="v" />Tu-in Gilead khuami Jefthah, a thahat galhang khat hi a, ahih
    hangin amah pen zawlta ahi hi. Jefthah' pa Gilead hi a, </para>
  <para style="p">
    <verse number="2" style="v" />Gilead' zi in zong amah tawh tapa dang nei hi. A tapate a khan'
    ciangun amaute in Jefthah notkhia-in ama kiangah, “Ka pa uh inn sungah gamh na luah kei ding hi;
    bang hang hiam cih leh nang pen numei dang tawh zawlta na hi lel hi,” a ci uh hi. </para>
  <para style="p">
    <verse number="3" style="v" />Tua ciangin a sanggamte kiang panin Jefthah tai-in Tob gamsungah
    teng a, bangmah a manlo mite in Jefthah pawmin amah tawh mite sugawpin pai kawikawi uh hi. </para>
  <para style="p">
    <verse number="4" style="v" />Tawlkhat khit ciangin Ammon mite in Israel-te sim uh hi. </para>
  <para style="p">
    <verse number="5" style="v" />Ammon mite in Israel-te a sim ciangin Tob gam panin Jefthah a la
    dingin Gilead upate va pai uh hi. </para>
  <para style="p">
    <verse number="6" style="v" />Amaute in Jefthah kiangah, “Ammon mite i do theihna dingin hong
    pai in la kote' makai hong hi in,” va ci uh hi. </para>
  <para style="p">
    <verse number="7" style="v" />Ahih hangin Jefthah in Gilead upate kiangah, “Note in kei hong
    mudahin ka pa' inn pan hong hawlkhia hilo na hi uh hiam? Bang hangin thuhaksa na tuah uh ciangin
    kei kiangah hong pai na hi uh hiam?” na ci hi. </para>
  <para style="p">
    <verse number="8" style="v" />Tua ciangin Gilead upate in Jefthah kiangah, “Kote tawh nang hong
    pai-in Ammon mite do-in Gilead gamsunga teng mi khempeuh tungah lutang nong hih theihna dingin
    nang' lamah hong kihei ka hi uh hi,” a ci uh hi. </para>
  <para style="p">
    <verse number="9" style="v" />Jefthah in Gilead upate kiangah, “Note in Ammon mite a do dingin
    inn-ah kei nong ciahpih uh a, kei tungah { Topa } in amaute hong piak leh kei pen note' lutang
    ka hi ding hi,” a ci hi. </para>
  <para style="p">
    <verse number="10" style="v" />Gilead upate in Jefthah kiangah, “{ Topa } pen eite' kikalah teci
    hi ding hi. Na cih bangin ka gamta ding uh hi,” a ci uh hi. </para>
  <para style="p">
    <verse number="11" style="v" />Tua ahih ciangin Gilead upate tawh Jefthah pai a, mite in amau'
    tungah lutang leh makai-in amah koih uh hi. Jefthah hih hih thute khempeuh Mizpah khuasung {
    Topa' } mai-ah a gen ahi hi. </para>
  <para style="p">
    <verse number="12" style="v" />Tua ciangin Jefthah in Ammon mite' kumpipa kiangah kamtaite
    sawlin, “Ka gam a sim dingin kei kiangah nong paina dingin kei' tungah bang thu om ahi hiam?”
    cisak hi. </para>
  <para style="p">
    <verse number="13" style="v" />Ammon mite' kumpipa in Jefthah' kamtaite dawng a, “Egypt panin
    Israel-te hong pai lai-in Arnon panin Jabbok leh Jordan ciang ka gam hong laksak hang ahi hi.
    Tua ahih ciangin tu-in thudamin hong piakik in,” a ci hi. </para>
  <para style="p">
    <verse number="14" style="v" />Jefthah in Ammon mite' kumpipa kiangah kamtaite sawlkikin </para>
  <para style="p">
    <verse number="15" style="v" />ama kiangah, “Jefthah in hih bangin ci hi: Israel-te in Moab
    leitang hita leh Ammon mite' leitang hita leh lalo hi. </para>
  <para style="p">
    <verse number="16" style="v" />Egypt panin Israel-te hong paitoh lai-in gamlak tawnin San
    Tuipi-ah hong pai-in Kadesh hong tung uh hi. </para>
  <para style="p">
    <verse number="17" style="v" />Israel-te in Edom kumpipa kiangah kamtaite sawl a, ‘Kong thum uh
    hi; na gamsung hong nawksak in,’ cisak uh hi. Ahih hangin Edom kumpipa in a thu ngailo hi. Tua
    ciangin Moab kumpipa kiangah zong sawl uh a, ahih hangin amah thukimlo hi. Tua ahih ciangin
    Kadesh-ah Israel-te om phot uh hi. </para>
  <para style="p">
    <verse number="18" style="v" />Tua ciangin sehnel gam tawnin amaute khualzin uh a, Edom gam leh
    Moab gam kimkotin pai-in Moab gam nisuahna lampangah tung uh a, Arnon gun galkhatah phual sat uh
    hi. Ahih hangin Moab gam sungah amaute lutlo uh hi. Bang hang hiam cih leh Arnon gun pen Moab
    gamgi ahi hi. </para>
  <para style="p">
    <verse number="19" style="v" />Tua ciangin Israel-te in Heshbon khua-ah a om Amor mite' kumpi
    Sihon kiangah kamtaite sawl uh hi. Israel-te in ama kiangah, ‘Kong thum uh hi; ka gam uh a zuan
    dingin na gam hong nawksak in,’ ci uh hi. </para>
  <para style="p">
    <verse number="20" style="v" />Ahih hangin Sihon in ama gam a nawk dingin Israel-te muanglo hi.
    Tua ahih ciangin Sihon in a mite khempeuh kaikhawmin Jahaz-ah giahphual sat a, Israel-te na sim
    hi. </para>
  <para style="p">
    <verse number="21" style="v" />{ Topa, } Israel-te' Pasian in Sihon leh a mite khempeuh
    Israel-te' khutsungah pia a, amaute in zo uh hi. Tua ahih ciangin tua gamsunga teng Amor mite'
    leitang khempeuh Israel-te in luah uh hi. </para>
  <para style="p">
    <verse number="22" style="v" />Amaute in Arnon gun panin Jabbok lui ciang leh sehnel gam panin
    Jordan gun ciang, Amor mite' gam khempeuh a luah uh hi. </para>
  <para style="p">
    <verse number="23" style="v" />Tua ahih ciangin { Topa, } Israel-te' Pasian in ama mi Israel-te'
    mai panin Amor mite paaikhia hi. Tu-in nangmah in luahkik ding sawm na hi hiam? </para>
  <para style="p">
    <verse number="24" style="v" />Na pasian Khemosh in na neih dinga hong piakte kem peuh in. Kote
    ahih leh { Topa } ka Pasian un kote' mai-ah a suankhiatte ka tang ding uh hi. </para>
  <para style="p">
    <verse number="25" style="v" />Tu-in nang pen Moab kumpipa, Zippor' tapa Balak sangin ginazaw na
    hi hiam? Amah in Israel-te to ngei a, amaute do ngei ahi hiam? </para>
  <para style="p">
    <verse number="26" style="v" />Heshbon leh a khuaneute, Aroer leh a khuaneute, leh Arnon gun
    panga om khuapite khempeuh sungah Israel-te a ten' kum za thum hun sung tengin bang hangin lakik
    lo na hi hiam? </para>
  <para style="p">
    <verse number="27" style="v" />Tua ahih ciangin nang tungah ka khial kei a, kei nong simna-ah
    kei tungah nang nong khial hi. { Topa, } Thukhenpa in Israel mite leh Ammon mite kikalah tuni-in
    thu khen ding hi,” a ci hi. </para>
  <para style="p">
    <verse number="28" style="v" />Ahih hangin Ammon kumpipa in ama kiangah thu a puak Jefthah' thu
    a don kei hi. </para>
  <para style="p">
    <verse number="29" style="v" />Tua ciangin Jefthah' tungah { Topa' } kha hong tung a, amah in
    Gilead leh Manasseh nawkin Gilead gam Mizpah-ah paisuak a, Gilead gam Mizpah panin Ammon mite
    kiangah paisuak lai hi. </para>
  <para style="p">
    <verse number="30" style="v" />Jefthah in { Topa } tungah thuciamna bawlin, “Ka khutsungah Ammon
    mite nong piak leh </para>
  <para style="p">
    <verse number="31" style="v" />Ammon mite kiang panin gualzo-in ka ciah ciangin keimah a dawn
    dingin ka innsung pan a hong pai peuhpeuh { Topa}-a' hi ding a, meihal biakna dingin kong pia
    ding hi,” a ci hi. </para>
  <para style="p">
    <verse number="32" style="v" />Tua ahih ciangin amaute a sim dingin Ammon mite kiangah Jefthah
    galkah a, { Topa } in ama khutsungah amaute a pia hi. </para>
  <para style="p">
    <verse number="33" style="v" />Amah in Aroer panin Minnith kiimnai ciangdong khuapi sawmnih, leh
    Abelkeramim ciangdong mi tampi tak thatin a vatgawp hi. Tua ahih ciangin Israel mite mai-ah
    Ammon mite guallel uh hi. </para>
  <para style="p">
    <verse number="34" style="v" />Tua ciangin Mizpah-a ama inn-ah Jefthah hong ciah hi. Amah a dawn
    dingin a tanu khuangneute tawh a laamsa-in hong paikhia hi. Tuanu pen ama ta khat neihsun hi a,
    amah simloh tapa ahi a, tanu ahi zongin adang neilo hi. </para>
  <para style="p">
    <verse number="35" style="v" />Amah in a tanu a muh ciangin a puan balkekin, “Ala, ka tanu! Kei
    nong niamkoih mahmah hi. Kei-a' dingin lungkhamna lianpi nong suak hi. Bang hang hiam cih leh {
    Topa } tungah thu ka ciam khin a, ka thuciamna ka dokkik thei kei hi,” a ci hi. </para>
  <para style="p">
    <verse number="36" style="v" />Tua ciangin a tanu in ama kiangah, “Ka pa aw, { Topa } tungah thu
    ciam khin na hih leh, na thuciamna tawh kizui-in kei' tungah hong bawl in. Tu-in { Topa } in na
    gal Ammon mite tungah nang-a' ding hong thuksak khin hi,” a ci hi. </para>
  <para style="p">
    <verse number="37" style="v" />Tua ciangin amah in a pa kiangah, “Kong ngetnop thu khat om hi.
    Kei pai-in mualtungah vak kawikawi-in kei leh ka lawmte in nungakin ka sihna ding hangin ka thum
    theihna dingun kha nih sung kei guak hong omsak in,” a ci hi. </para>
  <para style="p">
    <verse number="38" style="v" />Amah in, “Pai ta in,” a ci hi. Amah in kha nih sung a tanu
    paikhia sak hi. Tua ciangin amah leh a lawmte paikhia-in nungakin a sihna ding hangin mualte
    tungah kapin a thum uh hi. </para>
  <para style="p">
    <verse number="39" style="v" />Kha nih a cin' ciangin a pa kiangah amah ciahkik a, amah in ama
    bawlsa a thuciamna bangin a tanu tungah hih hi. Tuanu pen pasal tawh a lumkhawm nailo, nungakin
    khan'sih hi. Tua ciangin Israel-te sungah ngeina khat suak a, </para>
  <para style="p">
    <verse number="40" style="v" />Israel numeite kum khatin ni li sung kum simin Gilead mi Jefthah'
    tanu hangin a thum dingin paikhia uh hi. </para>
  <chapter number="12" style="c" />
  <para style="p">
    <verse number="1" style="v" />Efraim mite galhiam tawi dingin kisam uh a, amaute Zafon gun
    kantanin galkah uh a, Jefthah kiangah, “Bang hangin Ammon mite a sim dingin galkahin, nang tawh
    a kuankhawm dingin kote hong zawnlo na hi hiam? Na inn tawh nang kong halnelh ding uh hi,” a ci
    uh hi. </para>
  <para style="p">
    <verse number="2" style="v" />Tua ciangin Jefthah in amaute kiangah, “Kei leh ka mite in Ammon
    mite tawh buaina lianpi khat ka nei ngei uh hi. Note kong sap hangin amau' khutsung panin kei
    nong honkhia kei uh hi. </para>
  <para style="p">
    <verse number="3" style="v" />Note in kei nong hotkhiatloh ding uh ka theih ciangin keimahmah
    hanciam tawmin Ammon mite a sim dingin ka galkah a, { Topa } in kei' khutsungah amaute hong pia
    hi. Tua ahih ciangin bang hangin tuni-in kei a hong sim dingin hong kuan na hi uh hiam?” a ci
    hi. </para>
  <para style="p">
    <verse number="4" style="v" />Tua ciangin Jefthah in Gilead mite khempeuh khawmin Efraim mite
    tawh kido uh hi. Gilead mite in Efraim mite vatgawp uh hi. (Efraim mite in, “No Gilead mite pen
    Efraim-te leh Manasseh-te sung panin Efraim mite a taisante na hi uh hi,” ci ngei uh hi.) </para>
  <para style="p">
    <verse number="5" style="v" />Gilead mite in Efraim mite tung panin Jordan ngahmunte la uh hi.
    Efraim galtaite khat peuhpeuh in, “Hong galkah sak in,” a cih ciangin Gilead mite in ama
    kiangah, “Efraim mi na hi hiam?” ci uh hi. Amah in, “Hi kei ing,” a cih ciangin </para>
  <para style="p">
    <verse number="6" style="v" />amaute in ama kiangah, “Tua ahih leh Shibboleth ci in,” ci uh a,
    tua ciangin amah in, “Sibboleth,” ci hi; bang hang hiam cih leh a manin ci theilo hi. Tua
    ciangin amaute in amah manin Jordan ngahmunte-ah that uh hi. Tua tungin Efraim mi tul sawmli leh
    tul nih tuk hi. </para>
  <para style="p">
    <verse number="7" style="v" />Jefthah in Israel mite kum guk sung thu khen hi. Tua ciangin
    Gilead mi Jefthah si a, Gilead gam ama khuapi sungah kivui hi. </para>
  <para style="p">
    <verse number="8" style="v" />Ama nungah Bethlehem khuami Ibzan in Israel-te thu khen hi. </para>
  <para style="p">
    <verse number="9" style="v" />Amah in tapa sawmthum nei hi. Ama beh pualam mite tungah tanu
    sawmthum mo kha a, a pualam panin a tapate-a' dingin tanu sawmthum la hi. Amah in Israel-te kum
    sagih sung thu khen hi. </para>
  <para style="p">
    <verse number="10" style="v" />Tua ciangin Ibzan si a, Bethlehem-ah kivui hi. </para>
  <para style="p">
    <verse number="11" style="v" />Ama nungah Zebulun mi Elon in Israel-te kum sawm sung thu khen
    hi. </para>
  <para style="p">
    <verse number="12" style="v" />Tua ciangin Zebulun mi Elon si a, Zebulun gam Aijalon-ah kivui
    hi. </para>
  <para style="p">
    <verse number="13" style="v" />Ama nungah Pirathon mi Hillel' tapa Abdon in Israel-te thu khen
    hi. </para>
  <para style="p">
    <verse number="14" style="v" />Amah in la sawmsagihte tungah a tuang tapa sawmli leh tupa
    sawmthum nei hi. Amah in Israel-te kum giat sung thu khen hi. </para>
  <para style="p">
    <verse number="15" style="v" />Tua ciangin Pirathon mi Hillel' tapa Abdon si a, Amalek mite'
    mualtung gam Efraim leitang tung, Pirathon-ah kivui hi. </para>
  <chapter number="13" style="c" />
  <para style="p">
    <verse number="1" style="v" />{ Topa' } muhna-ah Israel mite a sia gamtakik uh a, { Topa } in
    Filistia mite' khutsungah kum sawmli sung amaute a pia hi. </para>
  <para style="p">
    <verse number="2" style="v" />Dan minam sung panin Zorah khuami Manoah min nei mi khat om hi.
    Ama zi tasel ahih manin ta neilo hi. </para>
  <para style="p">
    <verse number="3" style="v" />{ Topa' } vantung mi tua numei kiangah kilangin ama kiangah, “En
    in, na tasel a, ta na nei kei hi. Ahi zongin tu-in gai-in tapa khat na nei ding hi. </para>
  <para style="p">
    <verse number="4" style="v" />Tua ahih ciangin kidawm in la, leenggahzu ahi a, khamtheihzu ahi
    zongin neloin, a nin bangmah ne kei in. </para>
  <para style="p">
    <verse number="5" style="v" />Bang hang hiam cih leh nang gai-in tapa khat na nei ding hi. Ama
    lu tungah mulkiatna kitahlo ding hi. Bang hang hiam cih leh naupang pen a suaha kipanin Pasian'
    tungah Nazir mi hi ding a, amah in Filistia mite' khutsung panin Israel-te hotkhiat ding kipan
    ding hi,” a ci hi. </para>
  <para style="p">
    <verse number="6" style="v" />Tua ciangin tuanu pai-in a pasal' kiangah gen a, “Pasian' mi khat
    ka kiangah hong pai a, ama mel pen Pasian' vantung mi mel tawh kibangin dipkuathuai mahmah hi.
    Koi panin hong pai cih amah ka dong kei a, amah in ama min hong genlo hi. </para>
  <para style="p">
    <verse number="7" style="v" />Ahih hangin amah in kei kiangah, ‘En in, nang gai-in tapa khat na
    nei ding hi. Tua ahih ciangin leenggahzu ahi a, khamtheihzu ahi zongin ne kei in la, a nin
    bangmah ne kei in. Bang hang hiam cih leh naupang pen a suaha kipan a sih dong Pasian' tungah
    Nazir mi hi ding hi,’ hong ci hi,” a ci hi. </para>
  <para style="p">
    <verse number="8" style="v" />Tua ciangin Manoah in { Topa } kunh a, “{ Topa } aw, kong thum hi;
    na hong sawl Pasian' mipa ko' kiangah hong paisak kik in la, a hong suak ding naupang ka bawlna
    ding uh hong hilhsak in,” a ci hi. </para>
  <para style="p">
    <verse number="9" style="v" />Pasian in Manoah' aw ngai-in lo lai-ah tuanu a tut laitakin
    Pasian' vantung mi ama kiangah hong pai hi. Ahih hangin a pasal Manoah amah tawh omlo hi. </para>
  <para style="p">
    <verse number="10" style="v" />Tua ciangin tuanu nawhsa-in tai-in a pasal kiangah, “En in,
    zanhala kei kiangah hong pai mipa ka kiangah hong kilang kik hi,” a ci hi. </para>
  <para style="p">
    <verse number="11" style="v" />Tua ciangin Manoah dingin a zi zui a, mipa kiangah pai-in, “Hihnu
    kiangah thugenpa nang na hi hiam?” a ci hi. Amah in, “Ka hi hi,” a ci hi. </para>
  <para style="p">
    <verse number="12" style="v" />Tua ciangin Manoah in, “Na thugente a manin hong tun' ciangin
    naupang' nuntakna zia ding bang hi a, amah in bang hih ding ahi hiam?” a ci hi. </para>
  <para style="p">
    <verse number="13" style="v" />Tua ciangin { Topa' } vantung mi in Manoah' kiangah, “Numei'
    kiangah ka gente khempeuh na kidawm hen. </para>
  <para style="p">
    <verse number="14" style="v" />Amah in leenggui pana piang peuhmah ne theilo ding a, leenggahzu
    ahi a, khamtheihzu ahi zongin ne theiloin, a nin na khat peuhpeuh ne theilo ding hi; amah ka
    thupiak khempeuh tang hen,” a ci hi. </para>
  <para style="p">
    <verse number="15" style="v" />Manoah in { Topa' } vantung mi kiangah, “Kong thum hi; tawlkhat
    khawl in la, nang-a' dingin keelno khat hong bawlsak nung,” a ci hi. </para>
  <para style="p">
    <verse number="16" style="v" />{ Topa' } vantung mi in Manoah kiangah, “Nong khawlsak zongin na
    an ka ne kei ding hi. Ahih hangin meihal biakna ding a baihsa-in na bawl leh { Topa } tungah pia
    in,” a ci hi. (Bang hang hiam cih leh Manoah in amah { Topa' } vantung mi ahihlam theilo hi.) </para>
  <para style="p">
    <verse number="17" style="v" />Manoah in { Topa' } vantung mi kiangah, “Na thugente a manin hong
    tun' ciangin nang kong pahtawi theihna dingun, na min bang ahi hiam?” a ci hi. </para>
  <para style="p">
    <verse number="18" style="v" />{ Topa' } vantung mi in ama kiangah, “Hih thu a lamdang hi, ci-in
    thei napi-in bang hangin ka min hong dong na hi hiam?” a ci hi. </para>
  <para style="p">
    <verse number="19" style="v" />Tua ahih ciangin Manoah in an-a biakna tawh a keelno la-in na
    lamdang a bawl { Topa}-a' dingin suang tungah a pia hi. </para>
  <para style="p">
    <verse number="20" style="v" />Biakna tau panin vantung lamah meikuang a paitoh ciangin, Manoah
    leh a zi in a et laitakun biakna tau meikuang sungah { Topa' } vantung mi kahto hi. Tua ciangin
    amaute leilakah a bok uh hi. </para>
  <para style="p">
    <verse number="21" style="v" />Manoah leh a zi' tungah { Topa' } vantung mi kilang nawnlo hi.
    Tua ciangin Manoah in amah { Topa' } vantung mi ahihlam thei hi. </para>
  <para style="p">
    <verse number="22" style="v" />Manoah in a zi kiangah, “Pasian mu khin ihih manin i si taktak
    ding hi,” a ci hi. </para>
  <para style="p">
    <verse number="23" style="v" />Ahih hangin a zi in ama kiangah, “{ Topa } in eite thah hong sawm
    hi leh, i meihal biakna leh an tawh i biakna hong sanglo ding a, hih nate khempeuh hong lakloin,
    hih bang nate zong eite' tungah hong pulaklo ding hi,” a ci hi. </para>
  <para style="p">
    <verse number="24" style="v" />Tua numei in tapa khat nei-in a min Samson a phuak hi. Naupang
    khangto a, { Topa } in thupha a pia hi. </para>
  <para style="p">
    <verse number="25" style="v" />Tua ciangin { Topa' } kha in Zorah leh Eshtaol kikal
    Mahanehdan-ah Samson hanthot ding a kipan hi. </para>
  <chapter number="14" style="c" />
  <para style="p">
    <verse number="1" style="v" />Khatvei Timnah-ah Samson va paisuk a, Timnah-ah Filistia nungak
    khat mu hi. </para>
  <para style="p">
    <verse number="2" style="v" />Tua ciangin amah ciahto-in a nu leh a pa kiangah, “Filistia nungak
    khat Timnah-ah ka mu hi. Ka zi dingin va la un,” a ci hi. </para>
  <para style="p">
    <verse number="3" style="v" />Ahih hangin a nu leh a pa in ama kiangah, “Nang pai-in dawibia
    Filistia mite kiang panin zi na lakna dingin na tanaute' lak ahi a, i mipih khempeuh lakah ahi
    zongin numei khat beek omlo ahi hiam?” a ci uh hi. </para>
  <para style="p">
    <verse number="4" style="v" />A nu leh a pa in hih thu pen { Topa' } kiang pan ahihlam theilo uh
    hi; bang hang hiam cih leh { Topa } in Filistia mite tungah paulap ding a zong ahi hi. Tua hun
    laitakin Filistia mite in Israel-te uk uh hi. </para>
  <para style="p">
    <verse number="5" style="v" />Tua ciangin a nu leh a pa tawh Timnah-ah Samson paisuk a, Timnah
    leenggui lote-ah amah tung hi. Tua lai-ah humpinelkai khanglai khat in amah hawksan hi. </para>
  <para style="p">
    <verse number="6" style="v" />Tua ciangin ama tungah { Topa' } kha khauhtakin hong tung a, mi
    khat in keelno khat a balgawp bangin amah in a khut guak tawh humpinelkai a balzan hi. Ahih
    hangin tua bangin ahihna thu a nu tung ahi a, a pa tungah ahi zongin genlo hi. </para>
  <para style="p">
    <verse number="7" style="v" />Tua ciangin amah paisukin a numei tawh kiho hi. Tuanu in Samson
    lungkimsak mahmah hi. </para>
  <para style="p">
    <verse number="8" style="v" />Tawlkhat khit ciangin tuanu a la dingin paikik hi. Humpinelkai
    luanghawm a en dingin amah lampialin a va et leh humpinelkai luanghawm sungah khuai hon khat leh
    khuaizu na om hi. </para>
  <para style="p">
    <verse number="9" style="v" />Amah in a khut tawh tuate sawkin paisuak a, a pai kawmin a ne hi.
    Amah a nu leh a pa kiangah tungin tuate pawlkhat pia a, amaute in a ne uh hi. Ahih hangin
    humpinelkai luanghawm sung panin tua khuaizu a lakna thu genlo hi. </para>
  <para style="p">
    <verse number="10" style="v" />Tua ciangin numei kiangah a pa paisuk a, Samson in zong tua
    lai-ah pawi khat a kham hi; bang hang hiam cih leh tangvalte' hih ngei ahi hi. </para>
  <para style="p">
    <verse number="11" style="v" />Mite in amah a muh uh ciangin amah a uap dingin tangval sawmthum
    hong paipih uh hi. </para>
  <para style="p">
    <verse number="12" style="v" />Tua ciangin Samson in amaute kiangah, “Note' mai-ah thuhaksa khat
    hong gen ning. Hih pawi ni sagih sungin a thu mukhia-in bang hiam cih nong gentheih uh leh
    saihadial puan silh sawmthum leh pawipuan silh sawmthum note kong pia ding hi. </para>
  <para style="p">
    <verse number="13" style="v" />Ahih hangin bang hiam cih nong gentheih kei uh leh saihadial puan
    silh sawmthum leh pawipuan silh sawmthum kei nong pia ding uh hi,” a ci hi. Tua ciangin amaute
    in ama kiangah, “Na thuhaksa hong gen in, za dih ni,” a ci uh hi. </para>
  <para style="p">
    <verse number="14" style="v" />Tua ciangin amah in amaute kiangah, “A nepa sung panin nek ding
    pawlkhat hong piang a, a thahatpa sung panin a khum pawlkhat hong piang hi,” a ci hi. Ni thum
    sungin tua thuhaksa bang hiam cih gen theilo uh hi. </para>
  <para style="p">
    <verse number="15" style="v" />A ni li ni-in amaute in Samson' zi kiangah, “A thuhaksa bang hiam
    cih hong genna dingin na pasal zol in. Tua hi kei leh nang leh na pa, na inn uh tawh kong hal
    ding uh hi. Kote a hong zawngsak dingin hih lai-ah hong sam na hi hiam?” a ci uh hi. </para>
  <para style="p">
    <verse number="16" style="v" />Tua ciangin Samson' zi ama mai-ah kapin, “Kei nong mudah hi, kei
    nong it kei hi. Ka gam mite tungah thuhaksa na gen a, bang hiam cih kei' tungah nong gen kei
    hi,” a ci hi. Amah in numei kiangah, “En in, ka nu kiang hita leh ka pa kiang hita lehah ka gen
    kei hi. Nang kiangah hong gen tuan ding ka hi hiam?” a ci hi. </para>
  <para style="p">
    <verse number="17" style="v" />A pawi ni sagih hun sungteng ama mai-ah tuanu kap niloh hi. A ni
    sagih ni-in Samson in a lawmnu kiangah gen ta hi; bang hang hiam cih leh amah in nakpi takin
    kunh niloh hi. Tua ciangin tuanu in a gam mite kiangah tua thuhaksa gen hi. </para>
  <para style="p">
    <verse number="18" style="v" />Tua khuapi mite in a ni sagih ni, ni a tum ma-in ama kiangah gen
    uh a, “Khuaizu sangin bang khumzaw a, humpinelkai sangin bang hatzaw ahi hiam?” a ci uh hi. Tua
    ciangin amah in amaute kiangah, “Ka bawngla tawh lo kho khawmlo hi le-uhcin, ka thuhaksa na thei
    kei ding uh hi,” a ci hi. </para>
  <para style="p">
    <verse number="19" style="v" />Tua ciangin Samson' tungah { Topa' } kha khauhtakin hong tung a,
    Ashkelon-ah amah paisukin tua khuamite sawmthum that a, amaute' nate la-in a thuhaksa a genthei
    mite tungah a pawipuante a pia hi. A hehsa-in a pa' inn-ah amaute ciahsan hi. </para>
  <para style="p">
    <verse number="20" style="v" />Tua ahih manin Samson' zi pen a moliahpa' zi dingin na kipia hi. </para>
  <chapter number="15" style="c" />
  <para style="p">
    <verse number="1" style="v" />Tawlkhat khit, mangbuh lak hunin a zi kiangah a hawh dingin keelno
    khat tawh Samson a pai hi. Amah in, “Inndei sung ka zi kiangah ka lum ding hi,” a ci hi. Ahih
    hangin a sungpa in amah lutsak lo hi. </para>
  <para style="p">
    <verse number="2" style="v" />A sungpa in, “Amah mudah taktak hi ni teh, ci-in ngaihsun ka hih
    manin na lawmpa' zi dingin ka pia hi. A naunu amah sangin hoihzaw hilo ahi hiam? A u tangin amah
    na ten'pihna dingin kong thum hi,” a ci hi. </para>
  <para style="p">
    <verse number="3" style="v" />Samson in, “Tutungin amau tungah siatna ka bawlna-ah Filistia mite
    tawh kisai-in ka mawh kei ding hi,” a ci hi. </para>
  <para style="p">
    <verse number="4" style="v" />Tua ciangin Samson pai-in ngia za thum manin meilah zong a la hi.
    Amah in a ngia meite khatlekhat kimatsakin a meite kikalah meilah khat ciat hencip hi. </para>
  <para style="p">
    <verse number="5" style="v" />A meilahte a kuan'sak khit ciangin Filistia mite' ankung dinglaite
    lakah ngiate paisak a, anphualte leh ankung dinglaite, leh oliv lote kangtum hi. </para>
  <para style="p">
    <verse number="6" style="v" />Tua ciangin Filistia mite in, “Kua in hih ahi hiam?” a ci uh hi.
    Amaute in, “Timnah mite' makpa Samson in hih hi; bang hang hiam cih leh a sungpa in a zi
    laksakin a lawmpa tungah piaksak hi,” a ci uh hi. Tua ciangin Filistia mite hong paito-in tuanu
    leh a pa mei tawh a hallum uh hi. </para>
  <para style="p">
    <verse number="7" style="v" />Samson in amaute kiangah, “Hih pen, note' hih ahih leh, ka kiciam
    hi. Note kong thuk ding a, tua khit ciangin ka khawl ding hi,” a ci hi. </para>
  <para style="p">
    <verse number="8" style="v" />Amah in amaute dawmloin tampi that a, tua ciangin paisukin Etam
    suanghawm sungah a om hi. </para>
  <para style="p">
    <verse number="9" style="v" />Tua ciangin Filistia mite paito-in Judah gamah giahphual sat uh a,
    Lehi sim uh hi. </para>
  <para style="p">
    <verse number="10" style="v" />Judah mite in, “Bang hangin kote simin hong paito na hi uh hiam?”
    a ci uh hi. Amaute in, “Samson a hen ding leh ko tungah amah in hong hih bangin ama tungah a hih
    dingin kong paito uh hi,” a ci uh hi. </para>
  <para style="p">
    <verse number="11" style="v" />Tua ciangin Judah mite mihing tul thum Etam suanghawmah paisukin
    Samson kiangah, “Filistia mite, eite a hong ukte ahihlam theilo na hi hiam? Kote' tungah nang'
    hong bawl bang ahi hiam?” a ci uh hi. Samson in amaute kiangah, “Amaute in kei tungah hong bawl
    bangin amaute tungah ka bawl hi,” a ci hi. </para>
  <para style="p">
    <verse number="12" style="v" />Tua ciangin amaute in Samson kiangah, “Filistia mite' khutsungah
    nang kong piak theihna dingun nangmah a hen dingin kong paisuk uh hi,” a ci uh hi. Samson in
    amaute kiangah, “Note mahmah in nong thah lohna ding uh kei tungah hong kiciam un,” a ci hi. </para>
  <para style="p">
    <verse number="13" style="v" />Amaute in Samson kiangah, “Kong that kei ding uh hi. Nang hong
    henin amaute' khutsungah kong pia bek ding uh a, nang kong that het kei ding uh hi,” a ci uh hi.
    Tua ahih ciangin amaute in khauhual thak nih tawh amah hen uh a, tua suanghawm sung panin amah
    pai khiatpihto uh hi. </para>
  <para style="p">
    <verse number="14" style="v" />Lehi-ah Samson a tun' ciangin amah a dawn dingin Filistia mite
    hong pai-in awng uh hi. Tua ciangin ama tungah { Topa' } kha khauhtakin hong tung a, a khut
    tunga om khauhualte pen mei in a kat anthul khau tawh kibang a, amah a kikhihnate a khut panin
    tolhkhia hi. </para>
  <para style="p">
    <verse number="15" style="v" />Tua ciangin amah in la khaguh thak khat mu a, a khut zanin tua
    khaguh la-in tua tawh mihing tul khat a that hi. </para>
  <para style="p">
    <verse number="16" style="v" />Tua ciangin Samson in, “La khaguh khat tawh a lom lomin, la
    khaguh khat tawh mihing tul khat ka that hi,” a ci hi. </para>
  <para style="p">
    <verse number="17" style="v" />Tua a thugen a man khit ciangin a la khaguh paaikhia hi; tua mun
    pen Ramathlehi kici hi. </para>
  <para style="p">
    <verse number="18" style="v" />Tua ciangin amah dangtak mahmah ahih manin { Topa } samin, “Na
    nasempa' tha tawh hih bang suahtakna lian nong piazo hi. Tu-in dangtakin kei si-in dawibia mite'
    khutsungah puk ding ka hi hiam?” a ci hi. </para>
  <para style="p">
    <verse number="19" style="v" />Tua ciangin Pasian in Lehi-a om komdep khat hong a, tua sung
    panin tui hong phul hi. Amah in tua tui a dawn ciangin a tha hong dimkikin thakhauh kik hi. Tua
    ahih ciangin tua mun min Enhakkore kici a, tuhun dongin Lehi-ah tua tuikhuk omlai hi. </para>
  <para style="p">
    <verse number="20" style="v" />Amah in Filistia mite' uk hun sung Israel-te kum sawmnih sung thu
    a khen hi. </para>
  <chapter number="16" style="c" />
  <para style="p">
    <verse number="1" style="v" />Ni khat, Gaza khua-ah Samson pai a, tua lai-ah numei paktat khat
    mu-in tuanu kiangah a giak dingin a pai hi. </para>
  <para style="p">
    <verse number="2" style="v" />Gaza mite kiangah, “Samson hong pai,” ci-in kigen a, amaute in tua
    khua umcihin khuapi kulhkongpi-ah zan tawntung amah pangsim uh hi. Amaute zan tawntung daitakin
    om uh a, “Zingsang khuavak mateng ngak ni; tua ciangin amah that ni,” ci uh hi. </para>
  <para style="p">
    <verse number="3" style="v" />Ahih hangin zankim ciangdong Samson lum a, zankim ciangin tho-in
    khuapi kulhkongpi kongkhakte leh a khuam nihte lenin a zawlte leh a na khempeuh botto a, a
    liangko tungah tuate pua-in Hebron mai-ah a om mual dawnah tuate a tun'pih hi. </para>
  <para style="p">
    <verse number="4" style="v" />Tua khit ciangin Samson in Sorek kuamah Delilah a kici numei khat
    ngai hi. </para>
  <para style="p">
    <verse number="5" style="v" />Tua ciangin Filistia mi uliante tuanu kiangah hong pai-in, “Amah
    hong zol in la, ama hatna koi-ah om hiam cihna leh amah i nuaisiah zawhna dingin amah i hen
    theihna ding, amah i zawh theihna ding zia hong thei in. Na theihzawh leh ngun pek tul leh za
    khat ciat nang kong pia ding uh hi,” a ci uh hi. </para>
  <para style="p">
    <verse number="6" style="v" />Delilah in Samson kiangah, “Na hatna lian koi-ah om a, mi khatpeuh
    in nang hong zawhtheihna dingin hong bangci kihen ding cihna thu, nong hehpihna-in hong gen in,”
    a ci hi. </para>
  <para style="p">
    <verse number="7" style="v" />Samson in tuanu kiangah, “Amaute in a keu nailo thalkhau thak
    sagih tawh hong hen leh ka tha nem ding a, midang mah ka bang ding hi,” a ci hi. </para>
  <para style="p">
    <verse number="8" style="v" />Tua ciangin Filistia mi uliante in tuanu kiangah a keu nailo
    thalkhau sagih hong paipih uh a, tuanu in tua khaute tawh amah a hen hi. </para>
  <para style="p">
    <verse number="9" style="v" />Tua laitakin tuanu in inndei sungah mi busak hi. Tua ciangin tuanu
    in ama kiangah, “Filistia mite in nang hong hih, Samson!” a ci hi. Ahih hangin, patkhaute in mei
    a sukkhak ciangin a kitah bangin amah in thalkhaute botsat ziau hi. Tua ahih ciangin ama
    thahatna thusim kithei zolo hi. </para>
  <para style="p">
    <verse number="10" style="v" />Tua ciangin Delilah in Samson kiangah, “En in, kei nong simmawh
    a, zuauthu nong gen hi. Nang hong bangci kihen theih ding cih nong hehpihna-in hong gen in,” a
    ci hi. </para>
  <para style="p">
    <verse number="11" style="v" />Amah in tuanu kiangah, “Amaute in a kizang nailo khauhual thakte
    tawh kei hong hen leh ka tha nem ding a, midang mah ka bang ding hi,” a ci hi. </para>
  <para style="p">
    <verse number="12" style="v" />Tua ahih ciangin Delilah in khauhual thakte la-in tuate tawh amah
    hen a, “Filistia mite in nang hong hih, Samson!” a ci hi. A busim mite inndei sungnungah om uh
    hi. Ahih hangin Samson in mimkhau bangin khauhualte botsat ziau hi. </para>
  <para style="p">
    <verse number="13" style="v" />Tua ciangin Delilah in Samson kiangah, “Tudong kei nong simmawh
    a, zuauthu nong gen hi. Nang hong bangci kihen theih ding cih hong gen in,” a ci hi. Amah in
    tuanu kiangah, “Ka lu tunga ka sam lom sagihte mimkhau tawh ganin ciampek tawh khen bikbek lecin
    ka tha nem ding a, midang mah ka bang ding hi,” a ci hi. </para>
  <para style="p">
    <verse number="14" style="v" />Tua ahih ciangin amah a ihmut laitakin a lu tunga a sam lom
    sagihte la-in siamin a gan hi. Amah in ciampek tawh khen bikbek a, “Filistia mite in nang hong
    hih, Samson!” a ci hi. Ahih hangin a ihmutna pan amah khanglo-in a ciampek, a siambu, leh a siam
    a kaikhia hi. </para>
  <para style="p">
    <verse number="15" style="v" />Tua ciangin numei in ama kiangah, “Bang hangin na lungsim kei
    tawh a omlopi, ‘Nang kong it hi,’ ci thei na hi hiam? Hih thumvei dong kei nong simmawh a, na
    thahatna a omna mun nong gen kei hi,” a ci hi. </para>
  <para style="p">
    <verse number="16" style="v" />Nisimin nakpi takin a kutkut ciangin, sihna dong dingin Samson
    lunggim hi. </para>
  <para style="p">
    <verse number="17" style="v" />Amah in tuanu kiangah a lungsim khempeuh gen a, “Ka lu tungah
    mulkiatna kitah ngeilo hi; bang hang hiam cih leh ka suah tunga kipan Pasian' tungah a kipia
    Nazir mi ka hi hi. Ka sam kimet leh ka hatna in kei hong nusia ding a, ka tha nem ding a, midang
    mah ka bang ding hi,” a ci hi. </para>
  <para style="p">
    <verse number="18" style="v" />Ama tungah a lungsim khempeuh gen khin hi, ci-in Delilah in a
    theih ciangin amah in mi sawlin Filistia mi uliante sam a, “Tu-a khatvei hong pai un; bang hang
    hiam cih leh amah in a lungsim khempeuh kei kiangah hong gen khinzo hi,” a ci hi. Tua ciangin
    Filistia uliante tuanu kiangah hong pai-in sum zong hong pua uh hi. </para>
  <para style="p">
    <verse number="19" style="v" />Tuanu in a phei tungah Samson ihmusak hi. Amah in mi khat samin a
    lu tunga a sam lom sagihte metsak hi. Tua ciangin tuanu in amah gimsak ding kipan a, ama
    thahatna in amah nusia ta hi. </para>
  <para style="p">
    <verse number="20" style="v" />Tuanu in, “Filistia mite in nang hong hih, Samson!” a ci hi. A
    ihmutna panin amah khanglo-in, “Nidanga mah bangin paikhia-in keimah kisingin suakta ning,” a ci
    hi. { Topa } in amah a nusiat khitlam amah in theilo hi. </para>
  <para style="p">
    <verse number="21" style="v" />Tua ciangin Filistia mite in amah manin a mitte khelkhia uh a,
    Gaza-ah paipihin amah sumngo kol a bulh uh hi. Amah in thong sung an gawina-ah an a gawi hi. </para>
  <para style="p">
    <verse number="22" style="v" />Ahih hangin a kimet khit ciangin a lu tunga a samte khangkik
    dingin hong kipan hi. </para>
  <para style="p">
    <verse number="23" style="v" />Tu-in Filistia uliante a pasian uh Dagon tungah biakna lianpi
    khat a pia ding leh a gualnuam dingin kikhawm uh hi. Bang hang hiam cih leh amaute in, “I pasian
    in i khutsungah i galpa Samson hong piazo hi,” a ci uh hi. </para>
  <para style="p">
    <verse number="24" style="v" />Mite in amah a muh ciangun a pasian uh phat uh hi. Bang hang hiam
    cih leh amaute in, “I pasian in eite' khutsungah i gam a susiapa, eite tampi hong thatpa hong
    piazo hi,” a ci uh hi. </para>
  <para style="p">
    <verse number="25" style="v" />A lungsim uh a nop ciangin amaute in, “Eite-a' dingin a kimawl
    theihna dingin Samson sam un,” a ci uh hi. Tua ahih ciangin amaute in thong panin Samson
    samkhia-in amau' mai-ah mawlpih uh hi. Khuampite kikalah amah kidingsak hi. </para>
  <para style="p">
    <verse number="26" style="v" />Samson in ama khut a len tangvalpa kiangah, “Ka kingak theihna
    dingin innpite a do khuampite hong lawngsak in,” a ci hi. </para>
  <para style="p">
    <verse number="27" style="v" />Tua laitakin a innpi pen numei leh pasal tawh kidim hi. Samson a
    kimawlsak laitakin a en Filistia ulian khempeuh leh innkhum zangah numei leh pasal mi tul thum
    bang om uh hi. </para>
  <para style="p">
    <verse number="28" style="v" />Tua ciangin Samson in { Topa } samin, “{ Topa } Pasian aw, kei
    hong phawk in, kong thum hi. Tu-a ka mittang nihte' tangdingin Filistia mite ka thuktheihna
    dingin hong thahatsak in, tu-a bek kong thum hi,” a ci hi. </para>
  <para style="p">
    <verse number="29" style="v" />Samson in innpi a do khuampi nihte manin, a khut taklamin khat, a
    khut veilamin khat lenin ama gihna tawh a khuamte a luai hi. </para>
  <para style="p">
    <verse number="30" style="v" />Samson in, “Filistia mite tawh hong sisak in,” a ci hi. Tua
    ciangin a thaneih khempeuh tawh a awn hi. Tua ciangin uliante leh inn sunga om mi khempeuh
    tungah a innpi kicimsuk hi. Tua ahih ciangin a nuntak lai-a a thah sangin a sihna-a a thah a si
    mi tamzaw hi. </para>
  <para style="p">
    <verse number="31" style="v" />Tua ciangin a sanggam pasalte leh a innkuanpihte khempeuh hong
    paisukin a luanghawm la uh a, ciahpihto-in Zorah leh Eshtaol kikala om a pa Manoah' hanah a vui
    uh hi. Amah in Israel-te kum sawmnih sung thu a khen hi. </para>
  <chapter number="17" style="c" />
  <para style="p">
    <verse number="1" style="v" />Efraim mualtung gammi Mikah a kici min nei mi khat om hi. </para>
  <para style="p">
    <verse number="2" style="v" />Amah in a nu kiangah, “Ngun pek tul leh za khat hong kiguksak
    lai-in a gupa na samsiatna thu ka za hi. A ngunte pen keima guk hi a, tu-in hih lai-ah tuate om
    hi,” a ci hi. Tua ciangin a nu in, “Ka tapa aw, { Topa } in thupha hong pia ta hen,” a ci hi. </para>
  <para style="p">
    <verse number="3" style="v" />Amah in ngun pek tul leh za khatte a nu kiangah piakik hi. A nu
    in, “A kisek milim khat leh a kisung milim khat bawlna dingin ka tapa-a' dingin { Topa' } tungah
    a ngunte ka apsa ahi hi. Tua ahih ciangin tu-in nang tungah kong piakik ding hi,” a ci hi. </para>
  <para style="p">
    <verse number="4" style="v" />Tua ahih ciangin amah in a nu kiangah a sum a piakkik ciangin a nu
    in zong ngun pek za nih la-in, a kisek milim khat leh a kisung milim khata a bawlsak ngunsekpa
    kiangah pia a, tuate pen Mikah' inn sungah om hi. </para>
  <para style="p">
    <verse number="5" style="v" />Tua mipa Mikah in biakna phual khat nei a, amah in siampipuan khat
    leh innsung pasian-te bawlin siampi a suak dingin a tapate khat a koih hi. </para>
  <para style="p">
    <verse number="6" style="v" />Tua hun lai-in Israel sungah kumpi omlo a, mi khempeuh amau'
    hoihsak bang ciatin gamta uh hi. </para>
  <para style="p">
    <verse number="7" style="v" />Tua hun laitakin Judah gam Bethlehem khuasungah Levi mi tangval
    khat om hi. </para>
  <para style="p">
    <verse number="8" style="v" />Tua mipa a muhna mun peuhpeuhah a teng dingin Judah gam Bethlehem
    khua panin paikhia hi. Tua bangin khualzinin a pai laitakin Efraim mualtung gamsunga Mikah'
    inn-ah va tung hi. </para>
  <para style="p">
    <verse number="9" style="v" />Mikah in ama kiangah, “Koi panin hong pai na hi hiam?” a ci hi.
    Amah in, “Judah gamsung Bethlehem khua-a om Levi mi ka hi a, mun ka muhna peuhah a peem ding ka
    hi hi,” a ci hi. </para>
  <para style="p">
    <verse number="10" style="v" />Mikah in ama kiangah, “Kei tawh hong omin kei-a' dingin pa leh
    siampi hong hi in; kum khatin ngun pek sawm, puan silh khat, leh annek kong pia ding hi,” a ci
    hi. </para>
  <para style="p">
    <verse number="11" style="v" />Levi mipa zong Mikah tawh a tengkhawm dingin lungkim hi.
    Tangvalpa pen ama tungah a tapate khat tawh kibang hi. </para>
  <para style="p">
    <verse number="12" style="v" />Mikah in Levi mipa koihin, tangvalpa ama siampi suakin Mikah'
    inn-ah a om hi. </para>
  <para style="p">
    <verse number="13" style="v" />Tua ciangin Mikah in, “{ Topa } in kei hong daupaisak ding hi,
    ci-in tu-in ka thei hi; bang hang hiam cih leh siampi-in Levi mite khat ka neita hi,” a ci hi. </para>
  <chapter number="18" style="c" />
  <para style="p">
    <verse number="1" style="v" />Tua hun lai-in Israel-te sungah kumpi omlo hi. Tua hun lai-in Dan
    minamte in a ten'na ding uh leitang zong uh hi. Bang hang hiam cih leh tua hun dong mateng
    Israel minamte sung panin amau-a' ding gamhluah bangmah kialo hi. </para>
  <para style="p">
    <verse number="2" style="v" />Tua ahih ciangin Dan mite in gam ensimin a va zong dingin amau'
    minam bup khempeuh lak panin mi siam nga Zorah leh Eshtaol panin a sawl uh hi. Amaute in tua
    mite kiangah, “Pai un la gam va zong un,” a ci uh hi. Amaute Efraim mualtung gam, Mikah' inn-ah
    hong tung uh a, tua lai-ah a taam uh hi. </para>
  <para style="p">
    <verse number="3" style="v" />Amaute Mikah' inn-ah a om uh ciangin Levi mi tangval' aw khat
    khenthei uh hi. Amaute kihei-in ama kiangah, “Kua in hih lai-ah nang hong paipih ahi hiam? Hih
    lai munah bang hih na hi hiam? Hih lai-ah na nasep bang ahi hiam?” a ci uh hi. </para>
  <para style="p">
    <verse number="4" style="v" />Amah in amaute kiangah, “Tua bang tua bangin Mikah in kei hong
    bawl hi. Amah in kei hong cialin kei pen ama siampi ka suak hi,” a ci hi. </para>
  <para style="p">
    <verse number="5" style="v" />Tua ciangin amaute in ama kiangah, “Kote' kuankhiat khualzinna a
    tangtung ding hiam cih ka theihna dingun Pasian hong dotsak in, kong thum uh hi,” a ci uh hi. </para>
  <para style="p">
    <verse number="6" style="v" />Tua ciangin siampipa in amaute kiangah, “Lung nuamin pai un. Note'
    khualzinna thu-ah { Topa } in hong pan'pih hi,” a ci hi. </para>
  <para style="p">
    <verse number="7" style="v" />Tua ciangin mi ngate paikhia-in Laish tung uh a, tua lai-a om
    mite, Sidon mite' ombang danin daitakin omin bangmah a upmawh lohna, leitungah bangmah kisam
    loin a hauhna, leh amaute Sidon-te' kiang panin gamla omin kuamah tawh kizopna a neihlohna,
    lungmuang taka a ten'na uh a mu uh hi. </para>
  <para style="p">
    <verse number="8" style="v" />Amaute Zorah leh Eshtaol-a a sanggamte uh kiangah hong tun'kik uh
    ciangin, a sanggamte un amaute kiangah, “Bang thu gen ding nong nei uh hiam?” a ci uh hi. </para>
  <para style="p">
    <verse number="9" style="v" />Amaute in, “Ding un, amaute a sim dingin paito ni. Bang hang hiam
    cih leh a leitang ka mu khin uh a, a lei hoih mahmah hi. Bangmah hihloin ommawk ding na hi uh
    hiam? Pai ding zekai kei un; lutin leitang va luah ni. </para>
  <para style="p">
    <verse number="10" style="v" />Na pai uh ciangin bangmah a ummawhlo mite kiang na tung ding uh
    hi. Leitang zai mahmah hi. Pasian in na khutsung uhah leitungah bangmah a kisap lohna mun hong
    pia khinzo takpi hi,” a ci uh hi. </para>
  <para style="p">
    <verse number="11" style="v" />Tua ciangin Dan minamte galhiam a tawi mihing za guk Zorah leh
    Eshtaol panin kuankhia uh a, </para>
  <para style="p">
    <verse number="12" style="v" />amaute paito-in Judah gamsung Kiriathjearim-ah giahphual sat uh
    hi. Hih thu hangin tuhun dongin tua mun pen Mahanehdan kici hi. Tua pen Kiriathjearim nitumna
    lamah om hi. </para>
  <para style="p">
    <verse number="13" style="v" />Amaute tua lai mun panin Efraim mualtung gamah paisuakin Mikah'
    inn-ah a tung uh hi. </para>
  <para style="p">
    <verse number="14" style="v" />Tua ciangin Laish gam a ensim dingin a pai mi ngate in a
    sanggamte uh kiangah, “Hih innte khat sungah siampipuan khat, innsung pasian-te, a kisek milim
    khat, leh a kisung milim khat a omlam theilo na hi uh hiam? Tua ahih ciangin tu-in na hih ding
    uh ngaihsun un,” a ci uh hi. </para>
  <para style="p">
    <verse number="15" style="v" />Tua ciangin amaute kihei-in Mikah' inn-a Levi tangvalpa' omna-ah
    tung uh a, ama omzia dong uh hi. </para>
  <para style="p">
    <verse number="16" style="v" />Tua hun sungtengin galhiam a tawi Dan mi za gukte kulhkongpi
    lutna-ah ding uh hi. </para>
  <para style="p">
    <verse number="17" style="v" />Tua ciangin, galhiam a tawi mi za gukte tawh kulhkongpi lutna-ah
    siampipa a din' khawm laitakin gam ensim dingin a kuankhia mi ngate tumin a kisek milim, a
    siampipuan, a innsung pasian-te, leh a kisung milim la uh hi. </para>
  <para style="p">
    <verse number="18" style="v" />Hih mite Mikah' inn sungah tumin a kisek milim, a siampipuan, a
    innsung pasian-te, leh a kisung milim a lak uh ciangin siampipa in amaute kiangah, “Bang hih na
    hi uh hiam?” a ci hi. </para>
  <para style="p">
    <verse number="19" style="v" />Amaute in ama kiangah, “Pau kei in; na khutin na kam hum in la,
    kote tawh hong pai-in kote-a' dingin pa leh siampi hong hi in. Nang-a' dingin mi khat' innsungah
    siampi hih ding hoihzaw ahi hiam, tua ahih kei leh Israel-te' sungah minam leh beh siampi hih
    ding hoihzaw ahi hiam?” a ci uh hi. </para>
  <para style="p">
    <verse number="20" style="v" />Tua ciangin siampipa a lungkim hi. Amah in a siampipuan, a
    innsung pasian-te, leh a kisek milim la-in mite' lakah a pai hi. </para>
  <para style="p">
    <verse number="21" style="v" />Tua ahih ciangin amaute' mai-ah a taneute leh a ganhingte leh a
    vante uh omsakin, amaute paikhia uh hi. </para>
  <para style="p">
    <verse number="22" style="v" />Amaute Mikah' inn panin a gamla khopkhat a tun' uh ciangin Mikah'
    innvenga om mite kikaikhawm uh a, Dan mite delhin a pha uh hi. </para>
  <para style="p">
    <verse number="23" style="v" />Amaute in Dan mite a otsan uh ciangin Dan mite hong kihei-in
    Mikah kiangah, “Hih bang mihon tawh nong delhna ding bang thu om ahi hiam?” a ci uh hi. </para>
  <para style="p">
    <verse number="24" style="v" />Amah in, “Note in keima bawlsa ka pasian-te leh ka siampipa la-in
    na paikhia uh hi. Keimah in bang nei nawn ka hi hiam? Tua ahih ciangin, ‘Bang thu ahi hiam?’
    bang hangin hong ci thei na hi uh hiam?” a ci hi. </para>
  <para style="p">
    <verse number="25" style="v" />Dan mite in ama kiangah, “Kote' lakah na aw hong kizasak kei in;
    tua hi kei leh ka lawmte uh hehin nang hong hih ding uh a, na innkuanpihte tawh na si khading uh
    hi,” a ci uh hi. </para>
  <para style="p">
    <verse number="26" style="v" />Tua ciangin Dan mite pai uh hi. Mikah in ama-a' dingin amaute
    thahat lua hi, ci-in a muh ciangin amah kihei-in a inn-ah a ciahkik hi. </para>
  <para style="p">
    <verse number="27" style="v" />Dan mite in Mikah' bawlsate leh a siampipa paipihin, gamdai-in a
    om, bangmah a ummawhlo mite' omna Laish tung uh a, namsau tawh amaute vatin mei tawh a khuapi a
    hal uh hi. </para>
  <para style="p">
    <verse number="28" style="v" />Amaute pen Sidon panin gamla uh ahih manin a honkhia ding omlo a,
    amaute in kuamah tawh kizopna neilo uh hi. Tua mun pen Bethrehob-te' neihsa kuam sungah om hi.
    Amaute in khuapi lamkikin a sungah teng uh hi. </para>
  <para style="p">
    <verse number="29" style="v" />Amaute in tua khuapi min pen Israel' suan amau' pian'na Dan tamin
    Dan a phuak uh hi. Ahih hangin a masa-in tua khuapi min pen Laish ahi hi. </para>
  <para style="p">
    <verse number="30" style="v" />Tua ciangin Dan mite in a kisek milim amau-a' dingin phut uh a,
    Moses' tupa, Gershom' tapa Jonathan leh ama tapate pen tua gam a kilak hun dong Dan minamte-a'
    dingin siampi ahi uh hi. </para>
  <para style="p">
    <verse number="31" style="v" />Tua ahih ciangin Shiloh-ah Pasian' biakbuk a om sungteng Mikah'
    bawlsa a kisek milim tua lai-ah a om hi. </para>
  <chapter number="19" style="c" />
  <para style="p">
    <verse number="1" style="v" />Israel-te sungah kumpi a omloh hun laitakin, Levi mite khat Efraim
    mualtung gam mongah peemin, Judah gam Bethlehem panin zineu khat a la hi. </para>
  <para style="p">
    <verse number="2" style="v" />A zineu ama tungah heh a, ama kiang panin paikhia-in Judah gam
    Bethlehem khua-a a pa' inn-ah ciah a, tua lai-ah kha li sung khawng a om hi. </para>
  <para style="p">
    <verse number="3" style="v" />Tua ciangin a pasal dingkhia-in kam neem tawh a hopih ding leh a
    ciahpih kik dingin tuanu' nungah a pai hi. Amah in a nasempa leh a la nih tonpih hi. A sungpa'
    inn-ah tung a, a sungpa in amah a muh ciangin lungdamna tawh a dawn dingin hong pai hi. </para>
  <para style="p">
    <verse number="4" style="v" />Tua ciangin a sungpa in amah taamsak a, amah tawh ni thum sung a
    om hi. Tua ahih ciangin amaute in an ne, tui dawnin giakkhawm uh hi. </para>
  <para style="p">
    <verse number="5" style="v" />Tua ciangin a ni li ni zingsangin amaute tho baih uh a, pai dingin
    kithawi uh hi. Ahih hangin a sungpa in a makpa kiangah, “An tawmkhat ne-in na tha khauhsak in.
    Tua khit ciangin na pai thei ding hi,” a ci hi. </para>
  <para style="p">
    <verse number="6" style="v" />Tua ahih ciangin tua mi nihte tukhawmin an ne-in tui dawn uh hi. A
    sungpa in a makpa kiangah, “Tuzan taam ding lungkim hoh in la, na lung nuamsak in,” a ci hi. </para>
  <para style="p">
    <verse number="7" style="v" />A pai dingin mipa a din' ciangin a sungpa in a taamkik dong mateng
    kho hi. </para>
  <para style="p">
    <verse number="8" style="v" />Tua ciangin a ni nga ni-in a ding dingin zingsangin amah tho baih
    hi. A sungpa in, “An ne phot in la, ni a dialh mateng khawl lai in,” a ci hi. Tua ahih ciangin
    amaute in an ne uh hi. </para>
  <para style="p">
    <verse number="9" style="v" />Mipa leh a zineu leh a nasempa a paikhia dingin a din' uh ciangin
    a sungpa in, “En in, tu-in nitak nai-in ni niamta hi; tuzan taam un. En in, ni tum dektak hi.
    Hih lai-ah giak in la, na lung nuamsak in. Zing ciang zingsangin tho baihin inn-ah na ciah ding
    uh hi,” a ci hi. </para>
  <para style="p">
    <verse number="10" style="v" />Ahih hangin mipa tua zan taam nawnlo hi. Amah dingin paikhia a,
    Jebus (Jerusalem a cihna) galkhat tung hi. Amah pen tuan'na a kivawh la nih leh a zineu tawh ahi
    hi. </para>
  <para style="p">
    <verse number="11" style="v" />Amaute Jebus kiang nai a tun' uh ciangin ni niam khin a, a
    nasempa in a topa kiangah, “Hih Jebus mite' khuapi-ah zan taam ni,” a ci hi. </para>
  <para style="p">
    <verse number="12" style="v" />A topa in, “Israel mite a hilo, gamdang mite' khuapi sungah i
    taam kei ding hi. Gibeah-ah i paisuak ding hi,” a ci hi. </para>
  <para style="p">
    <verse number="13" style="v" />Tua ciangin amah in a nasempa kiangah, “Hong pai in, hih munte
    khat peuhpeuh va naihin, Gibeah ahih kei leh Ramah-ah zan taam ni,” a ci hi. </para>
  <para style="p">
    <verse number="14" style="v" />Tua ahih ciangin amaute in khengin paisuak uh a, Benjamin-te' gam
    ahi Gibeah khua gei-ah ni tum a, </para>
  <para style="p">
    <verse number="15" style="v" />Gibeah-ah pai-in a giak dingin tua khua a zuan uh hi. Amah pai-in
    khuapisung kongzing laizangah tu hi; bang hang hiam cih leh a zan taam dingin kuamah in a inn-ah
    amaute sanglo hi. </para>
  <para style="p">
    <verse number="16" style="v" />Tua laitakin puteek khat lo-a a nasepna panin nitak ciangin hong
    ciah hi. Tuapa pen Efraim mualtung gam pan hi a, amah Gibeah khua-ah a peem hi a, tua khuamite
    pen Benjamin mite ahi hi. </para>
  <para style="p">
    <verse number="17" style="v" />Amah khuadak a, khualzinpa, khuapi kongzingah a mu hi. Tua
    ciangin puteekpa in, “Koi-ah pai ding na hi hiam? Koi panin hong pai na hi hiam?” a ci hi. </para>
  <para style="p">
    <verse number="18" style="v" />Amah in, “Keima hong paikhiatna Judah gam Bethlehem khua panin
    Efraim mualtung gam mongah a pai dingin hong nawk ka hi uh hi. Judah gam Bethlehem-ah ka pai hi.
    Tu-in ka inn-a a ciah ka hi hi. Kuamah in a inn-ah hong tungsak nuamlo hi. </para>
  <para style="p">
    <verse number="19" style="v" />Ka late uh-a' dingin buhtu leh gan-an, kei leh na nasemnu leh na
    nasemte tawh a om tangvalpa-a' dingin anlum leh leenggahzu ka nei uh a, a kisam bangmah omlo
    hi,” a ci hi. </para>
  <para style="p">
    <verse number="20" style="v" />Tua ciangin puteekpa in, “Lunghimawh kei in. Na kisapna khempeuh
    ka en ding hi. Kongzingah giak kei hamtang in,” a ci hi. </para>
  <para style="p">
    <verse number="21" style="v" />Tua ahih ciangin amah in a inn-ah ciahpihin late gan-an a pia hi.
    Amaute in a khe uh silin an a ne uh hi. </para>
  <para style="p">
    <verse number="22" style="v" />Amaute in a lung uh nuamsakin a om laitakun, tua khuapi mi, mi
    ginalote in tua inn kimkotah pangin a kongkhak tumgawp uh hi. Amaute in inn nei puteekpa
    kiangah, “Ama taw ka luk theihna dingun na inn-ah a hong tung mipa hong paikhiatpih in,” a ci uh
    hi. </para>
  <para style="p">
    <verse number="23" style="v" />Inn neipa, amaute kiangah pusuakin amaute tungah, “Hilo hi, ka
    sanggamte aw; tua bangin gitloh gamtat kei un. </para>
  <para style="p">
    <verse number="24" style="v" />En un, hih lai-ah ka ta nungak leh ka zinpa' zineu om hi. Amaute
    hong paikhiatpih ning. Amaute buanin hoih na sak bangun amaute tungah hih un. Ahih hangin hih
    mipa tungah tua bang a sia gamta kei un,” a ci hi. </para>
  <para style="p">
    <verse number="25" style="v" />Ahih hangin mite in ama thu ngailo uh hi. Tua ciangin Levi mipa
    in a zineu manin amaute kiangah koihkhia hi. Amaute in tuanu buan uh a, zingsang mateng zan
    tawntung tuanu hih uh hi. Zingsang khuavak dingin a kipat ciangin amaute in tuanu ciahsak uh hi. </para>
  <para style="p">
    <verse number="26" style="v" />Zingsang khua hong vak ciangin a numei hong ciahin, ama topa a
    omna mipa' kongkhakah pukin khuavak dong om hi. </para>
  <para style="p">
    <verse number="27" style="v" />Zingsang ciangin a topa tho a, a khualzin zom dingin inn kongkhak
    hongin a paikhiat ciangin, inn kongkhakah a zineu lumin sangkil tungah a khutte a kinga a mu hi. </para>
  <para style="p">
    <verse number="28" style="v" />Amah in a zineu kiangah, “Tho in, pai ta ni,” a ci hi. Ahih
    hangin amah in dawng nawnlo hi. Tua ciangin amah in domto-in a la tungah tuanu koih a, a inn-ah
    a ciahpih hi. </para>
  <para style="p">
    <verse number="29" style="v" />A inn-ah a tun' ciangin amah in tem khat la a, a zineu lenin a
    phei a liangin seh sawmlenih suahin sem a, Israel-te' gamsung khempeuhah a hawm hi. </para>
  <para style="p">
    <verse number="30" style="v" />A mu mite khempeuh in, “Egypt gam panin Israel mite a paikhiata
    kipan tuni dongin hih bang thu piang ngeilo a, zong kimu ngeilo hi. Hih thu ngaihsun un; kikum
    un la, gen un,” a ci uh hi. </para>
  <chapter number="20" style="c" />
  <para style="p">
    <verse number="1" style="v" />Tua ciangin Israel mite khempeuh, Gilead gam zong a kihel, Dan
    panin Beersheba dong hong kuankhia uh a, { Topa' } kiang Mizpah-ah mihing khat bangin mihon hong
    kikhawm lian uh hi. </para>
  <para style="p">
    <verse number="2" style="v" />Israel minam khempeuh sung pan makai khempeuh, namsau tawi khe
    galkap mihing tul za li, Pasian' mite' kikhopna-ah amau mahmah kipia uh hi. </para>
  <para style="p">
    <verse number="3" style="v" />(Tu-in Israel mite Mizpah-ah a paina thu Benjamin mite in za uh
    hi.) Israel mite in, “Hih bang tatsiatna hong pian'na thu hong gen in,” a ci uh hi. </para>
  <para style="p">
    <verse number="4" style="v" />Tua ciangin a kithat numei' pasal, Levi mipa in dawngin,
    “Benjamin-te' gam Gibeah-ah kei leh ka zineu a taam dingin ka tung uh hi. </para>
  <para style="p">
    <verse number="5" style="v" />Tua ciangin Gibeah mite kei' langah hong pang uh a, zanin kote'
    omna inn hong umcih uh hi. Amaute in kei hong that nuam uh a, ka zineu buangawpin tu-in amah si
    hi. </para>
  <para style="p">
    <verse number="6" style="v" />Tua ciangin ka zineu la-in ka semnen a, Israel-te' luah gamsung
    khempeuhah ka hong hawm hi. Bang hang hiam cih leh amaute in Israel-te' lakah kihhuaina leh
    lanluat khialhna gamta uh hi. </para>
  <para style="p">
    <verse number="7" style="v" />En un, no Israel mihingte khempeuh aw, na ngaihsutna uh gen un la,
    hih lai-ah kikum un,” a ci hi. </para>
  <para style="p">
    <verse number="8" style="v" />Tua ciangin mi khempeuh mihing khat bangin ding lianin, “Eite
    khempeuh khat zong i puanbukah pailoin, eite khat zong i inn-ah i ciah kei ding hi. </para>
  <para style="p">
    <verse number="9" style="v" />Tu-in Gibeah tungah eite' hih ding thu in: Tua khua a sim dingin
    aisanna tawh i pai ding a, </para>
  <para style="p">
    <verse number="10" style="v" />amaute in Israel-te sungah lanluatna tawh a khialhna uh hangin
    Benjamin-te' gam Gibeah a thuk theihna dingun mite-a' ding annek tuidawn a pua dingin Israel
    minamte khempeuh sung panin mi za khat sung pan mihing sawm, tul khat sung pan za khat, tul sawm
    sung pan tul khat i la ding hi,” a ci uh hi. </para>
  <para style="p">
    <verse number="11" style="v" />Tua ahih ciangin khuapi a sim dingin Israel mite khempeuh kikhawm
    uh a, kipawlin mi khat a bang uh hi. </para>
  <para style="p">
    <verse number="12" style="v" />Tua ciangin Israel minamte in Benjamin minam khempeuh kiangah mi
    sawl uh a, “Note' lakah a piang thu pen bangzah tatsiatna ahi hiam? </para>
  <para style="p">
    <verse number="13" style="v" />Tua ahih ciangin tu-in kote in amaute thatin Israel-te' sung
    panin siatna ka phiatkhiat theihna dingun Gibeah khuasunga om a mi ginalote hong piakhia un,” a
    ci uh hi. Ahih hangin Benjamin-te in a sanggam uh Israel mite' thu ngailo uh hi. </para>
  <para style="p">
    <verse number="14" style="v" />Tua ciangin Israel mite do-in a kuankhia dingin Benjamin gamsung
    khuapite panin Gibeah khuapi-ah hong kituah uh hi. </para>
  <para style="p">
    <verse number="15" style="v" />Benjamin mite in tua ni-in amau' khuapite panin, Gibeah-ah a teng
    a kitengkhia mihing za sagih banah, namsau a tawi mihing tul sawmnih leh tul guk a khawm uh hi. </para>
  <para style="p">
    <verse number="16" style="v" />Hihte khempeuh lakah mi a kitengkhia a veikhoi za sagih om a,
    amaute khempeuh pen suang tawh samzang kapin a khiallote ahi uh hi. </para>
  <para style="p">
    <verse number="17" style="v" />Israel mite in Benjamin-te simloh, namsau a tawi mihing tul za li
    khawm uh a, hih mite khempeuh galsiam mi ahi uh hi. </para>
  <para style="p">
    <verse number="18" style="v" />Israel mite dingin Bethel-ah paito uh a, “Benjamin mite a sim
    dingin kua pai masa ding ka hi uh hiam?” ci-in Pasian a dong uh hi. { Topa } in, “Judah minamte
    paito masa ding hi,” a ci hi. </para>
  <para style="p">
    <verse number="19" style="v" />Tua ciangin Israel mite zingsangin tho-in Gibeah khua a sim
    dingin giahphual a sat uh hi. </para>
  <para style="p">
    <verse number="20" style="v" />Tua ciangin Benjamin mite a sim dingin Israel mite kuankhia uh
    hi. Israel mite in Benjamin mite a sim dingin Gibeah-ah a gualin va naih uh hi. </para>
  <para style="p">
    <verse number="21" style="v" />Benjamin mite Gibeah pan hong kuankhia-in tua ni-in Israel mite
    tul sawmnih leh tul nih lei-ah a tuksak uh hi. </para>
  <para style="p">
    <verse number="22" style="v" />Ahih hangin Israel mite kihanthawnin a ni masa ni-a a pan'na mun
    mah uhah gal pangkik uh hi. </para>
  <para style="p">
    <verse number="23" style="v" />Tua ciangin Israel mite paito-in nitak dong { Topa' } mai-ah a
    kap uh hi. Amaute in { Topa' } kiangah thu dongin, “Ka sanggam uh Benjamin mite a sim dingin gal
    phualah ka naihkik ding uh hiam?” a ci uh hi. { Topa } in, “Amaute a sim dingin kuanto un,” a ci
    hi. </para>
  <para style="p">
    <verse number="24" style="v" />Tua ahih ciangin Israel mite a ni nih ni-in Benjamin mite a sim
    dingin hong nai uh hi. </para>
  <para style="p">
    <verse number="25" style="v" />Amaute a sim dingin a ni nih ni-in Gibeah panin Benjamin-te hong
    kuankhia uh a, Israel mite tul sawm leh tul giat lei-ah tuksak uh hi. Hih a site khempeuh namsau
    a tawi mite ahi hi. </para>
  <para style="p">
    <verse number="26" style="v" />Tua ciangin Israel mite khempeuh, galkap vekpi paito-in Bethel-ah
    tungin a kap uh hi. Tua lai mun { Topa' } mai-ah amaute tu-in nitak dong tua ni an tang uh a, {
    Topa' } mai-ah meihal biakna leh thunuama biakna a pia uh hi. </para>
  <para style="p">
    <verse number="27" style="v" />Israel mite in { Topa } thu dong uh a (bang hang hiam cih leh tua
    hunin Pasian' Thuciamna Singkuang tua lai-ah om a, </para>
  <para style="p">
    <verse number="28" style="v" />Aaron' tapa Eleazar' tapa Finehas in tua lai-ah tua hunin na sem
    hi), “Ka sanggam uh Benjamin mite a sim dingin kuankik lai ding ka hi uh hiam, tua ahih kei leh
    khawl ding ka hi uh hiam?” a ci uh hi. { Topa } in, “Paito un; bang hang hiam cih leh zing
    ciangin amaute na khutsung uhah kong pia ding hi,” a ci hi. </para>
  <para style="p">
    <verse number="29" style="v" />Tua ahih ciangin Israel-te in Gibeah kiimah a pangsim dingin mi
    koih uh hi. </para>
  <para style="p">
    <verse number="30" style="v" />Israel mite a ni thum ni-in Benjamin mite a sim dingin kuanto uh
    a, a hun dangte-a mah bangin Gibeah langkhatah pang uh hi. </para>
  <para style="p">
    <verse number="31" style="v" />Tua ciangin amaute a do dingin Benjamin mite hong kuankhia uh a,
    khuapi panin amaute kipaikhia sak hi. A hun dangte-a mah bangin amaute in Bethel lamah a paito
    pen leh Gibeah lamah a pai lam lianpi, leh gamlakah Israel mite sawmthum bang that uh hi. </para>
  <para style="p">
    <verse number="32" style="v" />Tua ciangin Benjamin mite in, “A masa-a mah bangin i mai-ah
    amaute tai uh hi,” a ci uh hi. Ahih hangin Israel mite in, “Eite tai-in, khuapi panin lam
    lianpi-ah amaute paikhiasak ni,” a kici uh ahi hi. </para>
  <para style="p">
    <verse number="33" style="v" />Israel mite khempeuh amau' omna mun panin dingin Baaltamar-ah a
    gualin pang uh hi. A pangsim Israel mite Gibeah nitumna lam amau omna panin hong dingkhia uh hi. </para>
  <para style="p">
    <verse number="34" style="v" />Gibeah khua a sim dingin Israel-te khempeuh sung pan a kitengkhia
    mi tul sawm hong kuan uh a, a galdo uh haksa mahmah hi. Ahih hangin Benjamin mite in amau-a'
    dingin siatna a naina thu theilo uh hi. </para>
  <para style="p">
    <verse number="35" style="v" />Tua ciangin Israel-te mai-ah { Topa } in Benjamin-te a zo hi.
    Israel mite in tua ni-in Benjamin mite tul sawmnih leh tul nga leh za khat that uh a, hih a site
    khempeuh namsau a tawi mite ahi uh hi. </para>
  <para style="p">
    <verse number="36" style="v" />Tua ahih ciangin Benjamin mite in a guallelhna uh kimu uh hi.
    Israel mite in Benjamin mite awn uh hi; bang hang hiam cih leh Gibeah khua a sim dingin a koih
    uh a pangsimte muang uh hi. </para>
  <para style="p">
    <verse number="37" style="v" />Tua ciangin a pangsim mite manlangin hong pai-in Gibeah khua
    sungah lut uh a, a pangsim mite in namsau tawh khuapi mi khempeuh vatgawp uh hi. </para>
  <para style="p">
    <verse number="38" style="v" />Israel mite leh a pangsim mite a kiciamna lim in, amaute in
    khuapi sung panin meikhu lianpi a suahsak toh uh ciangin </para>
  <para style="p">
    <verse number="39" style="v" />Israel mite galsim dingin hong tum ding uh hi. Tu-in Benjamin
    mite in Israel mite sawmthum bang vatgawpin thah ding kipan uh hi. Amaute in, “A masa-a mah
    bangin eite' mai-ah amaute kivattuk gawp taktak hi,” a ci uh hi. </para>
  <para style="p">
    <verse number="40" style="v" />Ahih hangin amau' kiciamna lim meikhu khuapi sung panin suakto
    dingin a kipat ciangin Benjamin mite nunghei uh a, a khuapi bup a khu-in vantungah a kahto a mu
    uh hi. </para>
  <para style="p">
    <verse number="41" style="v" />Tua ciangin Israel mite hong kilehhei uh a, Benjamin mite lungkia
    uh hi; bang hang hiam cih leh amau' siatna ding a naina thei uh hi. </para>
  <para style="p">
    <verse number="42" style="v" />Tua ahih ciangin Israel-te' mai panin amaute kileh kikin gamlak
    lam manawh uh hi. Ahih hangin gal in amaute pha a, khuapi sung panin hong paikhia mite in amaute
    leh a pawlte uh kikalsung tengah amaute sumai uh hi. </para>
  <para style="p">
    <verse number="43" style="v" />Amaute in Nohah panin nisuahna lamah Gibeah gal ciangdong
    Benjamin mite delhin tuancilin vatgawp uh hi. </para>
  <para style="p">
    <verse number="44" style="v" />Benjamin mite sung pan galhang mihing tul sawm leh tul giat tuk
    uh hi. </para>
  <para style="p">
    <verse number="45" style="v" />Tua ciangin a dangte kihei-in sehnel gam lam Rimmon Suangpi-ah
    tai uh hi. Amaute mihing tul nga lam lianpi dungah si uh a, Gidom ciangdong nakpi takin amaute
    kidelhin tul nih kithat hi. </para>
  <para style="p">
    <verse number="46" style="v" />Tua ahih ciangin tua ni-in Benjamin-te a si khempeuh, namsau a
    tawi galhang mihing tul sawmnih leh tul nga ahi hi. </para>
  <para style="p">
    <verse number="47" style="v" />Ahih hangin mihing za guk kihei-in gamlak lam Rimmon Suangpi-ah
    tai uh a, Rimmon Suangpi-ah kha li sung om uh hi. </para>
  <para style="p">
    <verse number="48" style="v" />Tua ciangin Benjamin mite a sim dingin Israel mite kithawi kik uh
    a, namsau tawh a mi a sa-in a muh khempeuh uh vatgawp uh hi. A muh uh khuate khempeuh mei tawh a
    hal uh hi. </para>
  <chapter number="21" style="c" />
  <para style="p">
    <verse number="1" style="v" />Tu-in Israel mite Mizpah-ah kiciam uh a, “Benjamin mite tungah
    kuamah in i tanu mo-in i kha kei ding hi,” a ci uh hi. </para>
  <para style="p">
    <verse number="2" style="v" />Tua ciangin Bethel-ah Israel mite hong pai-in Pasian' mai-ah nitak
    dong tu uh a, amaute nakpi takin a kap uh hi. </para>
  <para style="p">
    <verse number="3" style="v" />Amaute in, “Israel-te' Pasian, { Topa } aw, tuni-in Israel-te
    sungah minam khat a pelemna ding, hih thu bang hangin Israel-te tungah hong tung ahi hiam?” a ci
    uh hi. </para>
  <para style="p">
    <verse number="4" style="v" />A zing ciangin mite tho baihin tua lai-ah biakna tau khat lam uh
    a, meihal biakna leh thunuama biakna a pia uh hi. </para>
  <para style="p">
    <verse number="5" style="v" />Tua ciangin Israel mite in, “{ Topa}-a' ding kikhopna-ah Israel
    minamte khempeuh sung panin kua teng hong pailo ahi hiam?” a ci uh hi. Bang hang hiam cih leh
    amaute in { Topa } kiangah a pailo mite tawh kisai-in Mizpah-ah kiciamna lianpi khat bawl uh a,
    “Kithat ding hi,” a ci uh hi. </para>
  <para style="p">
    <verse number="6" style="v" />Israel mite in a sanggam uh Benjamin mite khasiat uh a, “Tuni-in
    Israel-te' sung panin minam khat bei hi. </para>
  <para style="p">
    <verse number="7" style="v" />Eite in i tanute amaute tungah zi dingin pialo ding hi hang, ci-in
    { Topa } tawh kiciam khin ihih ciangin a nungta lai amaute' zi ding bang cih ding ihi hiam?” a
    ci uh hi. </para>
  <para style="p">
    <verse number="8" style="v" />Tua ciangin amaute in, “{ Topa } kiang Mizpah-ah Israel minamte
    hong pailo a om hiam?” a ci uh hi. En in, Jabeshgilead panin tua giahphual kikhopna-ah kuamah
    pailo hi. </para>
  <para style="p">
    <verse number="9" style="v" />Bang hang hiam cih leh mite a kikhop ciangin, tua lai-ah
    Jabeshgilead-a tengte khat zong omlo hi. </para>
  <para style="p">
    <verse number="10" style="v" />Tua ahih ciangin mihonte in a galhangte uh mihing tul sawm leh
    tul nih tua lai-ah sawl uh a, “Pai un la Jabeshgilead-a tengte namsau tawh va vatgawp un la,
    nupite leh naupang neute zong hih un. </para>
  <para style="p">
    <verse number="11" style="v" />Hih bangin na hih ding uh hi: Pasal khempeuh leh pasal tawh a
    lumkhawmsa numei khempeuh na sumai ding uh hi,” ci-in thu pia uh hi. </para>
  <para style="p">
    <verse number="12" style="v" />Amaute in Jabeshgilead-a teng mite lakah pasal tawh a lumkhawm
    nailo nungakno za li mu uh a, Kanaan gama om Shiloh giahphualah tuate hong paipih uh hi. </para>
  <para style="p">
    <verse number="13" style="v" />Tua ciangin mihon buppite in Rimmon Suangpi-a om Benjamin mite
    kiangah thu puak a, amaute kiangah kilemna thu gen uh hi. </para>
  <para style="p">
    <verse number="14" style="v" />Tua hun ciangin Benjamin-te hong ciah uh a, amaute in
    Jabeshgilead numei a hinga a koihte uh pia uh a, ahi zongin amau-a' dingin kicing zolo hi. </para>
  <para style="p">
    <verse number="15" style="v" />Israel minamte sungah { Topa } in kitapkhapna omsak ahih manin
    mite in Benjamin-te khasiat uh hi. </para>
  <para style="p">
    <verse number="16" style="v" />Tua ciangin mihonte' upate in, “Benjamin-te' sung panin numeite
    kithat khin ahih manin a omlai mite' zi ding bang cih ding ihi hiam?” a ci uh hi. </para>
  <para style="p">
    <verse number="17" style="v" />Amaute in, “Israel-te sung panin minam khat a beilohna dingin
    Benjamin a suakta laite-a' dingin gamhluah a om ding kisam hi. </para>
  <para style="p">
    <verse number="18" style="v" />Ahi zongin amau' zi dingin i tanute i pia thei kei hi,” a ci uh
    hi. Bang hang hiam cih leh Israel mite kiciam khinin, “Benjamin-te tungah zi a pia mipa in
    samsiatna ngah ta hen,” a ci uh hi. </para>
  <para style="p">
    <verse number="19" style="v" />Tua ahih ciangin amaute in, “En un, Bethel leilu lam, Bethel
    panin Shekhem lamah a paito lam lianpi nisuahna lam, Lebonah leitaw lamah a om Shiloh-ah {
    Topa}-a' ding kumsim pawi khamna om hi,” a ci uh hi. </para>
  <para style="p">
    <verse number="20" style="v" />Tua ahih ciangin amaute in Benjamin mite thu pia-in, “Pai-in
    leenggui lote-ah bukin </para>
  <para style="p">
    <verse number="21" style="v" />vil un. Laamna-ah Shiloh nungakte a laam dingin hong pai uh leh,
    leenggui lote panin note in delhin mi khempeuh in na zi ding ciat uh Shiloh nungakte man un la,
    Benjamin gamah ciahpih un. </para>
  <para style="p">
    <verse number="22" style="v" />Amau' pate ahi a, a sanggampate uh ahi zongin a lungkimlohna uh
    kote' kiangah a gen dingin hong pai uh ciangin kote in amaute kiangah, ‘Kote tungah hehpihna
    tawh amaute hong pia un; bang hang hiam cih leh mi khempeuh zi ding galsimna sungah ka ngahsakzo
    kei uh a, note zong a mawh na suahlohna dingun note in amaute tungah utna tawh na piaktawm uh
    ahi kei hi,’ ka ci ding uh hi,” a ci uh hi. </para>
  <para style="p">
    <verse number="23" style="v" />Benjamin mite zong tua bangmahin gamta uh a, amau mi a phazah
    tawh kituakin a laamte lak panin a zi dingun a la uh hi. Tua ciangin amaute pai-in a gamhluahna
    uhah ciahkik uh a, khuapite lamkikin a sungah a teng uh hi. </para>
  <para style="p">
    <verse number="24" style="v" />Tua hun ciangin Israel midangte tua lai panin paikhia uh a, mi
    khempeuh amau' minam leh a innkuanpih ciat, amau' gamhluahna ciatah a ciah uh hi. </para>
  <para style="p">
    <verse number="25" style="v" />Tua hun lai-in Israel-te sungah kumpi omlo a, amau' hoihsak bang
    ciatin mi khempeuh a gamta uh hi. </para>
</usx>