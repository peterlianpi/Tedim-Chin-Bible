<?xml version="1.0" encoding="UTF-8"?>
<usx version="2.0">
  <book code="MAT" style="id">Matthew</book>
  <para style="mt">Matthew</para>
  <chapter number="1" style="c"/>
  <para style="p">
    <verse number="1" style="v"/>Abraham’ suan, David’ suan, Zeisu Khazih’ khang ciamtehna lai inah:
  </para>
  <para style="p">
    <verse number="2" style="v"/>Abraham’ tapa Isaak, Isaak’ tapa Jakob, Jakob’ tapa Judah, leh a unaute teng hi.
  </para>
  <para style="p">
    <verse number="3" style="v"/>Judah in a zi Tamar tawh a neih a tapa Perez leh Zerah, Perez’ tapa Hezron, Hezron’ tapa Aram,
  </para>
  <para style="p">
    <verse number="4" style="v"/>Aram’ tapa Amminadab, Amminadab’ tapa Nashon, Nashon’ tapa Salmon,
  </para>
  <para style="p">
    <verse number="5" style="v"/>Salmon in a zi Rahab tawh a neih a tapa Boaz, Boaz in a zi Ruth tawh a neih a tapa Obed, Obed’ tapa Jessi,
  </para>
  <para style="p">
    <verse number="6" style="v"/>Jessi’ tapa David kumpipa hi. David in Uriah’ zi ahi ngei tawh a neih a tapa Solomon,
  </para>
  <para style="p">
    <verse number="7" style="v"/>Solomon’ tapa Rehoboam, Rehoboam’ tapa Abijah, Abijah’ tapa Asa,
  </para>
  <para style="p">
    <verse number="8" style="v"/>Asa’ tapa Jehoshafat, Jehoshafat’ tapa Joram, Joram’ tapa Uzziah,
  </para>
  <para style="p">
    <verse number="9" style="v"/>Uzziah’ tapa Jotham, Jotham’ tapa Ahaz, Ahaz’ tapa Hezekiah,
  </para>
  <para style="p">
    <verse number="10" style="v"/>Hezekiah’ tapa Manasseh, Manasseh’ tapa Amon, Amon’ tapa Josiah,
  </para>
  <para style="p">
    <verse number="11" style="v"/>Josiah in Babilon khuapi-ah a paipih lai takin a neih a tapa Jekhoniah leh a unau teng hi.
  </para>
  <para style="p">
    <verse number="12" style="v"/>Babilon khuapi-ah a paipih khit ciangin Jekhoniah’ tapa Shealtiel, Shealtiel’ tapa Zerubbabel,
  </para>
  <para style="p">
    <verse number="13" style="v"/>Zerubbabel’ tapa Abiud, Abiud’ tapa Eliakim,
  </para>
  <para style="p">
    <verse number="14" style="v"/>Eliakim’ tapa Azor, Azor’ tapa Zadok, Zadok’ tapa Akhim, Akhim’ tapa Eliud,
  </para>
  <para style="p">
    <verse number="15" style="v"/>Eliud’ tapa Eleazar, Eleazar tapa Matthan, Matthan’ tapa Jakob,
  </para>
  <para style="p">
    <verse number="16" style="v"/>Jakob’ tapa Josef, Mari’ pasal ahi hi. Tua Mari in Khazih kici Zeisu’ nu ahi hi.
  </para>
  <para style="p">
    <verse number="17" style="v"/>Tua hi a, a khang kigawmin Abraham pan David dongin khang sawm leh khang li, David pan Babilon khuapi-ah a paipih dongin khang sawm leh khang li, Babilon khuapi-ah a paipih pan Khazih dongin khang sawm leh khang li hi.
  </para>
  <para style="p">
    <verse number="18" style="v"/>Zeisu Khazih’ suahna thu in hih bang ahi hi. A nu Mari in Josef tawh kingai a, a kiten’ ma-in Kha Siangtho in a gaisak hi.
  </para>
  <para style="p">
    <verse number="19" style="v"/>A lawmpa Josef in mi lungsim pha ahih maninah Mari mindaisak nuam loin, maksim ding a lungngai hi.
  </para>
  <para style="p">
    <verse number="20" style="v"/>Tua banga a lungngaih lai takin a mang sungah Pasian’ vantungmi khat kilang a, “David’ suan Josef aw, na lawmnu Mari na ten’pih dingin lunghimawh kei in. Ama gaina in Kha Siangtho in a gaisak hi.
  </para>
  <para style="p">
    <verse number="21" style="v"/>Amah in tapa a nei ding hi. Tua tapa in ama mipawlte’ mawhnate sung pan a gumkhia ding ahih ciangin a min Zeisu na phuak ding hi,” ci-in a hilh hi.
  </para>
  <para style="p">
    <verse number="22" style="v"/>Tua thu khempeuh in Topa in a kamsangte tungah a genkholh bangin a tun’ nading ahi hi. Tua thu genna in:
  </para>
  <para style="p">
    <verse number="23" style="v"/>“En un, nungak khat gai ding a, Tapa a nei ding hi. Tua a tapa a min Emmanuel kici ding hi,” a ci hi. Emmanuel a khiatna in ‘Eite tawh Pasian hong omkhawm hi’ a cihnopna hi.
  </para>
  <para style="p">
    <verse number="24" style="v"/>Josef in a ihmutna pan a khan’lawh ciangin Pasian’ vantungmi in a thu hilh bangin mangin a lawmnu a ten’pih hi.
  </para>
  <para style="p">
    <verse number="25" style="v"/>Ahih hangin a ta a suah matengin a luppih kei hi. Tua a tapa a min Zeisu a phuak hi.
  </para>
  <chapter number="2" style="c"/>
  <para style="p">
    <verse number="1" style="v"/>Judah gam Herod Kumpipa a man’ lai takin, Bethlehem khua-ah Zeisu a suah khit ciangin mipilte in ni suahna gam lam panin Jerusalem khuapi-ah tung uh a, tu lai taka suak Judah kumpipa koi lai takah om hiam?
  </para>
  <para style="p">
    <verse number="2" style="v"/>Ni suahna gam lam pan ama aksi ka mu zo uh hi. A bia dinginah ka hong pai uh hi,” ci-in a dong uh hi.
  </para>
  <para style="p">
    <verse number="3" style="v"/>Herod kumpipa in tua thu a zak ciangin Jerusalem khuami khempeuh tawh a lunghimawh uh hi.
  </para>
  <para style="p">
    <verse number="4" style="v"/>Pasian siampi leh laithei upa teng khawm a, “Khazih in koi lai-ah suak ding ahi hiam?” ci-in a dong hi.
  </para>
  <para style="p">
    <verse number="5" style="v"/>Amaute in, “Pasian’ kamsangpa khat in:
  </para>
  <para style="p">
    <verse number="6" style="v"/>‘Judah gam Bethlehem khua aw, Judah gam khuapi lakah nang, khua neu, khua gina lo na hi kei hi. Bang hang hiam na cih leh, keima mipawl Israel mite cing dingin, Nangma sungah mangpa khat a piang ding hi, ci-in Lai Siangtho sungah a kigelh mah bangin Judah gam Bethlehem khua-ah Khazih a suak ding hi,” ci-in kumpipa kiangah a gen uh hi.
  </para>
  <para style="p">
    <verse number="7" style="v"/>Herod in mipilte sam sim a, aksi kilat hun pha takpi-in dong a,
  </para>
  <para style="p">
    <verse number="8" style="v"/>a theih khit ciangin, “Note pai un la, tua naupang va hah zon’ un. Na muh uh leh, kei kiangah hong gen kik in. Kei zong pai-in tua naupang ka va bia ding hi,” ci-in vaikhak a, Bethlehem khua-ah a paisak hi.
  </para>
  <para style="p">
    <verse number="9" style="v"/>Tuate in kumpipa’ thu a zak khit uh ciangin paikhia uh a, ni suahna gam lam pan a kimusa aksi in amau mai-ah pai a, naupang’ omna tung a tun’ ciangin a khawl hi.
  </para>
  <para style="p">
    <verse number="10" style="v"/>Mipilte in tua aksi a muh uh ciangin nuam mahmah uh a,
  </para>
  <para style="p">
    <verse number="11" style="v"/>inn sungah a lut uh leh, naupang leh a nu Mari a muh uh ciangin a bia uh hi. Amau van a suah khit uh ciangin kham leh paknamtui leh mirrah a pia uh hi.
  </para>
  <para style="p">
    <verse number="12" style="v"/>Tua nung ciangin Herod kumpipa kiangah a pai nawn loh nadingun a mang sung uhah thu kipiakna bangin, amaute khua-ah ciah dingin lampi dang a tawn uh hi.
  </para>
  <para style="p">
    <verse number="13" style="v"/>Tua mite a pai khit uh ciangin Pasian’ vantungmi khat in Josef’ mang sungah kilang a, “Tho in, naupangno leh a nu sam in la, Izipt gamah taipih in. Ka hong hilh kik matengin tua gamah va om in. Herod kumpipa in naupang that nuamin a zong ding hi,” a ci hi.
  </para>
  <para style="p">
    <verse number="14" style="v"/>Tua ciangin Josef tho a, naupang leh a nu zankimpi-in samkhia a, Izipt gamah a taipih hi.
  </para>
  <para style="p">
    <verse number="15" style="v"/>Herod kumpipa a sih matengin tua gamah a va om hi. Tua bang va omna in Pasian in a kamsangpa tungah, “Ka tapa Izipt gam panin ka sam zo hi,” ci-a a genkholhsa thu a tun’ nading hi.
  </para>
  <para style="p">
    <verse number="16" style="v"/>Herod kumpipa in mi pilte’ khemna a theih ciangin a thangpai mahmah a, mite sawl a, mipilte kiangah a tel taka a dot hun tawh kizui-in Bethlehem khua-a kipan khua kimah a om kum nih nuaisiah pasalno khempeuh a thatsak hi.
  </para>
  <para style="p">
    <verse number="17" style="v"/>Pasian’ kamsangpa Jeremiah in a gensa bangin tua lai takin a tung hi.
  </para>
  <para style="p">
    <verse number="18" style="v"/>A genna in: “Ramah gamah nakpi kahna kiza hi. Rachel in ama tate ading a kap hi. A tate om lo ahih ciangin kinem zo lo hi,” a ci hi.
  </para>
  <para style="p">
    <verse number="19" style="v"/>Herod kumpipa a sih khit ciangin Izipt gamah Josef’ mang sungah Pasian’ vantungmi khat kilang kik a,
  </para>
  <para style="p">
    <verse number="20" style="v"/>“Tho in la, naupang leh a nu sam in la, Israel gamah na ciahpih in. Naupang that nuama a zongte in a si zo uh hi,” a ci hi.
  </para>
  <para style="p">
    <verse number="21" style="v"/>Tua ciangin amah tho a, naupang leh a nu sam a, Israel gamah a tung kik hi.
  </para>
  <para style="p">
    <verse number="22" style="v"/>Herod’ za a tapa Arkhelaus in luah a, Judah gamah a man’ thu a zak ciangin tua gamah tung ngam lo a, a mang sungah a kihilh ciangin
  </para>
  <para style="p">
    <verse number="23" style="v"/>Galile gamah pai a, “Khazih in Nazereth mi kici ding hi,” ci-a Pasian’ kamsangte’ gen bangin a tun’ nadingin Nazareth kici khua khatah tungin a teeng hi.
  </para>
  <chapter number="3" style="c"/>
  <para style="p">
    <verse number="1" style="v"/>Tua lai takin Baptaiz-pa Johan hong kilang a, “Vantung Gam a hong nai zo hi.
  </para>
  <para style="p">
    <verse number="2" style="v"/>Tua ahih ciangin na mawhna uh kisik kik ta un,” ci-in Judah gam, gampa lakah a hilh hi.
  </para>
  <para style="p">
    <verse number="3" style="v"/>Pasian in kamsangpa Isaiah tungah a hilh ngei bangin: “Gampa lakah a kikopa’ aw in, ‘Topa paina lam na sial un, Ama lampi na tangsak un,’ a ci hi,” a cihna in tua mipa a cihnopna hi.
  </para>
  <para style="p">
    <verse number="4" style="v"/>Johan in kalaoh mul kigan puan silh a, savun kawnggakin a kawng a gak hi. Kauphe leh gampa lak khuaizu in a kivak hi.
  </para>
  <para style="p">
    <verse number="5" style="v"/>Tua lai takin Jerusalem khuapi, Judah gam, Jordan gun gei-ah a om mi khempeuhte Johan kiangah va pai uh a,
  </para>
  <para style="p">
    <verse number="6" style="v"/>amau mawhna khialhna pulakin Jordan gun sungah ama khut tungah kibaptaiz uh hi.
  </para>
  <para style="p">
    <verse number="7" style="v"/>Farisai-te leh Saddusi-te a kibaptaiz dinga hong pai Johan in a muh ciangin, “No mualtan’ suante aw, a hong tung ding hehna pan na taikhiat nadingun kua in hong hilhkhol hiam?
  </para>
  <para style="p">
    <verse number="8" style="v"/>Mawhna kisik kikna tawh kilawm gah na gah un.
  </para>
  <para style="p">
    <verse number="9" style="v"/>‘Abraham ka pa uh,’ ci-in na lungsim sung uhah lungngai kei un. Ke’n kong cih-inah, Pasian in hih suangte zong Abraham’ tate a suaksak thei hi.
  </para>
  <para style="p">
    <verse number="10" style="v"/>Tu-in zong sing phungah hei a om hi. A gah hoihte a gah lo kung khempeuh phuk paii-in mei sungah kikhul ding hi.
  </para>
  <para style="p">
    <verse number="11" style="v"/>Keimah in na mawhna na kisikkikna uh hangin tui sungah ka hong baptaiz hi. Ahih hangin ka nungah hong paipa in kei sangin a lianzaw hi. Ama khedap tawi ding nangawn ka kilawm kei hi. Amah in Kha Siangtho leh mei sungah note hong baptaiz ding hi.
  </para>
  <para style="p">
    <verse number="12" style="v"/>A khut in lawhpi tawi a, ama buhphual zap siang ding a, a tak teng a sal sungah a koih ding hi. A site ahih leh, mit ngei lo mei in a hal ding hi,” ci-in Johan in a gen hi.
  </para>
  <para style="p">
    <verse number="13" style="v"/>Tua lai takin Zeisu kibaptaiz dingin Galile gam panin Jordan gun gei Johan kiangah va pai hi.
  </para>
  <para style="p">
    <verse number="14" style="v"/>Johan in, “Nangmah in kei nong baptaiz ding kilawm zaw napi-in kei kiangah hong pai na hi hiam?” ci-in a nial hi.
  </para>
  <para style="p">
    <verse number="15" style="v"/>Zeisu in, “A dik thu khempeuh i zuih ding a kilawm ahih ciangin tu-in thu hong mang in,” a ci hi. Tua ciangin Johan in a mang hi.
  </para>
  <para style="p">
    <verse number="16" style="v"/>Zeisu a kibaptaiz khit tui sung pan a thawhtoh lai takin van kihong a, Pasian’ Kha Siangtho vakhu bangin hong kum sukin, ama tungah a khawl a mu hi.
  </para>
  <para style="p">
    <verse number="17" style="v"/>“Hih pa in ka lung hong damsak ka it ka Tapa ahi hi,” ci-in vantung panin aw khat a ging hi.
  </para>
  <chapter number="4" style="c"/>
  <para style="p">
    <verse number="1" style="v"/>Tua ciangin dawimangpa’ kheemna thuak nadingin Kha Siangtho in, Zeisu gampa lakah a sawl hi.
  </para>
  <para style="p">
    <verse number="2" style="v"/>Zeisu in ni sawmli leh zan sawmli an a tan’ khit ciangin a gilkial hi.
  </para>
  <para style="p">
    <verse number="3" style="v"/>Tua lai takin a kheem dingpa in va nai a, “Nang in Pasian’ Tapa na hih takpi leh, hih suangte khomun suaksak in,” a ci hi.
  </para>
  <para style="p">
    <verse number="4" style="v"/>Zeisu in, “Mi in khomun bek tawh nungta lo hi, Pasian’ kam sung pan hong pusuak thu khempeuh tawh a nungta hi,’ ci-in Lai Siangtho sungah kigelh hi,” a ci kik hi.
  </para>
  <para style="p">
    <verse number="5" style="v"/>Tua khit ciangin dawimangpa in, Zeisu khua siangtho sungah paipihin, biakna innpi khum zangah a koih khit ciangin,
  </para>
  <para style="p">
    <verse number="6" style="v"/>“Nang in Pasian’ Tapa na hih takpi leh, na pumpi kikiasuksak in. Bang hang hiam cih leh: “Amah in ama vantungmite, nang ading thu a pia ding hi,” leh, ‘Na khe in suang tawh a kisuk khak loh nadingin, amau in a khut un, nang hong dom ding uh hi; ci-in Lai Siangtho sungah kigelh hi,” dawimangpa in a ci hi.
  </para>
  <para style="p">
    <verse number="7" style="v"/>Zeisu in, “Na Topa Pasian na ze-et kei in ci-in Lai Siangtho sungah kigelh hi,” a ci hi.
  </para>
  <para style="p">
    <verse number="8" style="v"/>Dawimangpa in mual sangpi dawnah Zeisu paipihto a, leitungah a om gam khempeuh leh gam sungah a om,
  </para>
  <para style="p">
    <verse number="9" style="v"/>minthan’na a lah khit ciangin, “Nangmah in bokin hong bia leteh, kong lah peuhpeuh ka hong pia ding hi,” a cih ciangin
  </para>
  <para style="p">
    <verse number="10" style="v"/>Zeisu in “Satan aw, kihemkhia in. Na Topa Pasian na bia ding hi; ama na bek na sem ding hi,’ ci-in Lai Siangtho sungah kigelh hi,” a ci hi.
  </para>
  <para style="p">
    <verse number="11" style="v"/>Tua khit ciangin, dawimangpa in Topa kiang pan paikhia a, vantungmite hong pai-in an a vaak uh hi.
  </para>
  <para style="p">
    <verse number="12" style="v"/>Johan’ kimatna thu Zeisu in a zak ciangin, Galile gamah pai a,
  </para>
  <para style="p">
    <verse number="13" style="v"/>Nazareth khua khengin Zebulun gam leh Naftali gam kikalah, tuili tawh kinai Kapernaum khua-ah tungin a teeng hi.
  </para>
  <para style="p">
    <verse number="14" style="v"/>Tua a va omna in Pasian’ kamsangpa Isaiah in a gen bang a tun’ nading hi. A genna thu in:
  </para>
  <para style="p">
    <verse number="15" style="v"/>“Zebulun gam leh Naftali gam ahi, Jordan gun galah tuipi lian lam, Gentailte omna Galile gamah,
  </para>
  <para style="p">
    <verse number="16" style="v"/>Khuamial sungah a om mite in, Khuavakna a mu uh hi; Sihna liim gam sungah a tute tungah, Khuavak a taang zo hi,” a ci hi.
  </para>
  <para style="p">
    <verse number="17" style="v"/>Tua nung ciangin Zeisu in, “Na mawhna uh kisikkik ta un. Bang hang hiam na cih uh leh, Vantung Gam a hong nai zo hi,” ci-in thuhilh a kipan hi.
  </para>
  <para style="p">
    <verse number="18" style="v"/>Galile tuili gei lamah a pai lai-in, Piter kici Simon leh Andru te unau, ngabengte ahih uh ciangin tui sungah ngen paai-a om uh a mu hi.
  </para>
  <para style="p">
    <verse number="19" style="v"/>Zeisu in, “Ka nung hong zui un. Mi mante kong suaksak ding hi,” a cih ciangin,
  </para>
  <para style="p">
    <verse number="20" style="v"/>amaute in thakhatin a ngen uh nusia-in Zeisu nung a zui uh hi.
  </para>
  <para style="p">
    <verse number="21" style="v"/>Tua mun a khen ciangin, unau dang nih, Zebedi’ ta Jakob leh Johan-te, a pa tawh gunkuang sungah ngen khui-a a om a muh ciangin a sam hi.
  </para>
  <para style="p">
    <verse number="22" style="v"/>Amau in thakhatin a pa leh a gunkuang uh nusia-in Zeisu nung a zui pah uh hi.
  </para>
  <para style="p">
    <verse number="23" style="v"/>Zeisu in amaute kikhopna inn sungah Vantung Gam’ Lungdamna Thu hilh a, cinate damsakin Galile gam sung tengah a vak kawikawi hi.
  </para>
  <para style="p">
    <verse number="24" style="v"/>A thu khempeuh in Siria gam teng zeel a, dawi lut, sibup, khut leh khe si akipan, cinatna pawl khempeuh a veite ama kiangah hong paipih uh a, cinatna khempeuh a damsak hi.
  </para>
  <para style="p">
    <verse number="25" style="v"/>Galile gam, Dekapolis gam, Jerusalem khuapi akipan, Judah gam, Jordan gungal khat pan mi tampi hong pai uh a, a nung a zui uh hi.
  </para>
  <chapter number="5" style="c"/>
  <para style="p">
    <verse number="1" style="v"/>Tua mihonpi a muh ciangin, Topa in mual tungah kahto a, tu-a a om lai takin, a nungzuite in ama kiangah va nai uh hi.
  </para>
  <para style="p">
    <verse number="2" style="v"/>Amah in kam ka a, a nungzuite thu a hilh inah:
  </para>
  <para style="p">
    <verse number="3" style="v"/>“Lungsim niamkhiatte in thupha a ngah ding uh hi. Bang hang hiam na cih uh leh, Vantung Gam in amau gam uh ahi ding hi.”
  </para>
  <para style="p">
    <verse number="4" style="v"/>“A dahte in thupha a ngah ding uh hi. Bang hang hiam na cih uh leh, amau in lungdamna a ngah ding uh hi.”
  </para>
  <para style="p">
    <verse number="5" style="v"/>“Lungnemte in thupha a ngah ding uh hi. Bang hang hiam na cih uh leh, amau in leitung a luah ding uh hi.”
  </para>
  <para style="p">
    <verse number="6" style="v"/>“Gilkial a, an duh banga lungsiangtho a deihte in thupha a ngah ding uh hi. Bang hang hiam na cih uh leh, amau in vaakna a ngah ding uh hi.”
  </para>
  <para style="p">
    <verse number="7" style="v"/>“Midang a hehpih theite in thupha a ngah ding uh hi. Bang hang hiam na cih uh leh, amau in zong hehpihna a ngah kik ding uh hi.”
  </para>
  <para style="p">
    <verse number="8" style="v"/>“Lungsim siangthote in thupha a ngah ding uh hi. Bang hang hiam na cih uh leh, amau in Pasian a mu ding uh hi.”
  </para>
  <para style="p">
    <verse number="9" style="v"/>“Mi kitawng kilemsak kik theite in thupha a ngah ding uh hi. Bang hang hiam na cih uh leh, Pasian’ tate cihna a ngah ding uh hi.”
  </para>
  <para style="p">
    <verse number="10" style="v"/>“Dikna thu hanga bawlsiatna a thuakte in thupha a ngah ding uh hi. Bang hang hiam na cih uh leh, Vantung Gam in amau gam uh ahi ding hi.
  </para>
  <para style="p">
    <verse number="11" style="v"/>Kei hanga note in gensiatna, bawlsiatna, ahi lo kimawhsakna na thuak uh leh, thupha na ngah ding uh hi.
  </para>
  <para style="p">
    <verse number="12" style="v"/>Lungdamin na nuam un. Bang hang hiam na cih uh leh, Vantung Gamah a lian noptuamna na ngah ding uh hi. Note pian’ ma a piang kamsangte zong tua mah bangin a bawlsia uh hi.”
  </para>
  <para style="p">
    <verse number="13" style="v"/>“Note in leitung’ ci na hi uh hi. Ci in a alna a man’ leh, bangci a al kik ding hiam? Dai pua lamah paikhia-in mite sikgawp ding longal kiman’na om lo hi.
  </para>
  <para style="p">
    <verse number="14" style="v"/>Note in leitung khuavak na hi uh hi. Mual dawnah a om khua kiliah zo lo hi.
  </para>
  <para style="p">
    <verse number="15" style="v"/>Mite in meivak a vak khit uh ciangin seeng a khuh kei uh hi. Inn sungah mi khempeuh in meivak a muh nadingun, a kho sangah a vaak uh hi.
  </para>
  <para style="p">
    <verse number="16" style="v"/>Tua mah bangin, midangte in na gamtatna phate a muh uh ciangin, vantungah a om na Pa uh Pasian’ min a phat nadingun, na khuavak uh mite mai-ah na tangsak un.”
  </para>
  <para style="p">
    <verse number="17" style="v"/>“Thukhamna leh Pasian’ kamsangte’ thu siasak dingin hong pai hi ci-in hong um kei un. Siasak dinga hong pai ka hi kei hi. A kicingsak dingin hong pai ka hi hi.
  </para>
  <para style="p">
    <verse number="18" style="v"/>Aman takpi kong cih-inah, van leh lei a mangthang zongin thu khempeuh a kicin’ matengin Pasian’ Thukham a neupen nangawn kisia ngei lo ding hi.
  </para>
  <para style="p">
    <verse number="19" style="v"/>Tua ahih ciangin, mi khatpeuh mah in Thukham a neupen khial a, midangte zong hilh a, a khialhsak leh, tua mi, Vantung Gam sungah mi neupen a kici ding hi. Mi khatpeuh mah in thukham zui a, midangte hilh a, a zuih sak leh, tua mi, Vantung Gam sungah milian a kici ding hi.
  </para>
  <para style="p">
    <verse number="20" style="v"/>Note’ gamtatnate in laitheite leh Farisaite’ gamtatnate sangin a phat zawk kei leh, Vantung Gamah na tung zo peuhmah kei ding uh hi.”
  </para>
  <para style="p">
    <verse number="21" style="v"/>“Mi na that kei un. Mi thatte in zum innah thukhenna thuak ding hi,’ ci-in tanglai mite kiangah cihna na za zo uh hi.
  </para>
  <para style="p">
    <verse number="22" style="v"/>Ke’n kong cih-inah, a sanggamte tungah a hehte khempeuh in zum innah thukhenna a thuak ding uh hi. A sanggam a gensiate in upa vaihawmna pan thukhenna a thuak ding uh hi. A sanggam a phuisamte in meikuang sungah kikhulna a thuak ding uh hi.
  </para>
  <para style="p">
    <verse number="23" style="v"/>Pasian’ biakna tau-ah biakna pia ding na om lai takin, na sanggamte khat na tungah lungkim lo hi cih na phawk leh,
  </para>
  <para style="p">
    <verse number="24" style="v"/>biakna tau mai-ah na biakna koih phot inla, ciah kik-in na sanggam tawh na kilem khit ciangin pai kik inla, biakna na pia in.
  </para>
  <para style="p">
    <verse number="25" style="v"/>Na kitotpihpa tawh lam na tonkhawm lai takin na kilem mengmeng in. Tua ahih kei leh, amah in thukhen mangpa kiangah hong khia ding hi. Thukhen mangpa in palikte kiangah hong pia ding a, palikte in thong sungah hong khum ding hi.
  </para>
  <para style="p">
    <verse number="26" style="v"/>Aman takpi kong cih inah, na liau ding dangkasan a khitna na piak khit matengin thong sung pan na paikhia thei kei ding hi.”
  </para>
  <para style="p">
    <verse number="27" style="v"/>“Mi’ zi tawh na mawh kei in,’ a cihna thu na za uh hi.
  </para>
  <para style="p">
    <verse number="28" style="v"/>Ke’n kong cih-inah, numei khat peuhmah khialh nopna lungsim tawh a ente in, a lungsim sungah tua numei tawh a mawh zo hi.
  </para>
  <para style="p">
    <verse number="29" style="v"/>Tua ahih ciangin na mit taklam in hong puksak leh, khelkhia inla paai in. Bang hang hiam na cih leh, na pumtangin hel khua sungah na kiat sangin na na khat kisia leh, nang adingin a phazaw ding hi.
  </para>
  <para style="p">
    <verse number="30" style="v"/>Na khut taklam in hong puksak leh, sat tan inla, paai in. Bang hang hiam na cih leh, na pumtangin hel khua sungah na pai sangin, na na khat kisia leh, nang adingin a phazaw ding hi,”
  </para>
  <para style="p">
    <verse number="31" style="v"/>“A zi a ma nuam peuhmah in kikhenna lai pia ta hen,’ a cihna thu a om zo hi.
  </para>
  <para style="p">
    <verse number="32" style="v"/>Ke’n kong cih inah, pasal dang tawh a mawh longal thudang hangah zi a mate in midang tawh a zi angkawmsak a suak hi. A maksa numei a teen’pihte a vekpi un mi’ zi tawh a mawh uh hi,”
  </para>
  <para style="p">
    <verse number="33" style="v"/>“Khat vei: ‘A hi lopi-in na kiciam kei in, Pasian tawh na kiciamnate na tungsak in,’ ci-inah tanglai mite tungah a kigen thu na thei zo uh hi.
  </para>
  <para style="p">
    <verse number="34" style="v"/>Ke’n kong cih inah, na kiciam peuhmah kei un. Vantung in Pasian’ tokhom ahih ciangin vantung tawh na kiciam kei un.
  </para>
  <para style="p">
    <verse number="35" style="v"/>Leitung in Pasian’ khe ngakna ahih ciangin leitung tawh na kiciam kei un. Jerusalem khuapi in a lian Kumpipa’ khua ahih ciangin Jerusalem khuapi tawh na kiciam kei un.
  </para>
  <para style="p">
    <verse number="36" style="v"/>Na lu tawh na kiciam kei un, bang hang hiam na cih uh leh, na samzang khat a kang a vom dingin na bawl thei kei uh hi.
  </para>
  <para style="p">
    <verse number="37" style="v"/>A hite ‘A hi mah hi’, a hi lote, ‘A hi lo mah hi,’ na ci un. Tua sang a kan zawk leh, a gilo mi’ sung pan a piang hi.”
  </para>
  <para style="p">
    <verse number="38" style="v"/>“Mittang khat tangin mittang khat, ha khat tangin ha khat,’ a cihna thu na za zo uh hi.
  </para>
  <para style="p">
    <verse number="39" style="v"/>Ke’n kong cih-inah, a gilo mi na thukkik kei un. Na pang taklam mi khatpeuh in hong bet leh, pang langkhat zong na dawh lai un,
  </para>
  <para style="p">
    <verse number="40" style="v"/>Na puanak hong deihgawh manin zum innah hong heekte puanza zong na lasak un,
  </para>
  <para style="p">
    <verse number="41" style="v"/>Zawhthawh thu-in tai khat hong paipih nuamte tai nih na zui un.
  </para>
  <para style="p">
    <verse number="42" style="v"/>A hong ngente na pia un. A hong leitawite na nungngat kei un.”
  </para>
  <para style="p">
    <verse number="43" style="v"/>“Na pawlte na it in, na galte na mudah in a cihna thu na za zo uh hi.
  </para>
  <para style="p">
    <verse number="44" style="v"/>Ke’n kong cih-inah vantungah a om na Pa uh Pasian’ tate na suah nadingun na galte na it un. Hong bawlsiate ading thu na ngetsak un.
  </para>
  <para style="p">
    <verse number="45" style="v"/>Bang hang hiam na cih uh leh, Pasian in miphate leh migilote tungah ama ni a tangsak kim hi. Misiangthote leh misiangtho lote tungah guah a zusak kim hi.
  </para>
  <para style="p">
    <verse number="46" style="v"/>Hong itte bek na it uh leh, na gitna uh bang phattuamna na ngah ding uh hiam? Siahdongte in zong tua bang ahih uh hilo ahi hiam?
  </para>
  <para style="p">
    <verse number="47" style="v"/>Na sanggamte tung bekah na kamsiam uh leh, midangte sangin na siamna uh om tuan lo hilo ahi hiam? Gentailte in zong tua bang ahih uh hilo ahi hiam?
  </para>
  <para style="p">
    <verse number="48" style="v"/>Tua ahih ciangin, vantungah a om na Pa uh a migi mah bangin na migi ta un.”
  </para>
  <chapter number="6" style="c"/>
  <para style="p">
    <verse number="1" style="v"/>“Mi mai-ah kisialin, gamtatna a pha mite muh dingin na bawl loh nadingun na kikem un. A hih kei leh vantungah a om na Pa uh kiangah nopna na ngah kei ding uh hi.”
  </para>
  <para style="p">
    <verse number="2" style="v"/>“Tua ahih ciangin, note in hehpihna na piak uh ciangin mi simtatte in phatna a ngah nop manun, kikhopna inn sung leh lam lai-a a mai-ah peengkul a tumsak uh bangin na hih kei un. Aman takpi kong cih-inah, amau in a phattuamna uh a ngah zo uh hi.
  </para>
  <para style="p">
    <verse number="3" style="v"/>Note in hehpihna na piak uh ciangin a kithei lo dingin na taklam khut’ hihna na veilam khut theisak kei un.
  </para>
  <para style="p">
    <verse number="4" style="v"/>A kilang lona-ah a mu thei na Pa un phattuamna hong pia ding hi.”
  </para>
  <para style="p">
    <verse number="5" style="v"/>“Thu na nget uh ciangin mi simtatte bangin na hih kei un. Bang hang hiam na cih uh leh, mi muh nadingin a ut manun kikhopna inn sung leh lamka bomah dingin thu a ngen nuam uh hi. Aman takpi kong cih-inah, amau in a phattuamna uh a ngah zo uh hi.
  </para>
  <para style="p">
    <verse number="6" style="v"/>No thu na nget uh ciangin inn sung tawngah lut un la, kong na khak khit uh ciangin a kilang lona munah a om na Pa uh kiangah na ngen un. A kilang lona-ah a om na Pa un phattuamna a hong pia ding hi.
  </para>
  <para style="p">
    <verse number="7" style="v"/>Thu na nget uh ciangin, Gentailte bangin kam nainawng ci tuan kei un. Amau in kam tampi gen leeng ngai deuh ding a sa uh hi.
  </para>
  <para style="p">
    <verse number="8" style="v"/>Tuate tawh kibangin na hih kei un. Bang hang hiam na cih uh leh, na deihna khempeuh uh na nget ma un na Pa un a thei zo hi.
  </para>
  <para style="p">
    <verse number="9" style="v"/>Tua ahih ciangin, thu na nget uh ciangin hih bangin na ngen un: ‘Vantunga a om kote Pa aw, nangma min siangtho ta hen.
  </para>
  <para style="p">
    <verse number="10" style="v"/>Na Gam hong piang ta hen. Vantungah na deihna a kicin’mah bangin, leitungah kicing ta hen.
  </para>
  <para style="p">
    <verse number="11" style="v"/>Tu ni-a ka khamkhop ding uh an hong pia in.
  </para>
  <para style="p">
    <verse number="12" style="v"/>Kote tungah hong mawhte ka maisak uh bangin, Kote mawhna zong hong maisak ta in.
  </para>
  <para style="p">
    <verse number="13" style="v"/>Kheemna hong thuaksak kei in. Gilopa kiang pan hong honkhia in,” ci-in tua bangin thu na ngen un,
  </para>
  <para style="p">
    <verse number="14" style="v"/>Note in mite mawhna na maisak uh leh, vantungah a om na Pa un note mawhna uh hong maisak ding hi.
  </para>
  <para style="p">
    <verse number="15" style="v"/>Note in midangte mawhna na maisak kei uh leh, na Pa un note mawhna uh hong maisak lo ding hi.”
  </para>
  <para style="p">
    <verse number="16" style="v"/>“Note in an na tan’ uh ciangin, mi simtatte bangin na mai uh vulsak kei un. Bang hang hiam na cih uh leh, amau in antang ahih uh mite theih ding a ut manun a mai a siasak uh hi. Ke’n aman takpi kong cih-inah, amau in a phattuamna uh a ngah zo uh hi.
  </para>
  <para style="p">
    <verse number="17" style="v"/>Nomau in an na tan’ uh ciangin na an tan’na uh mi mai-ah kilang loin, a kilang lona-ah a om na Pa uh mai-ah a kilat nadingin na sam sathau nilh un la, na mai uh phiat un.
  </para>
  <para style="p">
    <verse number="18" style="v"/>A kilang lona-ah a muthei na Pa un phattuamna hong pia ding hi.”
  </para>
  <para style="p">
    <verse number="19" style="v"/>“Na sum na paite uh kekseu thei, nget in ne thei leh, gutate in luh a, a guktheihna hih leitungah na khol kei un.
  </para>
  <para style="p">
    <verse number="20" style="v"/>Kekseu thei lo, nget in ne thei lo, gutate in luha a guk theih lohna vantungah na sum uh khol un.
  </para>
  <para style="p">
    <verse number="21" style="v"/>Bang hang hiam na cih uh leh, na sum omna munah na lungsim uh a om ding hi.”
  </para>
  <para style="p">
    <verse number="22" style="v"/>“Mittang in pumpi meivak ahi hi. Tua ahih ciangin, na mit a ciim leh, na pumpi zong a vaak kim ding hi.
  </para>
  <para style="p">
    <verse number="23" style="v"/>Na mit a man’ leh na pumpi khempeuh a mial ding hi. Na pumpi sungah a om khuavak in khuamial ahih leh, tua khuamial in a mialpha mahmah hi.”
  </para>
  <para style="p">
    <verse number="24" style="v"/>“To nih’ na kuamah in semkhawm zo lo hi. Bang hang hiam na cih uh leh, a tote khat mudahin khat a it ding hi. Khat beelin khat a simmawh ding hi. Note in Pasian’ na leh leitung’ na na semkhawm zo kei ding uh hi.
  </para>
  <para style="p">
    <verse number="25" style="v"/>Tua ahih leh ‘Bang ka ne, bang ka dawn ding hiam?’ ci-in na nuntak nading uh lunghimawh kei un, ‘Bang ka silh ding hiam?’ ci-in na pumpi ading lunghimawh kei un. An sangin nuntakna a lianzaw hi. Puan sangin pumtak lianzaw hilo ahi hiam?”
  </para>
  <para style="p">
    <verse number="26" style="v"/>“Vanah a om vasate na lungngai un. Amaute in khaici tuhin, vawhin, buh atin, beem sungah a khol kei uh hi. Ahih hangin vantungah a om na Pa un tuate a vaak hi. Tuate sangin note in man tampha zaw hilo na hi uh hiam?
  </para>
  <para style="p">
    <verse number="27" style="v"/>A lunghihmawh manin tong khat beek a khangkhan thei note lakah kua a om hiam?
  </para>
  <para style="p">
    <verse number="28" style="v"/>Puan silh dingah bang hangin lunghimawh na hi uh hiam? Gamlakah unok kungte in bangci khang thei ahi uh hiam ci-in lungngai un. Amaute in na lah sem lo, khau lah kheek lo uh hi.
  </para>
  <para style="p">
    <verse number="29" style="v"/>Ahih hangin Solomon nangawn a minthan’na puan a silh lai takin tua unok khat bangin kizeem lo hi, ci-in kong gen hi.
  </para>
  <para style="p">
    <verse number="30" style="v"/>Upna neute aw, tuni-in om a, zing ciangin mei khukah kikhul thei lopate Pasian in puan silhsak ahih ciangin, tua tham loin note zong puan hong silhsak ding hilo ahi hiam?
  </para>
  <para style="p">
    <verse number="31" style="v"/>Tua ahih ciangin, ‘Bang ka ne ding hiam? Bang ka dawn ding hiam? Bang ka silh ding hiam?’ ci-in lunghimawh kei un.
  </para>
  <para style="p">
    <verse number="32" style="v"/>Gentailte in tua nate khempeuh hangah a lungmang uh hi. Tua na khempeuh na sap uh vantungah a om na Pa un a thei hi.
  </para>
  <para style="p">
    <verse number="33" style="v"/>Pasian’ Gam leh ama dikna zong masa un. Na zon’ uh leh, tua na khempeuh a hong pia thuah ding hi.
  </para>
  <para style="p">
    <verse number="34" style="v"/>Tua ahih ciangin, zing ciang ading na lunghimawh kei un. Zing ciang in ama ading a lunghimawh ding hi. Tuni a, om lungkhamna in tuni ading a kicing hi.”
  </para>
  <chapter number="7" style="c"/>
  <para style="p">
    <verse number="1" style="v"/>“Thukhenna tawh na kipelh theih nadingun midangte’ thu na khen kei un.
  </para>
  <para style="p">
    <verse number="2" style="v"/>Bang hang hiam na cih uh leh, midangte tungah na khen uh bangin note in thukhenna na thuak ding uh hi. Midangte na piakna uh seeng bangin no zong seengin hong kipia kik ding hi.
  </para>
  <para style="p">
    <verse number="3" style="v"/>Na mit sunga singluang lungngai loin na u na nau’ mit sunga ninneng tang bang hangin na en hiam?
  </para>
  <para style="p">
    <verse number="4" style="v"/>Na mit sungah singluang om napi-in na u na nau kiangah, ‘Na mit sungah a om ninneng tang hong paaikhiasak in,’ bang hangin ci na hi hiam?
  </para>
  <para style="p">
    <verse number="5" style="v"/>Nang mi simtatpa aw, na mit sungah a om singluang paaikhia masa in. Tua khit ciangin, na u na nau’ mit sunga a om ninneng tang paihkhiat ding na tel muh thei ding hi.”
  </para>
  <para style="p">
    <verse number="6" style="v"/>“Na a siangthote uite na pia kei un. Vok mai-ah suangmanphate na paai kei un. Tuate in a khe uh tawh a sikgawp khit uh ciangin, kihei-in hong pet kha ding uh hi.”
  </para>
  <para style="p">
    <verse number="7" style="v"/>“Ngen un. Na nget uh leh, hong pia ding hi. Zong un. Na zon’ uh leh, na mu ding uh hi. Kongkhak na kiu un. Na kiuh uh leh, hong hon’ ding hi.
  </para>
  <para style="p">
    <verse number="8" style="v"/>Bang hang hiam na cih uh leh, a ngente khempeuh in a ngah uh hi. A zongte khempeuh in a mu uh hi. A kiute khempeuh ading kongkhak a hon’ ding hi.
  </para>
  <para style="p">
    <verse number="9" style="v"/>A ta in khomun ngen leh, suang a pia ding,
  </para>
  <para style="p">
    <verse number="10" style="v"/>ngasa ngen leh, gul a pia ding, note lakah kua a om hiam?
  </para>
  <para style="p">
    <verse number="11" style="v"/>Note in migilo na hi napi-un na tate uh a hoih na piak uh leh, tua sangin vantungah a om na Pa un a ngente a hoih, a bang zah a hong pia zaw ding hiam?
  </para>
  <para style="p">
    <verse number="12" style="v"/>Tua ahih ciangin, nang tungah hong kibawl ding na deih bangin, midangte tungah na bawl in. Hih thu in Pasian’ Thukham leh Pasian’ kamsangte thu sung pan a bulpi ahi hi.”
  </para>
  <para style="p">
    <verse number="13" style="v"/>“Kong kawciik ah lut un. Bang hang hiam na cih uh leh, siatna mun tun’ nading kong leh lampi tanzau a, mi tampi a lut uh hi.
  </para>
  <para style="p">
    <verse number="14" style="v"/>Bang hang hiam na cih uh leh, nuntakna mun tun’ nading kong kawciik a, lam neu a, mi tawmcik a lut uh hi.”
  </para>
  <para style="p">
    <verse number="15" style="v"/>“A sungah hangsan ngia hi napi-in tuuvun silh a, no kiangah hong pai thuzuau hilhte na kingaihsun un.
  </para>
  <para style="p">
    <verse number="16" style="v"/>Amau gah en le uhteh, amau lungsim na thei ding uh hi. Lingkungah leenggah kilo thei hiam? Thangling kungah theigah kilo thei hiam?
  </para>
  <para style="p">
    <verse number="17" style="v"/>A kung hoih khempeuh in gah hoih a gah thei uh hi. Kung hoih lo in gah hoih lo a gah thei hi.
  </para>
  <para style="p">
    <verse number="18" style="v"/>A kung hoih in a gah hoih lo gah thei lo hi. A kung hoih lo in a gah hoih gah thei lo hi.
  </para>
  <para style="p">
    <verse number="19" style="v"/>A gah hoih lo kung khempeuh kiphuk tan a, mei sungah kikhul ding hi.
  </para>
  <para style="p">
    <verse number="20" style="v"/>Tua hi a, tua mite’ lungsim uh a gahin na thei ding uh hi.”
  </para>
  <para style="p">
    <verse number="21" style="v"/>“Topa aw, Topa aw,’ hong ci khempeuhte Vantung Gam sungah tum thei kim lo ding uh hi. Vantungah a om ka Pa’ deih bang a gamtate bek a tung ding uh hi.
  </para>
  <para style="p">
    <verse number="22" style="v"/>Tua Ni ciangin, ‘Topa, Topa, kote in nangma min tawh Pasian thu hilh hilo ka hi uh hiam? Nangma min tawh dawite hawlkhia hilo ka hi uh hiam? Nangma min tawh nalamdang tampi hih hilo ka hi uh hiam?’ ci-in mi tampite in hong gen ding uh hi.
  </para>
  <para style="p">
    <verse number="23" style="v"/>Tua bang a hong gen uh ciangin, ‘Note cikmahin kong thei ngei kei hi. Mawhna a hihte aw, kei kiang panin taikhia un,’ ka ci ding hi.”
  </para>
  <para style="p">
    <verse number="24" style="v"/>“Tua ahih ciangin, ka thuhilhna za a, a zuite khempeuh in suang tunga inn lam mipil tawh kibang ahi cih ka genteh ding hi.
  </para>
  <para style="p">
    <verse number="25" style="v"/>Guah tampi zu a, tui luang a, huih nung a, tua inn a mut ciangin, suang tungah kilam ahih maninah puk lo hi.
  </para>
  <para style="p">
    <verse number="26" style="v"/>Tu-a ka thuhilhte za napi, a ngai lo mi khempeuhte in sehnel tungah inn lam mihai tawh kibang ahi cih ka genteh ding hi.
  </para>
  <para style="p">
    <verse number="27" style="v"/>Guah tampi zu a, tui luang a, huihpi nung a, tua inn a mut ciangin, sehnel tungah kilam ahih maninah a puk hi. Tua pukna in pukna lian ahi hi,” ci-in Zeisu in a hilh hi.
  </para>
  <para style="p">
    <verse number="28" style="v"/>Hih bangin Zeisu in thu khempeuh a hilh khit ciangin, mihonpite in Topa’ thuhilhna lamdang a sa uh hi.
  </para>
  <para style="p">
    <verse number="29" style="v"/>Bang hang hiam i cih leh, amah in laitheite bangin a hilh kei hi, ukpa bangin thu a hilh hi.
  </para>
  <chapter number="8" style="c"/>
  <para style="p">
    <verse number="1" style="v"/>Zeisu mual tung pan hong kumsuk khit ciangin, mihonpi in a nung a zui uh hi.
  </para>
  <para style="p">
    <verse number="2" style="v"/>Tua lai takin miphak khat in Zeisu kiangah va pai-in bia a, “Topa aw, nong hih nop leh, kei nong damsak zo ding hi,” ci-in a ngen hi.
  </para>
  <para style="p">
    <verse number="3" style="v"/>Zeisu in a khut zanin lawng a, “Ka hih nuam hi, na dam ta in,” a cih leh, thakhatin a dam pah hi.
  </para>
  <para style="p">
    <verse number="4" style="v"/>Zeisu in, “Hih thu kuamah kiangah na gen kei in. Pasian’ siampi kiangah pai inla, va kilak in. Amau in a theih nadingun Moses’ thu piaksa bangin biakna na pia in,” a ci hi.
  </para>
  <para style="p">
    <verse number="5" style="v"/>Zeisu in Kapernaum khuapi-ah a tum ciangin galkap mangpa khat in a kiangah va nai a,
  </para>
  <para style="p">
    <verse number="6" style="v"/>“Topa aw, keima nasempa khat a khut a khe si-in gim mahmah a, inn sungah a lum hi,” ci-in a ko hi.
  </para>
  <para style="p">
    <verse number="7" style="v"/>Zeisu in, “Hong pai-in ka damsak ding hi,” a ci hi.
  </para>
  <para style="p">
    <verse number="8" style="v"/>Galkap mangpa in, “Topa aw, keima inn khum nuaiah nong lut dingin ka kilawm kei hi. Na kam bekin thupia lecin zong ka nasempa a dam ding hi.
  </para>
  <para style="p">
    <verse number="9" style="v"/>Bang hang hiam cih leh, keimah in zong za nuai ah hong kikoih hi. Keima nuai ah zong galkapte a om hi. Tua galkapte khat, ‘Pai in,’ ka cih ciangin a pai hi, khat ‘hong pai in’ ka cih ciangin a hong pai hi. Ka nasempa, ‘Hih na sem in,’ ka cih ciangin a sem hi,” a ci hi.
  </para>
  <para style="p">
    <verse number="10" style="v"/>Zeisu in tua thu a zak ciangin lamdang sa a, “Ke’n aman takpi kong cih-inah, hih zah alian upna Israel mipawl lakah ka mu ngei kei hi.
  </para>
  <para style="p">
    <verse number="11" style="v"/>Ke’n kong cih-inah, mi tampi in nisuahna lam, nitumna lam panin hong pai-in, Abraham, Isaak leh Jakobte tawh Vantung Gam sungah a tukhawm ding uh hi.
  </para>
  <para style="p">
    <verse number="12" style="v"/>Gamsung mite ahih uh leh, pualam khuamial lakah a hawlkhia ding hi. Kahna leh ha gawina a om ding hi,” ci-in a nungzuite kiangah a gen hi.
  </para>
  <para style="p">
    <verse number="13" style="v"/>Zeisu in galkap mangpa kiangah, “Na ciah in. Na upna bangin nangma ading piang ta hen,” a ci hi. Tua a nasempa in tua hunin a dam pah hi.
  </para>
  <para style="p">
    <verse number="14" style="v"/>Zeisu in Piter’ inn sungah a tum ciangin, Piter’ sungnu nattun’ a, lum a mu hi.
  </para>
  <para style="p">
    <verse number="15" style="v"/>Zeisu in, a khut a lawn’ ciangin a nattun’ dam a, tho-in zinte a vaak hi.
  </para>
  <para style="p">
    <verse number="16" style="v"/>Nitak ciangin a sungah dawi lut tampi Zeisu kiangah hong paipih uh a, thu khat bek tawh dawi a hawlkhia a, cinate khempeuh a damsak hi.
  </para>
  <para style="p">
    <verse number="17" style="v"/>Tua thu khempeuh in kamsangpa Isaiah tungah a gen ngei bangin a tun’ nading ahi hi. A genna thu in, “Amah in eite gimna tawlna la a, eite cinatna lunatna a thuak hi,” a ci hi.
  </para>
  <para style="p">
    <verse number="18" style="v"/>Mihonpi in amah a uum Zeisu in a muh ciangin, “Galkhat ah pai ni,” a ci hi.
  </para>
  <para style="p">
    <verse number="19" style="v"/>Tua lai takin laitheipa khat hong pai a, “Sia aw, na paina khempeuh ah kong zui ding hi,” a ci hi.
  </para>
  <para style="p">
    <verse number="20" style="v"/>Zeisu in, “Ngiate in kua nei uh hi. Vasate in zong bu a nei uh hi. Ahih hangin Mihing Tapa in ahih leh, a lutang ngak nading mun a nei kei hi,” a ci hi.
  </para>
  <para style="p">
    <verse number="21" style="v"/>A nungzuite khat in, “Topa aw, ka pa vui masak nadingin ah thu hong pia in,” ci-in a ngen hi.
  </para>
  <para style="p">
    <verse number="22" style="v"/>Zeisu in, “Misite in amau misite na vui ta hen. Ka nung hong zui in,” a ci hi.
  </para>
  <para style="p">
    <verse number="23" style="v"/>Tua khit ciangin Zeisu in gunkuang tungah tuang a, a nungzuite in a zui uh hi.
  </para>
  <para style="p">
    <verse number="24" style="v"/>Huih nakpi nung a, tui kilok-in gunkuang a pap hi. Zeisu a ihmu hi.
  </para>
  <para style="p">
    <verse number="25" style="v"/>A nungzuite in Zeisu a phong uh a, “Topa aw, kote ka si dek tak uh hi. Hong hon in,” a ci uh hi.
  </para>
  <para style="p">
    <verse number="26" style="v"/>Zeisu in, “Upna neute aw, bang dinga lau na hi uh hiam?” a cih khit ciangin, tho a, huih leh tuihual a taai khit ciangin a dai ta hi.
  </para>
  <para style="p">
    <verse number="27" style="v"/>Tua mite in, “Hih pa in bangci mi ahi hiam? Huih leh tuipi nangawn in a thu a ngai tazen uh hi!” ci-in lamdang a sa uh hi.
  </para>
  <para style="p">
    <verse number="28" style="v"/>A galkhatah Gadara gam a tun’ uh ciangin, lampi ah kuama pai ngam lohna dinga om, a hangsan mahmah dawi lut nih in han lak pan pusuakin Zeisu va dawn uh hi.
  </para>
  <para style="p">
    <verse number="29" style="v"/>“Pasian’ Tapa aw, kote in nang tawh bang kikum i hi hiam? A hun hong tung nai lopi-in kote susia ding hong pai na hi hiam?” ci-in a kiko uh hi.
  </para>
  <para style="p">
    <verse number="30" style="v"/>Tua mite tawh kigamla-ah vok honkhat gamta-in a om uh hi.
  </para>
  <para style="p">
    <verse number="31" style="v"/>Dawite in, “Topa aw, kote nong hawlkhiat leh, vok hon sungah hong lutsak in,” ci-in a ngen uh hi.
  </para>
  <para style="p">
    <verse number="32" style="v"/>“Pai ta un,” a cih ciangin dawite a paikhia uh a, vokte sungah a lut uh leh, vok hon in keen sang tung pan nakpi-in taisuk uh a, tui sungah a si khin uh hi.
  </para>
  <para style="p">
    <verse number="33" style="v"/>Vok cingte tai uh a, khua sungah a lut khit uh ciangin, dawi lutte’ thu a kipan thu khempeuh a ko uh hi.
  </para>
  <para style="p">
    <verse number="34" style="v"/>Tua ciangin, khuazangin Zeisu dawn dingin a kuankhia uh a, Zeisu a muh uh ciangin, “Ko gam pan taikhia in,” ci-in a thuum uh hi.
  </para>
  <chapter number="9" style="c"/>
  <para style="p">
    <verse number="1" style="v"/>Tua ciangin Topa zong gunkuang sungah tuang a, a galkah khit ciangin a teen’na khua-ah a tung hi.
  </para>
  <para style="p">
    <verse number="2" style="v"/>Tua lai takin a khut a khe si mi khat a lupna tawh pua uh a, Zeisu kiangah a va paipih uh leh, Zeisu in amaute’ upna a theih ciangin, a khut leh khe sipa kiangah, “Ka ta aw, na lunghimawh kei in. Na mawhnate kimaisak zo hi,” a ci hi.
  </para>
  <para style="p">
    <verse number="3" style="v"/>Laitheite kimkhat in, “Hihpa in Pasian tungah a pau khial hi,” ci-in a lungngai uh hi.
  </para>
  <para style="p">
    <verse number="4" style="v"/>Zeisu in amau lungsim a theih ciangin, “Na sin sung uhah hoih lohna thu bang hangin ngaihsun na hi uh hiam?
  </para>
  <para style="p">
    <verse number="5" style="v"/>Bang ci leng a baih zaw hiam? ‘Na mawhnate kimaisak zo hi,’ ci leng a baih zaw hiam? ‘Tho inla, pai in,’ ci leng a baih zaw hiam?
  </para>
  <para style="p">
    <verse number="6" style="v"/>Ahih hangin Mihing Tapa in leitungah mawhna a maisak theih nading thu a neih lam na theih nadingun, ‘Tho in, na lupna puan la inla, na innah ciah in,’” ci-in a khut a khe sipa kiangah a ci hi.
  </para>
  <para style="p">
    <verse number="7" style="v"/>Amah tho-in a innah a ciah pah hi.
  </para>
  <para style="p">
    <verse number="8" style="v"/>Mihonte in a muh uh ciangin a lau uh a, hih bang bawl theih nading thu mi tungah a pia Pasian a phat uh hi.
  </para>
  <para style="p">
    <verse number="9" style="v"/>Zeisu in tua mun panin paikhia a, Mattiu kici mi khat siah don’na buk sungah tu-a om a mu hi. “Ka nung hong zui in,” a cih ciangin ding-in a zui hi.
  </para>
  <para style="p">
    <verse number="10" style="v"/>Zeisu in inn sungah an a nek lai takin, siahdongte leh mawhnei tampite va pai uh a, Zeisu leh a nungzuite a tukhawm uh hi.
  </para>
  <para style="p">
    <verse number="11" style="v"/>Farisaite in a muh uh ciangin a nungzuite kiangah, “Na Siapa uh siahdongte leh mawhneite tawh bang hangin an ne khawm ahi hiam?” a ci uh hi.
  </para>
  <para style="p">
    <verse number="12" style="v"/>Zeisu in a zak ciangin, “Cidamte in zato deih lo uh hi. Cinate bek in a deih uh hi.
  </para>
  <para style="p">
    <verse number="13" style="v"/>‘Sagawh biakna sangin hehpihna ka deih zaw hi,’ a cihna thu na theih nadingun pai un la, va sin un. Miphate sam dinga hong pai ka hi kei hi. Mawhneite sam dinga hong pai ka hi hi,” a ci hi.
  </para>
  <para style="p">
    <verse number="14" style="v"/>Tua khit ciangin Johan’ nungzuite in Zeisu kiangah va pai uh a, “Ko leh Farisaite in an nek ka tang zeel uh hi. Bang dinga na nungzuite in an nek tang lo ahi uh hiam?” a cih uh ciangin
  </para>
  <para style="p">
    <verse number="15" style="v"/>Zeisu in, “Zipipa in a lawmte tawh a omkhawm lai takin tuate a dah thei ding uh hiam? Ahih hangin zipipa in a lawmte tawh a kikhen ni a hong tung ding hi. Tua ciangin a lawmte in an nek a tang ding uh hi.
  </para>
  <para style="p">
    <verse number="16" style="v"/>Kuamah in puanlui pen puan thak tawh a thuap kei uh hi. Tua bangin a thuap leh, a thuapna puan in a luisa kai keek semsemin a vang gol ding hi.
  </para>
  <para style="p">
    <verse number="17" style="v"/>Mite in leenggahtui thak savun uum lui sungah a thun kei uh hi. Tua bangin a thun leh, savun a puakkham sak ding hi. Leenggahtui luangkhia-in savun a kisia gawp thei hi. Leenggahtui thak savun uum thak sungah a kithun leh, a nihin kisia lo ding uh hi,” a ci hi.
  </para>
  <para style="p">
    <verse number="18" style="v"/>Tua bangin thu a hilh lai takin, ukpa khat in va nai a, Zeisu a biak khit ciangin, “Ka tanu a si zo hi. Ahih hangin Topa hong pai-in a tungah na khut nga leteh, a nungta kik ding hi,” ci-in a ngen hi.
  </para>
  <para style="p">
    <verse number="19" style="v"/>Zeisu ding a, a nungzuite tawh tua pa nung a zuikhawm uh hi.
  </para>
  <para style="p">
    <verse number="20" style="v"/>Tua lai takin kum sawm leh kum nih tawntung si luang natna a vei numei khat in,
  </para>
  <para style="p">
    <verse number="21" style="v"/>“Ama puan bek lawng kha leng ka dam ding hi,” ci-in lungngai a, Zeisu nung lamah pai-in a puan mong teep a lawng hi.
  </para>
  <para style="p">
    <verse number="22" style="v"/>Zeisu kihei a, tua numei a muh ciangin, “Ka tanu aw, na lunghimawh kei in. Na upna in nang hong damsak zo hi,” a cih ciangin, thakhatin a dam pah hi.
  </para>
  <para style="p">
    <verse number="23" style="v"/>Zeisu in ukpa’ inn sungah a lut leh, tamngai tumte leh mihonpi gamlum a, om a muh ciangin,
  </para>
  <para style="p">
    <verse number="24" style="v"/>“Taikhia un. Numeino a si hi lo hi, a ihmu hi,” a cih leh, tua mite in zahpihin a nuihsan uh hi.
  </para>
  <para style="p">
    <verse number="25" style="v"/>Zeisu in mihonpi a hawlkhiat khit ciangin inn sungah tum a, numeino’ khut a let leh, numeino a thokik hi.
  </para>
  <para style="p">
    <verse number="26" style="v"/>Tua thu in gam sung khempeuh zelin a thang hi.
  </para>
  <para style="p">
    <verse number="27" style="v"/>Zeisu tua mun panin a paikhiat ciangin, mittaw nih in a nung zui uh a, “David’ Tapa aw, ko hong hehpih in,” ci-in a kiko uh hi.
  </para>
  <para style="p">
    <verse number="28" style="v"/>Innah a lut ciangin mittawte in Zeisu kiangah va nai uh a, Zeisu in, “Hih thu bawl thei-in na hong um uh hiam?” ci-a a dot ciangin amau in, “Ka um uh hi, Topa aw,” a ci uh hi.
  </para>
  <para style="p">
    <verse number="29" style="v"/>Tua ciangin Zeisu in tuate’ mittang lawng a, “Na up uh bangin note ading hong piang ta hen” a cih ciangin amau mit uh a vak hi.
  </para>
  <para style="p">
    <verse number="30" style="v"/>Zeisu in, “Hih thu kuama theih loh nadingin kikeem un,” ci-in nakpi-in a kham hi.
  </para>
  <para style="p">
    <verse number="31" style="v"/>Ahih hangin amau tegel paikhia uh a, tua thu gamsung khempeuh zelin a thangsak uh hi.
  </para>
  <para style="p">
    <verse number="32" style="v"/>Tua mite a paikhiat lai takun dawivei, pau theilo mi khat Zeisu kiangah va kipaipih hi.
  </para>
  <para style="p">
    <verse number="33" style="v"/>Zeisu in dawi a hawlkhiat leh, pau theilopa in kam a gen thei pah hi. Mihonte in lamdang a sa uh a, “Israel pawlte sungah hih bang thu kimu ngei lo hi,” a ci uh hi.
  </para>
  <para style="p">
    <verse number="34" style="v"/>Farisaite in, “Dawi mangpa suangin dawite a hawlkhia hi,” a ci uh hi.
  </para>
  <para style="p">
    <verse number="35" style="v"/>Zeisu in kikhopna inn sungah thu hilhin, gamsung khuapi, khuaneu khempeuh ah vak kawikawi a, Vantung Gam Lungdamna Thu hilh a, cina, luna khempeuh a damsak hi.
  </para>
  <para style="p">
    <verse number="36" style="v"/>Amah in mihonpite a muh ciangin hehpihhuai a sa hi. Bang hang hiam i cih leh, tua mite in a cing om lo, kikhenthang a, a gim tuute bangin a om uh hi.
  </para>
  <para style="p">
    <verse number="37" style="v"/>Tua ciangin Zeisu in a nungzuite kiangah, “Buh at ding tampi a om hi. Ahih hangin a at ding mite a tawm hi.
  </para>
  <para style="p">
    <verse number="38" style="v"/>Tua ahih ciangin, ‘buh at nasem ding mi hong sawl in’ ci-in buh nei Topa kiangah thu na ngen un,” a ci hi.
  </para>
  <chapter number="10" style="c"/>
  <para style="p">
    <verse number="1" style="v"/>Tua ciangin Zeisu in a nungzuite sawm leh nihte a sap khit ciangin, kihhuai dawite hawlkhiat theih nading ahi zongin, cinatna pawl khempeuh damsak theih nading ahi zongin thu a pia hi.
  </para>
  <para style="p">
    <verse number="2" style="v"/>Sawltak sawm leh nihte a min un: a masa bel Piter kici, Simon leh a naupa Andru, Zebedi’ tapate Jakob leh Johan,
  </para>
  <para style="p">
    <verse number="3" style="v"/>Filip leh Bartholomai, Thomas leh siahdong Mattiu, Alfe-as’ tapa Jakob leh Thaddeas,
  </para>
  <para style="p">
    <verse number="4" style="v"/>Kanaan mi Simon leh Zeisu a lehheekpa Judah Iskarot-te ahi uh hi.
  </para>
  <para style="p">
    <verse number="5" style="v"/>Tua sawm leh nihte Zeisu in sawl a, “Gentailte omna-ah pai kei un. Samaria-te khua sungah lut kei un.
  </para>
  <para style="p">
    <verse number="6" style="v"/>Israel pawl a gammang tuute kiangah na pai zaw un,
  </para>
  <para style="p">
    <verse number="7" style="v"/>Na pai uh ciangin, ‘Vantung Gam hong nai zo hi,’ ci-in na hilh un.
  </para>
  <para style="p">
    <verse number="8" style="v"/>Cinate na damsak un, misite na hing kiksak un. Miphakte na dam sak un. Dawite na hawlkhia un. Man piak lohin na ngah uh bangin, man sang loin na pia un.
  </para>
  <para style="p">
    <verse number="9" style="v"/>Kham, ngun, sumngote, na kawnggak sung uh ah na vom kei un.
  </para>
  <para style="p">
    <verse number="10" style="v"/>Lampi-ah na zat dingun thungip, puanak nih, khedapte, ciangkhut, tuate na keng kei un. Bang hang hiam na cih uh leh, nasempa in neek ding dawn ding a ngah tuak hi.
  </para>
  <para style="p">
    <verse number="11" style="v"/>Khuapi, khuaneu khatpeuh mah na lut uh ciangin, ‘Hih khua-ah tun’ nading kua kilawm ahi hiam?’ ci-in na dong un la; na paikhiat matengun tuapa’ innah va om un.
  </para>
  <para style="p">
    <verse number="12" style="v"/>Inn sungah na lut uh ciangin, ‘Thupha om ta hen,’ na ci un,
  </para>
  <para style="p">
    <verse number="13" style="v"/>Tua inn a kilawm leh, note thupha a tungah tung ta hen. A kilawm kei leh, note kiangah hong kileh kik ta hen.
  </para>
  <para style="p">
    <verse number="14" style="v"/>Mi khatpeuh mah in no hong nolh a, na thu uh a ngaih nop kei leh, tuapa’ inn pan ahi zongin, a khua pan ahi zongin na paikhiat uh ciangin, na khepeek uhah leivuite na singkhia un.
  </para>
  <para style="p">
    <verse number="15" style="v"/>Ke’n aman takpi kong cih-inah, thukhen ni ciangin tua khua in, Sodom leh Gomorrah khuate sangin a thuakzaw ding hi.”
  </para>
  <para style="p">
    <verse number="16" style="v"/>“Ngia hon lakah tuute bangin no kong sawl hi. Tua ahih ciangin, note in gul bangin na pil un la, vakhu bangin gilo nei loin na om un.
  </para>
  <para style="p">
    <verse number="17" style="v"/>Mite na kikeem un. Bang hang hiam na cih uh leh, amau in upa vaihawmte thukhenna inn sungah kikhopna inn sungah note hong sat ding uh hi.
  </para>
  <para style="p">
    <verse number="18" style="v"/>Tuate akipan Gentailte mai-ah teci-in na pan’ nadingun, mangte leh kumpite mai-ah keima hangin note hong paipih ding uh hi.
  </para>
  <para style="p">
    <verse number="19" style="v"/>Ahih hangin amaute in note hong piak uh ciangin, bang ka ci pau ding hiam, bang thu ka gen ding hiam ci-in lunghimawh kei un. Bang hang hiam na cih uh leh, na gen ding uh thu tua lai takin na ngah ding uh hi.
  </para>
  <para style="p">
    <verse number="20" style="v"/>Bang hang hiam na cih uh leh, note a gen ding na hi kei uh hi; na Pa uh’ Kha Siangtho in note tungah a gen ding hi.
  </para>
  <para style="p">
    <verse number="21" style="v"/>Unau khat leh khat ahi zongin, pa in a tapa ahi zongin, sih nadingin a kiheek ding uh hi. Tate in a nu leh a pate galin do ding uh hi. Tate in a nu leh a pate galin do ding uh a, thah dingin a pia ding uh hi.
  </para>
  <para style="p">
    <verse number="22" style="v"/>Keima min hangin, mite khempeuh in note hong mudah ding uh hi. A tawp dongin a thuak zote in gupna a ngah ding uh hi.
  </para>
  <para style="p">
    <verse number="23" style="v"/>Khua khatah note hong bawlsiat uh leh, khua khatah na tai un. Ke’n aman takpi kong cih-inah, Israel khua khempeuh na vak kim khit ma-un Mihing Tapa hong pai ding hi.”
  </para>
  <para style="p">
    <verse number="24" style="v"/>A nungzuite in a siapa sangin lianzaw lo hi. Nasempa in a topa sangin lianzaw lo hi.
  </para>
  <para style="p">
    <verse number="25" style="v"/>A nungzuite in a siapa bangin, a silapa in a topa bangin ahih leh, a pha hi. Inn teekpa ‘Beelzebub’ a cih uh leh, a innkuanpihte tua sangin a ci nuam zaw sem ding uh hilo ahi hiam?”
  </para>
  <para style="p">
    <verse number="26" style="v"/>“Tua ahih ciangin, amaute na kihta kei un. Bang hang hiam na cih uh leh, a kilak lo dinga kisincip bangmah om lo hi. A kithei lo dinga bu bangmah om lo hi.
  </para>
  <para style="p">
    <verse number="27" style="v"/>Khuamial lakah no kiangah ka gennate, khuavak lakah na gen un. Na bil sung uhah kong gennate, innkhum vumah kiko-in na gen un.
  </para>
  <para style="p">
    <verse number="28" style="v"/>Pumpi a thah theih hangin kha a that zo lote na kihta kei un. Pumpi leh kha hel khua sungah a khul zopa na kihta zaw un.
  </para>
  <para style="p">
    <verse number="29" style="v"/>Gitta nih in dangkasan peek khat tawh kizuak hilo ahi hiam? Na Pa un thu pia kei leh, tua gitta khat beek lei tungah kia mawk lo hi.
  </para>
  <para style="p">
    <verse number="30" style="v"/>Na sam uh zong a kisim khin hi.
  </para>
  <para style="p">
    <verse number="31" style="v"/>Tua ahih ciangin, na lau kei un. Note in gitta tampi sangin na manpha zaw uh hi.”
  </para>
  <para style="p">
    <verse number="32" style="v"/>“Mite mai-ah kei hong mang hong ngai peuhmah, vantungah ka Pa mai-ah zong ka ngai ding hi.
  </para>
  <para style="p">
    <verse number="33" style="v"/>Mite mai-ah hong nial peuhmah, vantungah ka Pa mai-ah ke’n zong ka nial ding hi.”
  </para>
  <para style="p">
    <verse number="34" style="v"/>“Leitungah kilemna khah dingin hong pai hi,’ ci-in hong um kei un. Kilemna khah dingin hong pai ka hi kei hi. Namsau khat khah dingin hong pai ka hi hi.
  </para>
  <para style="p">
    <verse number="35" style="v"/>A tapa leh a pa, tanu leh a nu, teeknu leh monu, khat leh khat kitawngsak dinga hong pai ka hi hi.
  </para>
  <para style="p">
    <verse number="36" style="v"/>Mi khat adingin ama innkuanpihte mah a gal hong suak ding hi.
  </para>
  <para style="p">
    <verse number="37" style="v"/>Kei hong it sangin a nute a pate a it zaw mi in, kei tawh kituak lo hi. Kei hong it sangin a tapa a tanu a it zawte in, kei tawh kituak lo hi.
  </para>
  <para style="p">
    <verse number="38" style="v"/>A singlamteh pua-a ka nung hong zui lote in, kei tawh kituak lo hi.
  </para>
  <para style="p">
    <verse number="39" style="v"/>Ama nuntakna a ngahte in, a nuntakna a mangthang ding hi. Keimah hanga nuntakna a mangsakte in, nuntakna a ngah ding uh hi.”
  </para>
  <para style="p">
    <verse number="40" style="v"/>“No hong ngaite in kei hong ngai hi. Kei hong ngaite in kei hong sawlpa zong a ngai hi.
  </para>
  <para style="p">
    <verse number="41" style="v"/>Pasian’ kamsangpa in kam sangpa ahih maninah, tua kamsangpa a ngaite in Pasian’ kamsangpa’ phattuamna a ngah ding hi. Misiangtho in mi siangtho ahih maninah, tua misiangtho a ngaite in misiangtho’ phattuamna a ngah ding hi.
  </para>
  <para style="p">
    <verse number="42" style="v"/>Keima thu zui ahih maninah, hih naupang a neupen tui hai khat a pia peuhmah in, aman takpi kong cih inah phattuamna ngah loin a om kei ding hi,” ci-in Zeisu in a gen hi.
  </para>
  <chapter number="11" style="c"/>
  <para style="p">
    <verse number="1" style="v"/>Zeisu in a nungzui sawm leh nihte tua bangin a vaikhak khit ciangin, khua sungah thu gen ding, thu hilh dingin tua mun pan a paikhia hi.
  </para>
  <para style="p">
    <verse number="2" style="v"/>Khazih in a bawlna thu thong sung pan Johan in a zak ciangin a nungzuite sawl a,
  </para>
  <para style="p">
    <verse number="3" style="v"/>“Nangmah in a hong pai dingpa taktak na hi hiam? Ahih kei leh, midang khat ka lamen lai ding uh hiam?” ci-in a dong sak hi.
  </para>
  <para style="p">
    <verse number="4" style="v"/>Zeisu in, “Note pai un la, na zaksa uh, na muhsa uh, Johan kiangah va gen un.
  </para>
  <para style="p">
    <verse number="5" style="v"/>Mi mittawte in khua mukik thei uh hi. Khebaite in lam a pai thei uh hi. Miphakte in damna a ngah kik uh hi. Bengngongte in khua za thei uh hi. Misite in hin’kikna a ngah uh hi. Mizawngte kiangah Lungdamna Thu kihilh hi.
  </para>
  <para style="p">
    <verse number="6" style="v"/>Keimah hangah puk nading a nei lo peuhmah in thupha a ngah ding uh hi,” a ci hi.
  </para>
  <para style="p">
    <verse number="7" style="v"/>Tua mite a paikhiat khit uh ciangin, Zeisu in mihonte kiangah Johan’ thu a geninah, “Note in bang en dingin gampa lakah paikhia na hi uh hiam? Huih mut a, vuang pumpeeng en dingin paikhia na hi uh hiam?
  </para>
  <para style="p">
    <verse number="8" style="v"/>Ahih kei leh, bang en dingin paikhia na hi uh hiam? Puannel silhte en dingin paikhia na hi uh hiam? Puannel silhte in kumpipa’ inn sungah a om uh hi.
  </para>
  <para style="p">
    <verse number="9" style="v"/>Ahih kei leh, bang en dingin paikhia na hi uh hiam? Pasian’ kamsangpa en dingin paikhia na hi uh hiam? Ahi mah hi. Pasian’ kamsangpa sang a lianzaw hi, kong ci hi.
  </para>
  <para style="p">
    <verse number="10" style="v"/>Lai Siangtho sungah a kigelh bangin: ‘En in, na pai nading lam sial ding, Na mai-ah ka sawltakpa ka paisak ding hi,’ a cihna in tua mipa a cihna ahi hi.
  </para>
  <para style="p">
    <verse number="11" style="v"/>Ke’n aman takpi kong cih-inah, numei sung pan a suakte lakah Baptaizpa Johan sanga lianzaw khat beek a om kei hi. Ahih hangin Vantung Gam sungah a neupen in tuapa sangin a lianzaw hi.
  </para>
  <para style="p">
    <verse number="12" style="v"/>Baptaizpa Johan pan akipan tu dongin Vantung Gam in zawhthawh bawlna thuak a, a zawhthawh bawlte in gam a sut uh hi.
  </para>
  <para style="p">
    <verse number="13" style="v"/>Bang hang hiam cih leh Pasian’ kamsangte khempeuh leh thukham in Johan hun donga a piang ding thute a genkhol hi.
  </para>
  <para style="p">
    <verse number="14" style="v"/>Note in na san’ nop uh leh hong pai ding hi ci a, a kigenpa Eijah in amah ahi hi.
  </para>
  <para style="p">
    <verse number="15" style="v"/>Khua zak nading bil nei mi in za ta hen!”
  </para>
  <para style="p">
    <verse number="16" style="v"/>“Tu lai khang mite bang tawh ka genteh ding hiam?
  </para>
  <para style="p">
    <verse number="17" style="v"/>Sumbukah tu-a a om naupangte in a lawmte saminah, ‘Tamngai ka tum uh hangin na laam kei uh hi. Ka thuum uh hangin na kap kei uh hi,’ a kici naupangte tawh kibang hi.
  </para>
  <para style="p">
    <verse number="18" style="v"/>Bang hang hiam na cih uh leh, Johan in an ne lo, tui dawn loin hong pai a, amaute in, ‘Hih pa in dawi lawm a nei hi,’ a ci uh hi.
  </para>
  <para style="p">
    <verse number="19" style="v"/>Mihing Tapa in an ne, tui dawnin hong pai a, amaute in, ‘Hih pa in an hai, zu haipa hi. Siahdongte leh mi gilote tawh zawlin a kiman hi,’ a ci uh hi. Ahih hangin lungpilna in a tate tung panin diksakna a ngah hi,” a ci hi.
  </para>
  <para style="p">
    <verse number="20" style="v"/>Tua khit ciangin vangliatna tampi a lahna khuate in, a mawhna kisik kik lo uh ahih ciangin Zeisu in a mawhsakinah,
  </para>
  <para style="p">
    <verse number="21" style="v"/>“Khorazin khuapi aw, nangmah in gimna na thuak ding hi. Bethsaida khuapi aw, nangmah in gimna na thuak ding hi. Bang hang hiam na cih uh leh, note sungah hong kilak vangliatnate in Tai-ar khuapi leh Sidon khuapi sungah kilak ngei leh, amau in sawtpi pekin khautang puan silhin, vut tawh kibuakin a kisik kik zo ding uh hi.
  </para>
  <para style="p">
    <verse number="22" style="v"/>Ke’n aman takpi kong cih-inah thukhen ni ciangin, note in Tai-ar khuapi leh Sidon khuapi sangin na thuak zaw ding uh hi.
  </para>
  <para style="p">
    <verse number="23" style="v"/>Kapernaum khuapi aw, vantung dongin minthan’na na ngah ding hiam? Nang in hel khua dongin na kiasuk ding hi. Bang hang hiam na cih leh, nangma sungah a kilak vangliatnate in Sodom khuapi sungah kilak ngei leh, tu-ni dongin a kip lai ding hi.
  </para>
  <para style="p">
    <verse number="24" style="v"/>Ke’n kong cih-inah, thukhen ni ciangin nang in Sodom khuapi sangin na thuakzaw ding hi,” a ci hi.
  </para>
  <para style="p">
    <verse number="25" style="v"/>Tua ciangin Zeisu in, “Vantung leh leitung a uk ka Pa aw, nangmah in hih nate mipilte leh misiamte kiangah im-inah, naupangte tungah lak na hih ciangin na hehpihna ka phat hi.
  </para>
  <para style="p">
    <verse number="26" style="v"/>A hi mah hi, ka Pa aw, tua bangin na deih hi.
  </para>
  <para style="p">
    <verse number="27" style="v"/>Ka Pa in na khempeuh kei hong pia zo hi. Pa longal kuamah in Tapa a thei kei hi. Tapa leh Tapa in a theihsak nopte longal kuamah in Pa a thei kei hi.
  </para>
  <para style="p">
    <verse number="28" style="v"/>Van gik pua a, a gim mi khempeuhte aw, ka kiangah hong pai ta un. Tawldamna ka hong pia ding hi.
  </para>
  <para style="p">
    <verse number="29" style="v"/>Keima hakkol na kisuan un la, kei kiangah kisin ta un. Bang hang hiam na cih uh leh, keimah in lungsim niam mi ka hi hi. Note in lungsim noptuamna zong na ngah ding uh hi.
  </para>
  <para style="p">
    <verse number="30" style="v"/>Bang hang hiam na cih uh leh, ka hakkol puak nop a, ka van zong a zang hi,” ci-in Zeisu in a gen hi.
  </para>
  <chapter number="12" style="c"/>
  <para style="p">
    <verse number="1" style="v"/>Tua lai takin Zeisu in, Nipi ni khatvei, buh lei-ah a vak leh, a nungzuite gilkial uh a, buhvui lo-in a ne uh hi.
  </para>
  <para style="p">
    <verse number="2" style="v"/>Farisaite in a muh uh ciangin Topa kiangah, “En in, Nipi ni-in ahih tuak lo na, na nungzuite in ahih uh hi,” a ci uh hi.
  </para>
  <para style="p">
    <verse number="3" style="v"/>Zeisu in, “David in ama lawmte tawh a gilkial lai takin,
  </para>
  <para style="p">
    <verse number="4" style="v"/>Pasian’ biakna inn sungah lut a, amah leh a lawmte nek dinga kilawm lo, siampite bek nek dinga kilawm khomun siangtho a nek thu, sim ngeilo na hi uh hiam?
  </para>
  <para style="p">
    <verse number="5" style="v"/>Pasian biakna inn sungah a om siampite in, Nipi ni a tan’ khialh uh hangin a mawh kei uh hi, a cihna Pasian’ Thukham Lai Siangtho sungah sim ngeilo na hi uh hiam?
  </para>
  <para style="p">
    <verse number="6" style="v"/>Hih san takah Pasian biakna inn sangin a lianzaw khat a om hi, kong ci hi.
  </para>
  <para style="p">
    <verse number="7" style="v"/>‘Sagawh biakna sangin, hehpihna ka deih zaw hi,’ a cihna thu na theih uh leh, mawh neilo mite na mawhsak kei ding uh hi.
  </para>
  <para style="p">
    <verse number="8" style="v"/>Bang hang hiam na cih uh leh, Mihing Tapa in Nipi ni ukpa ahi hi,” ci-in a gen hi.
  </para>
  <para style="p">
    <verse number="9" style="v"/>Tua mun pan paikhia a, amaute kikhopna inn sungah a lut hi.
  </para>
  <para style="p">
    <verse number="10" style="v"/>Tua lai-ah khut langkhat si mi khat a om hi. Amaute in Topa a mawhsak nop manun, “Nipi ni-in cinatna damsak tuak ahi hiam?”ci-in a dong uh hi.
  </para>
  <para style="p">
    <verse number="11" style="v"/>Zeisu in, “Ama tuu khat bek a neih Nipi ni-in leihawm sungah kia leh, a lakhia lo ding note lakah kua om ahi hiam?
  </para>
  <para style="p">
    <verse number="12" style="v"/>Mi khat in tuu sangin a manpha zaw hi. Tua ahih ciangin Nipi ni-in phatna bawltuak hi,” a ci hi.
  </para>
  <para style="p">
    <verse number="13" style="v"/>Tua ahih ciangin a cinapa kiangah, “Na khut zan in,” a cih ciangin ama khut a zan leh, a khut langkhat mah bangin a dam hi.
  </para>
  <para style="p">
    <verse number="14" style="v"/>Tua lai takin Farisaite paikhia a, “Amah bangci leeng susia thei ding i hi hiam?” ci-in a vaihawm uh hi.
  </para>
  <para style="p">
    <verse number="15" style="v"/>Zeisu in a theih ciangin tua mun pan a paikhiat leh, mihonpi in a nung a zui uh a, cina khempeuh a damsak hi.
  </para>
  <para style="p">
    <verse number="16" style="v"/>“Kei kua mi ka hih lam kuamah kiangah na gen kei un,” ci-in a kham hi.
  </para>
  <para style="p">
    <verse number="17" style="v"/>Bang hangin hih bangin a kham hiam i cih leh, Pasian in kamsangpa Isaiah tungah a genna thu a tun’ nading hi. A thu genna in:
  </para>
  <para style="p">
    <verse number="18" style="v"/>“Ka teelsa ka nasempa, Ka lung hong damsak, ka it mahmah pa en un. Ama tungah ka Kha Siangtho ka omsak ding hi. Amah in Gentailte tungah thukhenna thu a hilh ding hi.
  </para>
  <para style="p">
    <verse number="19" style="v"/>Amah in thuseel lo kiko lo ding a, Lampi ah a aw kuamah in za lo ding hi.
  </para>
  <para style="p">
    <verse number="20" style="v"/>Thu a khensak khit matengin A awnsa pumpeeng kuai tan lo a, A khu suaksa meivak khau a sumit kei ding hi.
  </para>
  <para style="p">
    <verse number="21" style="v"/>Ama min zong Gentailte in a muang ding uh hi,” a ci hi.
  </para>
  <para style="p">
    <verse number="22" style="v"/>Tua ciangin dawi lut a, mittaw, a pauthei lo mi khat Zeisu kiangah a paipih uh a, a damsak ciangin, tua pa in khua mu thei a, a pau thei pah hi.
  </para>
  <para style="p">
    <verse number="23" style="v"/>Tua gama mi khempeuh in lamdangsa-in, Hih pa in David’ ta ahi hiam?” ci-in a dong uh hi.
  </para>
  <para style="p">
    <verse number="24" style="v"/>Farisaite in a zak uh ciangin, “Hih pa in Beelzebub suangin dawite a hawlkhia hi,” a ci uh hi.
  </para>
  <para style="p">
    <verse number="25" style="v"/>Zeisu in amau lungsim ngaihsutna a theih ciangin, “Gamsung mi kilem lo-a a kikhen gam khempeuh kisia ding hi. A mi kilem lo, a kikhen khua leh inn khempeuh zong a kip zo kei ding hi.
  </para>
  <para style="p">
    <verse number="26" style="v"/>Satan in Satan a hawlkhiat leh, amah leh amah kilem lo a, kikhen hi. Tua ahih ciangin, ama gam bangci a kip zo ding hiam?
  </para>
  <para style="p">
    <verse number="27" style="v"/>Keimah in Beelzebub suangin dawite hawlkhia leng, na tate un kua suangin dawite hawlkhia ding ahi uh hiam? Tua ahih ciangin, amaute in note tungah thukhen dingte ahi uh hi.
  </para>
  <para style="p">
    <verse number="28" style="v"/>Keimah in Kha Siangtho suangin dawite ka hawlkhiat leh, Pasian’ Gam in note kiangah hong tung zo hi.
  </para>
  <para style="p">
    <verse number="29" style="v"/>Mi khat in, thahatpa hen masa kei leh, a inn sungah bangci tumin a sumte a sut zo ding hiam? Mi thahatpa a hen khit ciangin, a inn sungah sumte kisut zo bek ding hi.
  </para>
  <para style="p">
    <verse number="30" style="v"/>Kei tawh kipawl lote in, ka lang khatah a om hi. Keimah tawh a khawmkhawm lote in a kithehthang sak hi.
  </para>
  <para style="p">
    <verse number="31" style="v"/>Tua thu hangin ke’n kong cih-inah, mawhna leh Pasian gensiatna khempeuh, maisak nading thu mite in a ngah ding uh hi. Ahih hangin Kha Siangtho gensiatna kimaisak nading thu mite in ngah zo lo ding hi.
  </para>
  <para style="p">
    <verse number="32" style="v"/>Mihing Tapa a gensiate, a mawhna kimaisak thei ding hi. Kha Siangtho a gensiate’ mawhna ahih leh, tu khang laitak ahi zongin, tu nung khang ahi zongin kimaisak zo lo ding hi.”
  </para>
  <para style="p">
    <verse number="33" style="v"/>“A kung hoih a, a gah hoih hi, na ci un. Ahih kei leh, a kung hoih lo a, a gah hoih lo na ci un. Bang hang hiam na cih uh leh, a kung a gahin kithei hi.
  </para>
  <para style="p">
    <verse number="34" style="v"/>No mualtan’ suante aw, no gilo na hih uh ciangin kam hoih bangci gen theih ding na hi uh hiam? Bang hang hiam na cih uh leh, lungsim dima om bangin kam in a gen thei hi.
  </para>
  <para style="p">
    <verse number="35" style="v"/>Miphate in a sumkholna hoih sung pan a pha nate a pusuaksak hi. Mipha lote in a hoih lo sumkholna sung panin a pha lo nate a pusuaksak hi.
  </para>
  <para style="p">
    <verse number="36" style="v"/>Ke’n kong cih-inah, mite in mawkna kampauna khempeuh hangin thukhen ni ciangin teldotna a thuak ding uh hi.
  </para>
  <para style="p">
    <verse number="37" style="v"/>Bang hang hiam na cih uh leh, na thu genna hangin mawhsakna tawh na kipelh ding uh hi. Na thu genna hangin thukhenna na thuak ding uh hi,” ci-in a hilh hi.
  </para>
  <para style="p">
    <verse number="38" style="v"/>Tua lai takin laitheite leh Farisaite kimkhat in, “Topa aw, lim khat hong lak le-cin kote in ka mu nuam uh hi,” a cih uh ciangin
  </para>
  <para style="p">
    <verse number="39" style="v"/>Zeisu in, “Mipaktat leh mi gilo khang mite in lim a nget uh hangin, Jonah lim longal lim dang amau tungah a kilak kei ding hi.
  </para>
  <para style="p">
    <verse number="40" style="v"/>Jonah in ngapi’ gil sungah ni thum a om mah bangin, Mihing Tapa in ni thum lei sungah a om ding hi.
  </para>
  <para style="p">
    <verse number="41" style="v"/>Thukhen ni ciangin Nineveh khuamite in tu-a khang mite lang khatah ding-in a mawhsak ding uh hi. Bang hang hiam na cih uh leh, Jonah in thu a hilh manin amau in mawhna a kisikkik uh hi. Hih lai takah Jonah sangin a lianzaw mi khat a om hi.
  </para>
  <para style="p">
    <verse number="42" style="v"/>Khang lam gam kumpinu in, a thukhen ciangin, tu-a khang mite lang khatah ding-in a mawhsak ding hi. Bang hang hiam na cih uh leh, amah in Solomon’ lungpilna thu ngai dingin, lei mong panin a pai hi. Hih lai takah Solomon sangin a lianzaw mi khat a om hi.”
  </para>
  <para style="p">
    <verse number="43" style="v"/>“A kihhuai dawi in mi khat sung pan a paikhiat khit ciangin, mun keuna ah vakin khawl nading a zong hi.
  </para>
  <para style="p">
    <verse number="44" style="v"/>A muh loh ciangin, ‘Ka paikhiatna inn lam ciahkik ning,’ ci-a a pai leh, a tun’ ciangin tua inn awngin, kiphiat kipuah a, om a mu hi.
  </para>
  <para style="p">
    <verse number="45" style="v"/>Tua ciangin pai a, amah sangin a gilo zaw dawi sagih va sam a, tua pa sungah a lut uh hi. Tua ahih ciangin, tuapa a pian’ nunung pen in a pian’ masak sangin a siazaw hi. Tua mah bangin hih a gilo khang mite zong ahi ding hi,” a ci hi.
  </para>
  <para style="p">
    <verse number="46" style="v"/>Zeisu in mihonpi thu a hilh lai takin a nu leh a sanggamte in amah hopih nuamin, inn pua lamah ding-in a om uh hi.
  </para>
  <para style="p">
    <verse number="47" style="v"/>Mi khat in, “Na nu leh na sanggamte in nang hong hopih nuamin inn pua lamah ding-in a om uh hi,” a cih ciangin
  </para>
  <para style="p">
    <verse number="48" style="v"/>Zeisu in, “Ka nu leh ka sanggamte kua ahi uh hiam?” ci-in dong a,
  </para>
  <para style="p">
    <verse number="49" style="v"/>a khut zanin a nungzuite kawk a, “En un, hih mite in ka nute, ka sanggamte ahi uh hi.
  </para>
  <para style="p">
    <verse number="50" style="v"/>Bang hang hiam na cih uh leh, vantungah a om ka Pa’ deihna bangin a gamtate in, ka sanggampa, ka sanggamnu, ka nu ahi uh hi,” a ci hi.
  </para>
  <chapter number="13" style="c"/>
  <para style="p">
    <verse number="1" style="v"/>Tua ni-in Zeisu in inn panin paikhia a, tuili geiah a tut lai takin,
  </para>
  <para style="p">
    <verse number="2" style="v"/>mihonpi a kiangah kikhawm uh a, amah in gunkuang tungah tuangin a tu hi. Mihonpite khempeuh tuili geiah, lei tungah a ding uh hi.
  </para>
  <para style="p">
    <verse number="3" style="v"/>Zeisu in thugentehna tawh thu tampi a hilhinah,
  </para>
  <para style="p">
    <verse number="4" style="v"/>“En un, khaici vawhpa in khaici vawh dingin a kuankhia hi. Khaici a vawh lai takin, kimkhatte lampi geiah kia a, vasate hong pai-in, tawmin a ne uh hi.
  </para>
  <para style="p">
    <verse number="5" style="v"/>Kimkhatte lei tam lohna suang lakah kia a,
  </para>
  <para style="p">
    <verse number="6" style="v"/>lei a dai manin, a po pah hangin, ni suak a, a sat ciangin, zung kha zo lo ahih manin a vul gawp hi.
  </para>
  <para style="p">
    <verse number="7" style="v"/>Kimkhatte ling lakah kia a, lingkungte a khan’ ciangin dep gawp uh hi.
  </para>
  <para style="p">
    <verse number="8" style="v"/>Kimkhatte in lei hoihna-ah kia a, a zah zakhat, a zah sawmguk, a zah sawmthumin a gah hi.
  </para>
  <para style="p">
    <verse number="9" style="v"/>Zak nading bil a nei teng in za ta un!” a ci hi.
  </para>
  <para style="p">
    <verse number="10" style="v"/>A nungzuite in va nai uh a, “Topa aw, bang hangin thu gentehna tawh hih mite hilh na hi hiam?” a cih uh ciangin
  </para>
  <para style="p">
    <verse number="11" style="v"/>Zeisu in, “Note in Vantung Gam thu theih hakte na theih nadingun thu hong pia hi. Amaute ahih uh leh, a theih nadingun thu kipia lo hi.
  </para>
  <para style="p">
    <verse number="12" style="v"/>A neite kipia beh ding a, a hauzaw ding hi. A neilote kiang pan a neihsa nangawn kilakhia ding hi.
  </para>
  <para style="p">
    <verse number="13" style="v"/>Tua ahih ciangin, tua mite thugentehna tawh ka hilh hi. Bang hang hiam na cih uh leh, amau enin, en napi-in mu lo ding uh hi. Ngai-in, ngai napi-in za lo uh a, akhiatna a thei kei ding uh hi.
  </para>
  <para style="p">
    <verse number="14" style="v"/>Pasian’ kamsangpa Isaiah’ hilh ngeina thu in amau tungah a tung ding hi. Isaiah thu in: ‘Note in ngai-in, na za napi-un a khiatna na thei kei ding uh hi. Note in enin, na en napi-un na mu kei ding uh hi.
  </para>
  <para style="p">
    <verse number="15" style="v"/>Bang hang hiam na cih uh leh, hih mipawlte in a mit un khua mu lo, A bil un khua za lo, A lungsim un thei lo, A gamtatna uh kikhel lo, Amau cinatna uh ka damsak loh nadingin, Amau lungsim uh khauh a, A bil uh ngong a, A mit uh a si uh hi,’ a ci hi.
  </para>
  <para style="p">
    <verse number="16" style="v"/>Note na mittang un mu thei ahih ciangin thupha na ngah ding uh hi. Na bil un khua za ahih ciangin, thupha na ngah ding uh hi.
  </para>
  <para style="p">
    <verse number="17" style="v"/>Ke’n aman takpi kong cih-inah, na muhte uh Pasian’ kamsangte leh misiangthote tampi in a muh nop uh hangin a mu kei uh hi. Na zakte uh a zaknop uh hangin a za kei uh hi.
  </para>
  <para style="p">
    <verse number="18" style="v"/>Tua ahih ciangin, khaici vawhpa thugentehna na ngai un.
  </para>
  <para style="p">
    <verse number="19" style="v"/>Mi khat in Vantung Gam thu a zak ciangin, thei lo ahih ciangin dawimangpa hong pai a, a sin sunga kivawh khaici a lakhia hi. Tuate in lampi geiah a kia khaici ahi hi.
  </para>
  <para style="p">
    <verse number="20" style="v"/>Suang lakah a kiate in, thu a zak ciangin lungdamin a man’ pah hangin, a sungah zung kha lo ahih ciangin tawlkhat kikal bek a kip hi.
  </para>
  <para style="p">
    <verse number="21" style="v"/>A thu hangah gimna ahi zongin, bawlsiatna ahi zongin a thuak ciangin, thakhatin a pukte ahi hi.
  </para>
  <para style="p">
    <verse number="22" style="v"/>Ling lakah a kiate ahih leh, thu a zak ciangin leitung lunghihmawhna, sum leh pai khemna in depgawp uh a, a gah zo lote ahi hi.
  </para>
  <para style="p">
    <verse number="23" style="v"/>Lei hoihna ah a kiate in, thu a zak ciangin a khiatna thei-in a zah zakhat, a zah sawmguk, a zah sawmthumin a gah theite ahi hi,” a ci hi.
  </para>
  <para style="p">
    <verse number="24" style="v"/>Thugentehna khat in, “Vantung Gam in khaici hoih a vawh mi tawh kibang hi.
  </para>
  <para style="p">
    <verse number="25" style="v"/>Mite ihmut kalun a galpa pai a, tahum tang, taang lakah a vawh khit ciangin a paikhia hi.
  </para>
  <para style="p">
    <verse number="26" style="v"/>Taang po a, hong vuih khit ciangin tahum zong hong kilang hi.
  </para>
  <para style="p">
    <verse number="27" style="v"/>A nasemte in a topa uh kiangah pai a, ‘Topa aw, lo lai-ah khaici hoih vawh hilo na hi hiam? Tahum in koi pan a hong piang hiam? ci-a a koh uh ciangin a topa un, ‘Hih thu in galte hong bawlna thu hi,’ a ci hi.
  </para>
  <para style="p">
    <verse number="28" style="v"/>A nasemte in, “Tahum kungte va bot le-ung nong awi hiam?’ a cih uh leh, a topa un,
  </para>
  <para style="p">
    <verse number="29" style="v"/>‘Bot nai kei un. Bang hang hiam na cih uh leh, na bawh uh leh, taang kung tawh na botkhawm kha ding uh hi.
  </para>
  <para style="p">
    <verse number="30" style="v"/>Taang lak hun matengin a nam nihin khangkhawm tadih hen. Taang lak hun hong tun’ ciangin, lopa teng bot masa un la, mei ah hal dingin lom hen un. Taang ahih leh, ka sal sungah hong koih un,’ ci-in taang late ka vaikhak ding hi,” a ci hi.
  </para>
  <para style="p">
    <verse number="31" style="v"/>Thugentehna adang inah, “Vantung Gam in, mi khat in lo lai-ah a cin’ ankamtang tawh kibang hi.
  </para>
  <para style="p">
    <verse number="32" style="v"/>Ankamtang in tang khempeuh lakah a neupen hi. Ahih hangin a khan’ khit ciangin, ankung khempeuh sangin golzaw a, vana vasate in leengin a hiangah a tuang thei uh hi,” a ci hi.
  </para>
  <para style="p">
    <verse number="33" style="v"/>Thugentehna adang a geninah, “Vantung Gam in numei khat in buhnel seeng thum a tawk khit matengin a sawh, silngo tawh kibang hi,” a ci hi.
  </para>
  <para style="p">
    <verse number="34" style="v"/>Zeisu in tuate khempeuh thugentehna tawh mihonpite a hilh hi. Thugentehna loin thu a hilh kei hi.
  </para>
  <para style="p">
    <verse number="35" style="v"/>Bang hang hiam i cih leh; “Ka kam ka-in thugentehna-in ka hilh ding hi. Lei pian’cil a kipan, thu ki-im khempeuh ka pulak ding hi,” ci-a Pasian’ kamsangte tungah a gensa a tun’ nading hi.
  </para>
  <para style="p">
    <verse number="36" style="v"/>Tua ciangin Zeisu in, mihonpi lak pan paikhia-in, inn sungah a lut khit ciangin, a nungzuite a kiangah va pai uh a, “Lo lai-ah a po tahum kung gentehna thu a khiatna ko hong hilh tel in,” ci-in a dot uh leh, Zeisu in,
  </para>
  <para style="p">
    <verse number="37" style="v"/>“Khaici vawhpa in Mihing Tapa hi.
  </para>
  <para style="p">
    <verse number="38" style="v"/>Lo lai in leitung mite hi. Khaici hoih in Gam sung tate ahi uh hi. Tahum tang in gilomi’ tate ahi uh hi.
  </para>
  <para style="p">
    <verse number="39" style="v"/>Tahum tang vawh galpa in dawimangpa hi. Taang lak hun in leitung bei nading hi. Taang la mite in vantungmite ahi uh hi.
  </para>
  <para style="p">
    <verse number="40" style="v"/>Lopa kungte botkhia a, mei tawh a hal uh mah bangin, leitung a bei ciangin a piang ding hi.
  </para>
  <para style="p">
    <verse number="41" style="v"/>Mihing Tapa in ama vantungmite sawl ding a, a khialte leh a puksakte khempeuh a Gam sung pan nilkhia-in,
  </para>
  <para style="p">
    <verse number="42" style="v"/>meiphual sungah a khul ding uh hi. Kahna leh ha gawina a om ding hi.
  </para>
  <para style="p">
    <verse number="43" style="v"/>Tua lai takin miphate in amau Pa’ Gam sungah ni bangin a taang ding uh hi. Zak nading bil a nei teng in na za ta un!”
  </para>
  <para style="p">
    <verse number="44" style="v"/>“Vantung Gam in lo lai-ah a kiseel sum tawh kibang hi. Tua sum a mupa in khatvei seel kik a, lungdam mahmahin pai a, a neih khempeuh zuakin tua lo a va lei hi.”
  </para>
  <para style="p">
    <verse number="45" style="v"/>“Vantung Gam in suang manpha a zong, sum zuakpa tawh kibang hi.
  </para>
  <para style="p">
    <verse number="46" style="v"/>Tuapa in suang manpha pen a muh ciangin ciah a, a neih khempeuh a zuak khit ciangin tua suang manpha va lei hi.”
  </para>
  <para style="p">
    <verse number="47" style="v"/>“Khatvei, Vantung Gam in tuili a, kipaai, ngasa nam tampi a awk thei ngeen tawh kibang hi.
  </para>
  <para style="p">
    <verse number="48" style="v"/>Ngasa a dim tak a awk ciangin, ngabengte in tui geiah kaikhia uh a, tu-in nga a hoihte teelin bawm sungah a guang uh hi. Ngasa a hoih lo teng a pam khawng ah a paii uh hi.
  </para>
  <para style="p">
    <verse number="49" style="v"/>Tua mah bangin leitung a bei ciangin, vantungmite hong kumsuk ding uh a, mi siangthote lakah a gilo teng lakhia-in meiphual sungah a khul ding uh hi.
  </para>
  <para style="p">
    <verse number="50" style="v"/>Kahna leh ha gawina a om ding hi,” a ci hi.
  </para>
  <para style="p">
    <verse number="51" style="v"/>“Hih thu khempeuh note’n na thei uh hiam?” ci-in a dot ciangin, “Ka thei khin uh hi,” a cih uh leh,
  </para>
  <para style="p">
    <verse number="52" style="v"/>Zeisu in, “Tua ahih leh, Vantung Gam thuzui a suak laithei khempeuh in sumkholna pan a thak leh a lui a lakhia thei inn teekpa tawh kibang uh hi,” a ci hi.
  </para>
  <para style="p">
    <verse number="53" style="v"/>Zeisu in tua bang thugentehna khempeuh a hilh khit ciangin, tua mun pan a paikhia hi.
  </para>
  <para style="p">
    <verse number="54" style="v"/>Ama khua-ah a tun’ ciangin, kikhopna inn sungah thu hilh hi. Khuapihte in lamdang a sa uh hi. “Hihpa in hih bang pilna leh vangliatna koi pan a ngah hiam?
  </para>
  <para style="p">
    <verse number="55" style="v"/>Amah in khutsiampa’ tapa hilo ahi hiam? A nu min Mari hilo ahi hiam? Ama sanggamte in Jakob, Josef, Simon, Judah te hilo ahi uh hiam?
  </para>
  <para style="p">
    <verse number="56" style="v"/>Ama sanggamnute in i kiangah om hilo ahi uh hiam? Tua ahih leh, amah in hih thute khempeuh koi pan a ngah hiam?” ci-in a kidong uh hi.
  </para>
  <para style="p">
    <verse number="57" style="v"/>Amaute in amah hanginah a lungkia uh hi. Tua ciangin Zeisu in, “Pasian’ kamsangpa in ama khua, ama inn longal mun dangah minthan’na ngah loin om lo hi,” ci-in amaute kiangah a ci hi.
  </para>
  <para style="p">
    <verse number="58" style="v"/>A khuapihte in a thu um lo uh ahih ciangin tua san takah nalamdang tampi a bawl zo kei hi.
  </para>
  <chapter number="14" style="c"/>
  <para style="p">
    <verse number="1" style="v"/>Tua lai takin Herod Kumpipa in Zeisu thu a zak ciangin,
  </para>
  <para style="p">
    <verse number="2" style="v"/>“Tua pa in Baptaizpa Johan ahi hi. Amah in sihna pan a tho kik zo hi. Tua ahih ciangin, hih vangliatna in ama tungah ahih hi,” ci-in a nasemte kiangah a ci hi.
  </para>
  <para style="p">
    <verse number="3" style="v"/>Herod in a nau Filip’ zi Herodias thu hangin Johan a matsak khit ciangin, henin, thong sungah a khia hi.
  </para>
  <para style="p">
    <verse number="4" style="v"/>Bang hang hiam i cih leh, Johan in, “Tua numei na teen’pih ding kilawm lo hi,” ci-in Herod kiangah a hilh hang hi.
  </para>
  <para style="p">
    <verse number="5" style="v"/>Herod in Johan a thah nop hangin mihonpite in Johan Pasian’ kamsangpa hi sa uh ahih ciangin a lau hi.
  </para>
  <para style="p">
    <verse number="6" style="v"/>Tua nung ciangin Herod a suah ni a tun’ ciangin pawi kham a, Herodias’ tanu in pawi khamna-ah a lam ciangin, Herod a nuam hi.
  </para>
  <para style="p">
    <verse number="7" style="v"/>“Na hong nget peuhpeuh kong pia ding hi,” ci-in thu a ciam hi.
  </para>
  <para style="p">
    <verse number="8" style="v"/>Tua numei in a nu hilhna bangin, “Baptaizpa Johan’ lutang dalkuang sungah hong pia in,” ci-in a ngen hi.
  </para>
  <para style="p">
    <verse number="9" style="v"/>Kumpipa a dah hangin a kiciam zawhna leh, sabuaiah a tut khawmpihte a zahtak manin, “Pia ta un,” ci a,
  </para>
  <para style="p">
    <verse number="10" style="v"/>mi khat sawl a, thong sungah Johan’ ngawng a tan sak hi.
  </para>
  <para style="p">
    <verse number="11" style="v"/>A lutang dalkuang sungah koih a, tua numeino a piak leh, numeino in a nu kiangah a paipih hi.
  </para>
  <para style="p">
    <verse number="12" style="v"/>Johan’ nungzuite hong pai-in a luang a la uh a, a vui khit uh ciangin Zeisu a ko uh hi.
  </para>
  <para style="p">
    <verse number="13" style="v"/>Zeisu in a zak ciangin, gunkuang tungah tuangin gam daihna munah amah bek a pai hi. Mihonte in a theih uh ciangin khuapi, khuaneu panin paikhia uh a, lei lamah a delh uh hi.
  </para>
  <para style="p">
    <verse number="14" style="v"/>Zeisu paikhia a, mihonpi a muh ciangin hehpih huai sa a, cinate khempeuh a damsak hi.
  </para>
  <para style="p">
    <verse number="15" style="v"/>Nitak ciangin a nungzuite in Topa kiangah va pai uh a, “Hih lai tak in gampa lak ahi hi. Ni lah a tum zo hi. Hih mihonte khua sungah an lei dingin paisak ta in,” a va ci uh hi.
  </para>
  <para style="p">
    <verse number="16" style="v"/>Zeisu in, “Ka paisak nuam kei hi; amau nek ding an note’n na pia ding uh hi,” a ci hi.
  </para>
  <para style="p">
    <verse number="17" style="v"/>A nungzuite in, “Khomun pum nga leh ngasa tawn nih longal a dang nek ding bangmah ka nei kei uh hi,” a cih uh ciangin,
  </para>
  <para style="p">
    <verse number="18" style="v"/>Zeisu in, “Tua khomun leh ngasa hong paipih un,” a ci hi.
  </para>
  <para style="p">
    <verse number="19" style="v"/>Tua ciangin, “Mihonte lopa tungah tusak un,” a cih khit ciangin Zeisu in khomun nga leh ngasa tawn nih la a, vantung lam ento-in hehpihna a phat khit ciangin, khomun leh ngasa balnenin a nungzuite a pia hi. A nungzuite in zong mihonte a lui uh hi.
  </para>
  <para style="p">
    <verse number="20" style="v"/>Mi khempeuhte in a ne uh a, a kham khit uh ciangin, khamval a neng a themte tawm uh a, seeng sawm leh seeng nih dim a ngah uh hi.
  </para>
  <para style="p">
    <verse number="21" style="v"/>An ne mite in numei leh naupang sim loh pasal tul nga bang pha hi.
  </para>
  <para style="p">
    <verse number="22" style="v"/>Zeisu in mihonte a paikhiatsak lai takin, a nungzuite gunkuangah thakhatin tuang sakin, a gal khatah a paisak masa hi.
  </para>
  <para style="p">
    <verse number="23" style="v"/>Zeisu in mihonpite a paikhiatsak khit ciangin, thu ngen dingin mual tungah amah guak kahto a, nitak dongin a va om hi.
  </para>
  <para style="p">
    <verse number="24" style="v"/>Gunkuang ahih leh, tuili laizangah om a, a deih lohna uh lam panin huih in lehmut ahih ciangin, tui nakpi-in kilok a, gunkuangah a tuangte in a gim uh hi.
  </para>
  <para style="p">
    <verse number="25" style="v"/>Zingsang khuavak ma nai thum ciangin, Zeisu in tuili tungah a nungzuite kiangah va pai hi.
  </para>
  <para style="p">
    <verse number="26" style="v"/>Tui tungah a pai, a nungzuite in a muh uh ciangin, “Sikha hi,” ci-in lau-in a kiko uh hi.
  </para>
  <para style="p">
    <verse number="27" style="v"/>Zeisu in, “Na lungdam ta un; keimah ka hi hi, na lau kei un,” a cih pah leh,
  </para>
  <para style="p">
    <verse number="28" style="v"/>Piter in, “Topa, nang na hih leh, kei zong nangma kiangah kong tun’ nading, tui tungah hong pai theisak in,” ci-in a nget ciangin,
  </para>
  <para style="p">
    <verse number="29" style="v"/>“Hong pai in,” Zeisu in a ci hi. Piter gunkuang sung pan kum a, Zeisu kiang zuan dingin tui tungah a pai hi.
  </para>
  <para style="p">
    <verse number="30" style="v"/>Ahih hangin huihpi nung a muh ciangin lau a, a tum dektak ciangin, “Topa aw, hong hon in,” ci-in a kiko hi.
  </para>
  <para style="p">
    <verse number="31" style="v"/>Zeisu in thakhatin a khut zan a, Piter lenin, “Upna neupa aw, bang hangin um khial na hi hiam?” a ci hi.
  </para>
  <para style="p">
    <verse number="32" style="v"/>Gunkuang tungah a kahtoh ciangin, huih nung a dai hi.
  </para>
  <para style="p">
    <verse number="33" style="v"/>Gunkuang sungah a omte in, “Pasian’ Tapa na hi takpi hi,” ci-in bokin a bia uh hi.
  </para>
  <para style="p">
    <verse number="34" style="v"/>Tua gal khatah a kah khit uh ciangin, Gennesaret gamah a tung uh hi.
  </para>
  <para style="p">
    <verse number="35" style="v"/>Tua munah a om mite in Topa’ meel thei uh ahih ciangin, a kimkot gam khempeuhah mi sawl uh a, cina khempeuh a samsak uh hi.
  </para>
  <para style="p">
    <verse number="36" style="v"/>Cinate in Zeisu’ puan mongteep a lawn’ nadingun a ngen uh hi. A lawng khempeuhte in cidamna a ngah uh hi.
  </para>
  <chapter number="15" style="c"/>
  <para style="p">
    <verse number="1" style="v"/>Tua khit ciangin, Jerusalem khua panin Farisaite leh laitheite Zeisu kiangah va pai uh a,
  </para>
  <para style="p">
    <verse number="2" style="v"/>“Tanglai upate’ ngeina, na nungzuite in bang hangin palsat ahi uh hiam? Khut sil loin an a ne uh hi,” ci-in a ko uh hi.
  </para>
  <para style="p">
    <verse number="3" style="v"/>Zeisu in, “Note in tanglai ngeina zui-in Pasian’ thukham bang hang palsat na hi uh hiam?
  </para>
  <para style="p">
    <verse number="4" style="v"/>Bang hang hiam na cih uh leh, Pasian in, ‘Na nu leh na pa na zahtak in. A nu a pa a gensiate in sihna thuak ta hen,’ a ci hi.
  </para>
  <para style="p">
    <verse number="5" style="v"/>Note na hih uh leh, ‘Keima kiangah na zat theih keima sum, Pasian ka pia zo hi,’ ci-in mi khat in a nu a pate zahtak kei ta hen,’ na ci uh hi.
  </para>
  <para style="p">
    <verse number="6" style="v"/>Na tanglai ngeina uh zui-in, Pasian’ thukham na valmawk sak uh hi.
  </para>
  <para style="p">
    <verse number="7" style="v"/>Isaiah in mi simtat note tungah a kituakin a gen khol hi. Isaiah a genna in:
  </para>
  <para style="p">
    <verse number="8" style="v"/>“Hih mipawlte in amau’ kam uh tawh kei hong zahtak uh hangin, A lungsim uh, kei tawh kigamla hi.
  </para>
  <para style="p">
    <verse number="9" style="v"/>Mite’ thukham a hilh uh a, A mawkna-in kei hong bia uh hi,” a ci hi.
  </para>
  <para style="p">
    <verse number="10" style="v"/>Tua lai takin Zeisu in mihonpite sam a, “Note in ngai un la, na thei ta un.
  </para>
  <para style="p">
    <verse number="11" style="v"/>Kam sungah a tumte in mi a ninsak kei hi. Kam sung pan a paikhiate in mi a ninsak thei hi,” a ci hi.
  </para>
  <para style="p">
    <verse number="12" style="v"/>A nungzuite’n va nai uh a, “Tua thugentehna Farisaite in a zak uh ciangin, a lungmang uh na thei hiam? a ci uh hi.
  </para>
  <para style="p">
    <verse number="13" style="v"/>Zeisu in, “Vantungah a om ka Pa in a suan loh kung khempeuh kibotkhia ding hi.
  </para>
  <para style="p">
    <verse number="14" style="v"/>Tua mite amau ut bangin om sak un. Amau in mittaw lamhilhte ahi uh hi. Mittaw leh mittaw lam kihilh leh, a nih un leihawm sungah a kiakhawm ding uh hi,” a ci hi.
  </para>
  <para style="p">
    <verse number="15" style="v"/>Piter in, “Tua thugentehna kote hong hilh in,” ci-in a dot ciangin
  </para>
  <para style="p">
    <verse number="16" style="v"/>Zeisu in, “Note in zong lungpilna nei nai lo na hi uh hiam?
  </para>
  <para style="p">
    <verse number="17" style="v"/>Kam sungah a lut khempeuh in gil sungah tumsuk a, gilpi sung pan a kithakhia, thei lo na hi uh hiam?
  </para>
  <para style="p">
    <verse number="18" style="v"/>Kam sung pan a paikhiate in lungsim sung pan paikhia ahih ciangin mi a ninsak thei hi.
  </para>
  <para style="p">
    <verse number="19" style="v"/>A hoih lo ngaihsutna, mithahna, mi’ zi tungah mawhna, numei tawh mawhna, mi’ sum gukna, zuauthu teci pan’na, mi gensiatna, tuate in lungsim sung pan a paikhia hi.
  </para>
  <para style="p">
    <verse number="20" style="v"/>Tuate in mi a ninsak thei hi. Khut sil loin an nekna in hong ninsak thei lo hi,” a ci hi.
  </para>
  <para style="p">
    <verse number="21" style="v"/>Zeisu in tua mun pan paikhia a, Tai-ar khua leh Sidon khua nai lamah a pai ciangin,
  </para>
  <para style="p">
    <verse number="22" style="v"/>Kanaan numei khat in tua gam panin paikhia a, “David’ Tapa aw, kei hong hehpih in. Keima tanu in dawi’ bawlsiatna nakpi-in a thuak hi,” ci-in a kiko hangin, Zeisu in kam khat beek a dawng kei hi.
  </para>
  <para style="p">
    <verse number="23" style="v"/>A nungzuite in a kiangah va nai uh a, “Tua numei na paikhiasak ta in. I nung hong zui-in hong kiko hi,” a ci uh hi.
  </para>
  <para style="p">
    <verse number="24" style="v"/>Zeisu in, “Israel pawl a mangthang tuute longal adang mipawlte kiangah kei hong sawl lo hi,” a ci hi.
  </para>
  <para style="p">
    <verse number="25" style="v"/>Tua numei in va nai a, “Topa aw, hong huh in,” ci-in a bia hi.
  </para>
  <para style="p">
    <verse number="26" style="v"/>Zeisu in, “Tate an nek ding la a, uite piak ding kilawm lo hi,” a cih leh
  </para>
  <para style="p">
    <verse number="27" style="v"/>numei in, “Ahi mah hi, Topa aw, uite in a topa sabuai panin anneng kiate a ne uh hi,” a ci hi.
  </para>
  <para style="p">
    <verse number="28" style="v"/>Zeisu in, “Numei aw, na upna a lian hi. Nangma deih bangin na tungah hong piang ta hen,” a ci hi. Tua lai tak akipan tua numei’ tanu a cidam hi.
  </para>
  <para style="p">
    <verse number="29" style="v"/>Zeisu in tua gam pan paikhia a, Galile tuipi gei a tun’ ciangin mualah kahto-in a tu hi.
  </para>
  <para style="p">
    <verse number="30" style="v"/>Mi tampi a kiangah va tung uh a, khezawte, mittawte, mi pautheilote, mi cingtak lote a kipan, adang cinatna a vei khempeuh hong paipih-in Zeisu kiangah a nga uh hi.
  </para>
  <para style="p">
    <verse number="31" style="v"/>Zeisu in cinate a damsak hi. Mi pautheilote a pau thei uh hi; mi cingtak lote a cingtak uh hi; khezawte in lam a pai thei uh hi; mittawte in khua a mu kik thei uh, mihonpite in a muh uh ciangin lamdang a sa uh a, Israel pawlte’ Pasian’ min a phat uh hi.
  </para>
  <para style="p">
    <verse number="32" style="v"/>Tua lai takin Zeisu in a nungzuite sam a, “Hih mite hehpih huai ka sa hi. Bang hang hiam na cih uh leh, ni thum tawntung kei tawh a omkhawm uh a, an nek ding a nei kei uh hi. Lampi ah a gim ding uh, ka lunghihmawh manin, an ne loin ka paisak nuam kei hi,” a ci hi.
  </para>
  <para style="p">
    <verse number="33" style="v"/>A nungzuite in, “Mi hih zahpi kham ding khomun, hih gampa lakah ko bang lak pan ngah ding ka hi uh hiam?” a cih uh ciangin
  </para>
  <para style="p">
    <verse number="34" style="v"/>Zeisu in, “Khomun pum bangzah na nei uh hiam?” ci-in a dot ciangin amaute in, “Pum sagih leh ngasa tawm a om hi,” a ci uh hi.
  </para>
  <para style="p">
    <verse number="35" style="v"/>Tua ciangin Zeisu in, “Mihonpi lei tungah tusak un,” ci-in sawl hi.
  </para>
  <para style="p">
    <verse number="36" style="v"/>Tua ciangin, khomun pum sagih leh ngasa la a, hehpihna a phat khit ciangin khomun leh ngasa balnenin a nungzuite a pia hi.
  </para>
  <para style="p">
    <verse number="37" style="v"/>A nungzuite in mihonpi a lui uh hi. Tua a om khempeuh in a ne uh a, a kham khit uh ciangin, a khamval a neng a themte tawm uh a, seeng sagih a ngah uh hi.
  </para>
  <para style="p">
    <verse number="38" style="v"/>A ne mite in numei leh naupang sim loh, pasal tul li pha hi.
  </para>
  <para style="p">
    <verse number="39" style="v"/>Amah in tua mihonpi a paikhiatsak khit ciangin, gunkuang tungah tuangin Magadan gamah a pai hi.
  </para>
  <chapter number="16" style="c"/>
  <para style="p">
    <verse number="1" style="v"/>Tua lai takin Farisaite leh Saddusite in, Zeisu ze-et dingin va nai uh a, “Vantung panin lim hong lak in,” ci-in a ngen uh hi.
  </para>
  <para style="p">
    <verse number="2" style="v"/>Zeisu in, “Note in nitak ciangin, ‘Meii san ahih ciangin khua a pha ding hi,’ na ci thei uh hi.
  </para>
  <para style="p">
    <verse number="3" style="v"/>Zingsang ciangin, ‘Khua nim a, van vom ahih ciangin, tu ni-in huih nung a, guah hong zu ding hi,’ na ci thei uh hi. Note in van maitang na khen theih uh hangin, leitung hunte a lim na khen thei kei uh hi.
  </para>
  <para style="p">
    <verse number="4" style="v"/>Gilo a pangtat khang mite in lim a nget uh hangin, Pasian’ kamsangpa Jonah lim longal lim dang a kilak kei ding hi,” a cih khit ciangin tua mite’ omna pan a paikhia hi.
  </para>
  <para style="p">
    <verse number="5" style="v"/>A nungzuite gal khatah a pai uh ciangin, khomun puak ding a mangngilh uh hi.
  </para>
  <para style="p">
    <verse number="6" style="v"/>Zeisu in, “Farisaite leh Saddusite’ silngo kikeem un la, tang un,” a cih ciangin
  </para>
  <para style="p">
    <verse number="7" style="v"/>a nungzuite in, “Eite in khomun i pua kei hi,” ci-in khat leh khat a kikum uh hi.
  </para>
  <para style="p">
    <verse number="8" style="v"/>Zeisu in a theih ciangin, “Upna neu mite aw, khomun na neih loh manun, bang hangin khat leh khat na kikum uh hiam?
  </para>
  <para style="p">
    <verse number="9" style="v"/>Khomun pum nga mi tul nga in a kham val seeng bangzah na khawm uh hiam?
  </para>
  <para style="p">
    <verse number="10" style="v"/>Khomun pum sagih, mi tul li in a kham val, seeng bangzah na khawm uh hiam ci-in note in phawk nawn lo a, thei nai lo na hi uh hiam?
  </para>
  <para style="p">
    <verse number="11" style="v"/>Khomun gen ka hih loh lam bang hangin thei lo na hi uh hiam? Farisaite leh Saddusite’ silngo na tang un, kong ci hi,” a ci hi.
  </para>
  <para style="p">
    <verse number="12" style="v"/>Tua lai takin amaute in, Khomun leh silngo tang un, a ci kei hi; “Farisaite leh Saddusite’ thuhilhna na tang un,” a ci ahih lam a thei uh hi.
  </para>
  <para style="p">
    <verse number="13" style="v"/>Zeisu in Filippi-Kaisaria khua a tun’ ciangin, “Mite in kei, Mihing Tapa kua mi hi hong ci uh hiam?” ci-in a nungzuite a dong hi.
  </para>
  <para style="p">
    <verse number="14" style="v"/>Amaute in, “Mi kimkhat in, ‘Baptaizpa Johan,’ a ci uh hi. Kimkhat in, ‘Elijah’ a ci uh hi. Midangte in, ‘Jeremiah akipan Pasian’ kamsangte khatpeuh hi,’ a ci ciat uh hi,” ci-in a gen uh hi.
  </para>
  <para style="p">
    <verse number="15" style="v"/>Zeisu in, “Note in kei kua mi hi nong ci uh hiam?” ci-in a dot ciangin
  </para>
  <para style="p">
    <verse number="16" style="v"/>Simon Piter in, ‘Nangmah in a nungta Pasian’ Tapa, Khazih na hi hi,” a ci hi.
  </para>
  <para style="p">
    <verse number="17" style="v"/>Zeisu in, “Jonah’ tapa Simon aw, thupha na ngah ding hi. Bang hang hiam na cih leh, hih thu, si-le-sa in nang hong hilh ahi kei hi. Vantunga om ka Pa in hong theisak hi.
  </para>
  <para style="p">
    <verse number="18" style="v"/>Ke’n kong cih-inah, nang, Piter na hi hi. Hih suang tungah ka pawlpi ka lam ding hi. Hel khua kongkhakte in tua pawlpi a zo kei ding uh hi.
  </para>
  <para style="p">
    <verse number="19" style="v"/>Vantung Gam kong hon’nate nang kong pia ding hi. Nang in leitungah na hen khempeuh, vantung gamah kihen ding hi. Leitungah na phel khempeuh, vantungah zong a kiphel ding hi,” a cih khit ciangin,
  </para>
  <para style="p">
    <verse number="20" style="v"/>amah Khazih ahi, ci-in kuamah kiangah gen lo dingin a nungzuite a kham hi.
  </para>
  <para style="p">
    <verse number="21" style="v"/>Zeisu in Jerusalem khuapi pai dinga upate, siampi liante laitheite khut tungah gimna tampi a thuak khit ciangin, thahna zong thuak ding a; ni thum ni-in a thokik ding hi, ci-in tua huna kipanin a nungzuite kiangah a pulak hi.
  </para>
  <para style="p">
    <verse number="22" style="v"/>Tua lai takin Piter in Zeisu sam sim a, “Topa aw, hih thu bangin piangsak kei ta in! Hih thu in nangma tungah a tung kei ding hi,” ci-in seel ding a kipat ciangin,
  </para>
  <para style="p">
    <verse number="23" style="v"/>Zeisu kihei a, “Satan aw, ka nungah kinkhia in. Nang in keima suih khak nading na hi hi. Nang in Pasian thu na ngaihsun kei hi; mite thu bek na ngaihsun hi,” ci-in Piter a taai hi.
  </para>
  <para style="p">
    <verse number="24" style="v"/>Tua ciangin Zeisu in, “Mi khatpeuh in kei hong zuih nop leh, a pumpi nial a, ama singlamteh pua-in hong zui ta hen.
  </para>
  <para style="p">
    <verse number="25" style="v"/>Bang hang hiam na cih uh leh, ama nuntakna a gum nuamte in a nuntakna a mangthangsak ding hi. Kei hangin a nuntakna a mangsakte in nuntakna a ngah kik ding hi.
  </para>
  <para style="p">
    <verse number="26" style="v"/>Mi khat in leitung khempeuh a ngah hangin ama nuntakna mangthang leh, bang phattuamna ngah ding ahi hiam? Mi khat in ama nuntakna bang sum tawh lei kik thei ding ahi hiam?
  </para>
  <para style="p">
    <verse number="27" style="v"/>Mihing Tapa in, a Pa vangliatna nei-in, vantungmite tawh hong paikhawm ding hi. Tua ciangin mi khempeuh a gamtatna ciat uh bangin a thuksak ding hi.
  </para>
  <para style="p">
    <verse number="28" style="v"/>Ke’n aman takpi kong cih-inah, Mihing Tapa, ama Gam sungah hong pai kik, hih san takah a ding mi kimkhat in a muh matengun a si kei ding uh hi,” ci-in a nungzuite kiangah a gen hi.
  </para>
  <chapter number="17" style="c"/>
  <para style="p">
    <verse number="1" style="v"/>Ni guk khit ciangin Zeisu in Piter, Jakob leh a nau Johan-te samin, mualsang tungah, gam daihna munah paipih a,
  </para>
  <para style="p">
    <verse number="2" style="v"/>amaute mai-ah a meel kilamdang a, a maitang ni bang tang a, a puan in khuavak tawh kibangin a ngo hi.
  </para>
  <para style="p">
    <verse number="3" style="v"/>Amau kiangah Moses leh Elijah kilang a, Zeisu tawh a kiho uh hi.
  </para>
  <para style="p">
    <verse number="4" style="v"/>Tua lai takin Piter in, “Topa aw, hih lai takah kote kong om uh a hoih hi. Nang ading buk khat, Moses ading buk khat, Elijah ading buk khat, buk thum ka hong lam ding na ut hiam?” ci-in a dong hi.
  </para>
  <para style="p">
    <verse number="5" style="v"/>A dot lai takin meii ngo khat in amau tuam a, “Hihpa in, ka lung hong damsak ka it ka Tapa ahi hi. Ama thu na ngai ta un,” ci-in meii lakah aw khat a ging hi.
  </para>
  <para style="p">
    <verse number="6" style="v"/>A nungzuite in tua thu a zak uh ciangin lau mahmahin a bok uh hi.
  </para>
  <para style="p">
    <verse number="7" style="v"/>Zeisu hong pai a, a khutin lawng a, “Tho un, lau kei un,” a cih ciangin
  </para>
  <para style="p">
    <verse number="8" style="v"/>amaute a khuadak uh leh, Zeisu longal kuamah dang a mu kei uh hi.
  </para>
  <para style="p">
    <verse number="9" style="v"/>Amaute mualtung pan a kumsuk lai takun Zeisu in, “Mihing Tapa in sihna pan a thawhkik matengin, tua mangmuhna thu kuamah kiangah na gen kei un,” ci-in a nungzuite a kham hi.
  </para>
  <para style="p">
    <verse number="10" style="v"/>A nungzuite in, “Elijah hong pai masa ding hi,’ ci-in laitheite in bang hangin a gen uh hiam?” ci-in a dot uh leh
  </para>
  <para style="p">
    <verse number="11" style="v"/>Zeisu in, “Elijah hong pai takpi ding a, na khempeuh a bawl kik ding hi.
  </para>
  <para style="p">
    <verse number="12" style="v"/>Ke’n kong cih-inah Elijah hong tung zo a, mite in amah a theih loh manun, ama tungah ahih nop bangun ahih zo uh hi. Tua mah bangin Mihing Tapa in zong tua mite khut tungah a thuak ding hi,” a cih ciangin,
  </para>
  <para style="p">
    <verse number="13" style="v"/>Baptaizpa Johan a cihna ahih lam a nungzuite in a thei uh hi.
  </para>
  <para style="p">
    <verse number="14" style="v"/>Mihonpi omna-ah a tun’ uh ciangin mi khat in, Zeisu kiangah va nai-in khukdin’ a,
  </para>
  <para style="p">
    <verse number="15" style="v"/>“Topa aw, ka tapa hong hehpihsak in. Amah in sibup natna vei-in a gim mahmah hi. Meikhuk sung leh tui sungah, tam veipi a puk ngei zo hi.
  </para>
  <para style="p">
    <verse number="16" style="v"/>Na nungzuite kiangah ka paipih hangin, amau in a damsak zo kei uh hi,” ci-in a ko hi.
  </para>
  <para style="p">
    <verse number="17" style="v"/>Zeisu in, “Upna nei lo, a lungkhauh pawlte aw, kei note tawh bang tan vei omkhawm ding ka hi hiam? Note bang tan vei hong thuak zo ding ka hi hiam? Tua naupang ka kiangah hong paipih un,” a ci hi.
  </para>
  <para style="p">
    <verse number="18" style="v"/>Zeisu in tua dawi a taai ciangin, naupang sung pan paikhia a, tua hun akipanin naupang a dam hi.
  </para>
  <para style="p">
    <verse number="19" style="v"/>Tua ciangin a nungzuite in gamdaihna mun, Zeisu kiangah va nai uh a, “Kote in tua dawi bang hangin hawlkhia zo lo ka hi uh hiam?” ci-in a dot uh leh,
  </para>
  <para style="p">
    <verse number="20" style="v"/>Zeisu in, “Na upna uh a neu hang hi. Ke’n aman takpi kong cih-inah, note in ankamtang khat cia bang upna nei le-uh teh hih mual kiangah, “Kinkhia in,’ na cih uh leh, kikhin ding hi.
  </para>
  <para style="p">
    <verse number="21" style="v"/>Note in upna nei le-uh teh, bawl zawh loh na khat beek na nei kei ding uh hi,” ci-in a gen hi.
  </para>
  <para style="p">
    <verse number="22" style="v"/>Galile gamah a om lai takun Zeisu in, “Mihing Tapa mite khut tungah a kipia ding hi.
  </para>
  <para style="p">
    <verse number="23" style="v"/>Tua mite in amah a that ding uh hi. Ni thum ni-in a thokik ding hi,” ci-in a nungzuite a hilh ciangin, amaute a dah mahmah uh hi.
  </para>
  <para style="p">
    <verse number="24" style="v"/>Kapernaum khua-ah a tun’ ciangin, biakna innpi siahdongte Piter kiangah pai uh a, “Na Siapa in biakna innpi siah hamu liau lo ahi hiam?” ci-in a dot ciangin,
  </para>
  <para style="p">
    <verse number="25" style="v"/>Piter in “A liau hi,” a ci hi. Piter inn sungah a tum ciangin Zeisu in, “Simon aw, nang bangci ngaihsut na hi hiam? Leitung kumpite in kua kiangah phiangsiah a dong uh hiam? Amau tate tungah a dong uh hiam? Midangte tungah a dong uh hiam? ci-in a dot leh,
  </para>
  <para style="p">
    <verse number="26" style="v"/>Piter in, “Midangte tungah dong ahi uh hi,” a ci hi. Zeisu in, “Tua bang ahih leh, a tate a peng uh hi.
  </para>
  <para style="p">
    <verse number="27" style="v"/>Ahih hangin, tua mite in eite’ hangin a puk loh nadingun, tuili-ah pai in la, nga thang va siah in. Nga na mat masak la in la, a kam na phen ciangin peekkhat na mu ding hi. Tua dangka la in la, kei ading leh nang adingin siahdongte na pia in,” a ci hi.
  </para>
  <chapter number="18" style="c"/>
  <para style="p">
    <verse number="1" style="v"/>Tua lai takin a nungzuite in Zeisu kiangah va nai uh a, “Vantung Gam sungah kua a lian bel ding hiam?” ci-in a dong uh hi.
  </para>
  <para style="p">
    <verse number="2" style="v"/>Zeisu in naupang khat samin, amaute laizang ah a koih khit ciangin,
  </para>
  <para style="p">
    <verse number="3" style="v"/>“Ke’n aman takpi kong cih-inah na kikheel uh a, hih naupangno bang na suah kei uh leh, Vantung Gam sungah na tum zo kei ding uh hi.
  </para>
  <para style="p">
    <verse number="4" style="v"/>Tua ahih ciangin, naupang mah bangin lungsim a kiniamsakte in, Vantung Gam sungah a lianbel ahi ding hi.
  </para>
  <para style="p">
    <verse number="5" style="v"/>Keima min hangah hih bang naupangno khat a ngai peuhmah in kei zong hong ngai hi.”
  </para>
  <para style="p">
    <verse number="6" style="v"/>“Kei hong um hih naupang khat a puksak mi peuhmah in, a ngawng ah an gawina suang lian khat khih-in, tuipi thuk sungah a tumcip leh, amah ading a hoihzaw ding hi.”
  </para>
  <para style="p">
    <verse number="7" style="v"/>“Puk nading om ahih ciangin, leitung mite in gimna a thuak ding uh hi. Bang hang hiam na cih uh leh, puk nading thu a om hi. Ahih hangin, a puksakpa in gimna a thuak ding hi.
  </para>
  <para style="p">
    <verse number="8" style="v"/>Na khut ahi zongin, na khe ahi zongin, hong puksak leh, na khut na khe sattan in la, paii in. Khut leh khe kim nei-in tawntung meikuang sungah khulna na thuak sangin, khut bui, khe bui, a poi sa-in nuntakna sungah na tum leh, nang ading a hoihzaw ding hi.
  </para>
  <para style="p">
    <verse number="9" style="v"/>Na mittang in hong puksak leh, khelkhia in la, paai in. Na mittang kim nei-in meikuang sungah khulna na thuak sangin, mittang khat guak tawh nuntakna sungah na tum leh, nang ading a hoihzaw ding hi.”
  </para>
  <para style="p">
    <verse number="10" style="v"/>“Note in hih naupangte khatpeuh mah na simmawh loh nadingun na kikeem un.
  </para>
  <para style="p">
    <verse number="11" style="v"/>Bang hang hiam cih leh, amau’ vantung mite in, vantungah a om ka Pa’ maitang a mu niloh uh hi, ka ci hi. (Bang hang hiam na cih uh leh Mihing Tapa in a mangthang mite gumkhia dingin hong pai ahi hi).
  </para>
  <para style="p">
    <verse number="12" style="v"/>Bangci na lungngai uh hiam? Tuu zakhat a neipa in, a tuu khat mangthang leh, tuu sawmkua-le-kua nusia a, mualtungah a mangthang tuu khat zong thei hilo ahi hiam?
  </para>
  <para style="p">
    <verse number="13" style="v"/>A muh leh, a mangthang lo tuu sawmkua leh kuate sangin, a mang tuu pen tungah a lungdam zaw hi, aman takpi-in kong ci hi.
  </para>
  <para style="p">
    <verse number="14" style="v"/>Tua mah bangin vantungah a om na Pa un, tua naupangte khat a kisiat nading a ut kei hi.”
  </para>
  <para style="p">
    <verse number="15" style="v"/>“Na u na nau in na tungah hong khialh leh, ama kiangah pai in la, no gel bek omin ama mawhna pulakin thu hilh in. Amah in na thu hong man’ leh, na u na nau na ngah zo hi.
  </para>
  <para style="p">
    <verse number="16" style="v"/>Nangma thu hong man’ nop kei leh, teci nih bang thum bang kampauna tawh thu khempeuh a kip theih nadingin, midang nih bang thum bang samin paipih in.
  </para>
  <para style="p">
    <verse number="17" style="v"/>Amah in tua mite’ thu a man’ nop kei leh, pawlpite kiangah na ko in. Pawlpite’ thu a man’ kei leh, amah Gentail leh siahdongte bangin na ngaihsun in.”
  </para>
  <para style="p">
    <verse number="18" style="v"/>“Ke’n aman takpi kong cih-inah, leitungah na hen peuhmah, vantungah a kihen ding hi. Leitungah na phel peuhmah vantungah a kiphel ding hi.
  </para>
  <para style="p">
    <verse number="19" style="v"/>Khatvei kong gen kikinah, leitungah note nih kithutuak a, thu na nget uh leh, na nget khempeuh vantung khua-ah a om ka Pa in hong pia ding hi.
  </para>
  <para style="p">
    <verse number="20" style="v"/>Bang hang hiam na cih uh leh, nih bang thum bang ka min tawh a kikhop uh ciangin, amau laizangah ka om hi,” ci-in Zeisu in a gen hi.
  </para>
  <para style="p">
    <verse number="21" style="v"/>Tua khit ciangin Piter in va nai a, “Topa aw, ka u ka nau in kei tungah hong khial leh, ama mawhna bangzah vei ka maisak ding hiam? Sagih vei dongin ka maisak ding hiam?” ci-in a dot ciangin
  </para>
  <para style="p">
    <verse number="22" style="v"/>Zeisu in, “Sagih vei dong maisak in kong ci kei hi. Sawm sagih mun sagih vei dongin maisak in kong ci hi.
  </para>
  <para style="p">
    <verse number="23" style="v"/>Tua ahih ciangin, Vantung Gam in ama nasemte ciamtehna lai a en nuam kumpipa khat tawh kibang hi.
  </para>
  <para style="p">
    <verse number="24" style="v"/>A ciamtehna lai a et lai takin, talen tulsawm a ba nasempa khat a mai-ah hong paipih uh hi.
  </para>
  <para style="p">
    <verse number="25" style="v"/>Tua pa in a leiba loh nading nei lo ahih ciangin, ‘Amah a kipan, a zite, a tate, a sum khempeuh zuakin a leiba hong loh ta hen,’ a topa in a ci hi.
  </para>
  <para style="p">
    <verse number="26" style="v"/>Tua ahih ciangin, tua nasempa in a mai-ah bokin, ‘Topa aw, kei hong hehpih in la, na ngak lai in, ka leiba khempeuh kong loh ding hi,’ a cih leh,
  </para>
  <para style="p">
    <verse number="27" style="v"/>a topa in hehpih a, a leiba khempeuh maisakin a khah hi.
  </para>
  <para style="p">
    <verse number="28" style="v"/>Ahih hangin, tua nasempa paikhia a, ama dangka zakhat a ba, ama lawmpa’ nasem khat a muh ciangin a gawl meekin, ‘Na leiba hong loh in,’ a ci hi.
  </para>
  <para style="p">
    <verse number="29" style="v"/>Tua nasempa bokin, ‘Kei hong hehpih in la, na ngak lai in, ka leiba khempeuh kong loh ding hi,’ ci-in a thuum hangin,
  </para>
  <para style="p">
    <verse number="30" style="v"/>sum neipa in hehpih nuam lo a, a leiba khempeuh a loh khit matengin thong sungah a khum hi.
  </para>
  <para style="p">
    <verse number="31" style="v"/>Tua thu adang nasemte in a theih uh ciangin, a dah uh a, a gamtatna thu khempeuh a topa uh kiangah ko uh hi.
  </para>
  <para style="p">
    <verse number="32" style="v"/>Tua ahih ciangin a topa un leibapa sam a, ‘Gilo nasempa aw, nang in kei kiangah nong thuum ciangin, na leiba khempeuh kong maisak hi.
  </para>
  <para style="p">
    <verse number="33" style="v"/>Kei in nang ka hong hehpih bangin, nang zong tua na lawmpa hehpih thei lo na hi hiam?’ ci-in heh mahmah a,
  </para>
  <para style="p">
    <verse number="34" style="v"/>a leiba a loh khit matengin mi bawlsiate’ khut sungah a pia hi.
  </para>
  <para style="p">
    <verse number="35" style="v"/>Note in zong na u na nau uh’ khialhna na lungsim panun maisak kei le-uh teh, vantung khua-ah a om ka Pa in tua kumpipa mah bangin, note khempeuh tungah hong bawl ding hi.” a ci hi.
  </para>
  <chapter number="19" style="c"/>
  <para style="p">
    <verse number="1" style="v"/>Tua thu Zeisu in a hilh khit ciangin, Galile gam panin pai a, Judah gam Jordan gun gal khatah a tung hi.
  </para>
  <para style="p">
    <verse number="2" style="v"/>Mi tampite in a nung zui uh a, tua munah cinate a damsak hi.
  </para>
  <para style="p">
    <verse number="3" style="v"/>Farisaite in a kiangah va nai uh a, “Thu khempeuh hangin zi a mak tuak hiam?” ci-in a ze-et nadingin a dot uh ciangin,
  </para>
  <para style="p">
    <verse number="4" style="v"/>Zeisu in, “A piangsakpa in a kipat cilin, numei leh pasal a piangsak hi.
  </para>
  <para style="p">
    <verse number="5" style="v"/>‘Tua ahih ciangin pasal in a nu a pa nusia-in, a zi a bel ding hi. Tua nihte in sakhat, pumkhat a suak ding uh hi,’ a cihna thu Lai Siangtho sungah sim ngeilo na hi uh hiam?
  </para>
  <para style="p">
    <verse number="6" style="v"/>Tua ahih ciangin amaute in nih hi lo, khat bek ahi uh hi. Tua ahih ciangin Pasian in a gawm khawmsate mite in kikhensak kei uh hen,” a ci hi.
  </para>
  <para style="p">
    <verse number="7" style="v"/>Amaute in, “Tua bang ahih leh, kikhenna lai pia-in, a zi ma hen,’ ci-in Moses in bang hangin thu a pia hiam?” ci-a a dot uh ciangin,
  </para>
  <para style="p">
    <verse number="8" style="v"/>Zeisu in, “Note na lungsim uh khauh lua ahih ciangin, a zi a mak theih nadingin Moses in thu a pia hi. Ahih hangin a kipat cilin tua bang ahi kei hi.
  </para>
  <para style="p">
    <verse number="9" style="v"/>Ke’n kong cih-inah, adang pasal tawh a mawh longal, thu dang hangah ama zi ma a, numei dang tawh a kiteengte in angkawm ahi uh hi. A maksa numei a teen’pihte in mi’zi tawh a mawh hi,” a ci hi.
  </para>
  <para style="p">
    <verse number="10" style="v"/>A nungzuite in, “Nupate thu in hih bang ahih leh, kiteeng kei leeng a pha ding hi,” a ci hi.
  </para>
  <para style="p">
    <verse number="11" style="v"/>Zeisu in, “Hih thu mi khempeuh in mang zo lo ding uh hi.
  </para>
  <para style="p">
    <verse number="12" style="v"/>A nu sung pan geh bang mi a om hi. Midangte in a geh bang a om hi. Vantung Gam hangah geh bang a suak zong om hi. Hih thu a mang zote in na mang ta un,” a ci hi.
  </para>
  <para style="p">
    <verse number="13" style="v"/>Tua ciangin naupangte tungah a khut nga a, thu a ngetsak nading deihin, Zeisu kiangah paipih uh a, a nungzuite in a kham uh hi.
  </para>
  <para style="p">
    <verse number="14" style="v"/>Zeisu in, “Naupangte omsak ta un. Ka kiangah hong pai ding uh kham kei un. Bang hang hiam na cih uh leh, Vantung Gam in tua bangte gam ahi hi,” a ci hi.
  </para>
  <para style="p">
    <verse number="15" style="v"/>Naupangte tungah a khut a ngak khit ciangin, tua mun panin a paikhia hi.
  </para>
  <para style="p">
    <verse number="16" style="v"/>Tua lai takin mi khat in Zeisu kiangah va nai a, “Sia aw, nuntak tawntungna ka ngah nadingin, a pha bang ka bawl ding hiam?” ci-a a dot ciangin,
  </para>
  <para style="p">
    <verse number="17" style="v"/>Zeisu in, “Bang hangin kei kiangah phatna thu hong dong na hi hiam? Mipha khat bek a om hi. Ahih hangin nuntakna sungah na tum nop leh, thukhamte na tang in,” a ci hi.
  </para>
  <para style="p">
    <verse number="18" style="v"/>Tangvalpa in, “Bang thukhamte tang ding ka hi hiam?” a cih kik ciangin Jeus in, “Mi na that kei in. Mi’ zi tawh na mawh kei in. Mi’ sum na gu kei in. A hi lo teci na pang kei in.
  </para>
  <para style="p">
    <verse number="19" style="v"/>Na nu leh na pa zahtak in. Na pumpi na it bangin na lawmte zong na it in,” a ci hi.
  </para>
  <para style="p">
    <verse number="20" style="v"/>Tua tangvalpa in, “Tua thu khempeuh ka tang zo hi. Bang sam lai ka hi hiam?” a cih kik ciangin,
  </para>
  <para style="p">
    <verse number="21" style="v"/>Zeisu in, “Nang a siangtho nuam na hih leh, pai in la, na neihsa teng zuakin mizawngte na pia in. Tua ahih leh, vantung gam sungah sum na nei ding hi. Tua khit ciangin ka nung hong zui in,” a ci hi.
  </para>
  <para style="p">
    <verse number="22" style="v"/>Tua tangvalpa in tua thu a zak ciangin lungkim loin a paikhia hi. Bang hang hiam i cih leh, sum tampi a nei hi.
  </para>
  <para style="p">
    <verse number="23" style="v"/>Zeisu in, “Ke’n aman takpi kong cih-inah, sumhaute in Vantung Gam sung lut nading a haksa mahmah hi.
  </para>
  <para style="p">
    <verse number="24" style="v"/>Khatvei kong cih kikinah, sai khat in phim bil vangah a khumhak sangin, sumhau mite in Pasian’ Gam sungah lut nading a haksa zaw hi,” ci-in a nungzuite kiangah a gen hi.
  </para>
  <para style="p">
    <verse number="25" style="v"/>A nungzuite in tua thu a zak uh ciangin, lamdang mahmah a sa uh hi. “Tua bang ahih leh, kua in gupna ngah zo ding hiam?” a ci uh hi.
  </para>
  <para style="p">
    <verse number="26" style="v"/>Zeisu in amaute enin, “Hih thu mite in ahih zo kei uh hi. Ahih hangin Pasian in na khempeuh ahih thei hi,” a ci hi.
  </para>
  <para style="p">
    <verse number="27" style="v"/>Tua lai takin Piter in, “Kote in ka neihsa khempeuh uh nusia-in, nangmah ka hong zui uh hi. Tua ahih ciangin bang ka ngah ding uh hiam?” ci-in a dong hi.
  </para>
  <para style="p">
    <verse number="28" style="v"/>Zeisu in, “Ke’n aman takpi kong cih-inah, na khempeuh a thak kibawl kik a, Mihing Tapa in vangliatna tokhom tungah a tut ciangin ka nung hong zui note in thukhen tokhom sawm leh nih tungah tu-in, Israel mipawl sawm leh nihte tungah thu na khen ding uh hi.
  </para>
  <para style="p">
    <verse number="29" style="v"/>Kei min hangin a inn, a sanggampa, a sanggamnu, a nu a pa, a tate, tua teng a nusiate khempeuh in a zah zakhat ngah a, nuntak tawntungna a luah ding uh hi.
  </para>
  <para style="p">
    <verse number="30" style="v"/>Ahih hangin, a masate tampi in a nunung ding uh hi. A nunung tampite in a masa ding uh hi.”
  </para>
  <chapter number="20" style="c"/>
  <para style="p">
    <verse number="1" style="v"/>“Vantung Gam in leenggah lo sungah nasem dingte cial dingin zingsanga a kuankhia inn teekpa tawh kibang hi.
  </para>
  <para style="p">
    <verse number="2" style="v"/>Amah in, ‘Ni khatin peek khat hong pia ning, ci-in nasem dingte tawh a kiciam khit uh ciangin, leenggah lo-ah a sawl hi.
  </para>
  <para style="p">
    <verse number="3" style="v"/>Nai kua ciangin kuankhia leuleu a, midang kimkhat nasem loin sumbuk ah a ding mawkte a muh ciangin,
  </para>
  <para style="p">
    <verse number="4" style="v"/>‘Note zong ka leenggah lo-ah va pai un. A kituak zah ka hong pia ding hi,’ ci-a tua mite a kuan uh hi.
  </para>
  <para style="p">
    <verse number="5" style="v"/>Sun lai tak khatvei, nitak nai thum ciangin khatvei pai kik a, ahih ngei bangin ahih hi.
  </para>
  <para style="p">
    <verse number="6" style="v"/>Nitak nai nga ciangin kuankhia leuleu a, midang nasem lo-a ding a muh ciangin, ‘Note in ni khat tawntung nasem loin bang hangin hih lai-ah ding-in na om uh hiam,’ ci-a a dot ciangin,
  </para>
  <para style="p">
    <verse number="7" style="v"/>tua mite in, ‘Kote kuamah in hong cial lo hi,’ a cih uh ciangin, ‘Tua ahih leh, no zong ka leenggah lo-ah pai un,’ a ci hi.
  </para>
  <para style="p">
    <verse number="8" style="v"/>Nitak ciangin, leenggah lo neipa in, ‘Nasemte samin a tum nunungpen pan a kipanin, a tum masate dongin thaman na pia in,’ ci-in, sumkeempa kiangah thu a pia hi.
  </para>
  <para style="p">
    <verse number="9" style="v"/>Tua ahih ciangin, nitak nai nga lai takin a cialte in hong pai uh a, peekkhat tek a ngah uh hi.
  </para>
  <para style="p">
    <verse number="10" style="v"/>A tum masate in ‘Eite in a tamzaw i ngah kha ding hi,’ ci-a a ki-upmawh uh hangin, peek khat tek mah a ngah uh hi.
  </para>
  <para style="p">
    <verse number="11" style="v"/>Amaute in a ngah khit uh ciangin, inn teekpa a gensia uh hi.
  </para>
  <para style="p">
    <verse number="12" style="v"/>‘A tum nunungte in nai khat bek na a sem uh hi. Sun nilohin nakpi na sem a, nisa thuak kote tawh hong kibangsak hi,’ a ci uh hi.
  </para>
  <para style="p">
    <verse number="13" style="v"/>Inn teekpa in tuate khat kiangah, ‘Lawm aw, nangma tungah ka khial kei hi. Note in kei tawh dangka peek khat piak ding i kiciamna mang hilo na hi uh hiam?
  </para>
  <para style="p">
    <verse number="14" style="v"/>Na sum uh la un la, pai un. A tum nunungte note tawh a kikim ka pia nuam hi.
  </para>
  <para style="p">
    <verse number="15" style="v"/>Ka sumte ka ut bangin zang thei lo ka hi hiam? Ahih kei leh, kei mipha ka hih ciangin, hong mudah na hi uh hiam?’ a ci hi.
  </para>
  <para style="p">
    <verse number="16" style="v"/>Tua mah bangin, a nunungte in a masa ding uh hi. A masate in a nunung ding uh hi,” ci-in a hilh hi.
  </para>
  <para style="p">
    <verse number="17" style="v"/>Zeisu Jerusalem khuapi-ah a pai lai takin, a nungzui Sawm-le-nihte gam daihna-ah sam a,
  </para>
  <para style="p">
    <verse number="18" style="v"/>“Eite Jerusalem khuapi ah i pai ding hi. Mihing Tapa in siampi liante leh laitheite khut tungah a kipia ding hi.
  </para>
  <para style="p">
    <verse number="19" style="v"/>Amaute in amah a sih nading thu a khen khit uh ciangin, zahko-in sat uh a, singlamteh tungah thah dingin Gentailte’ khut tungah a pia ding uh hi. Ni thum ni-in a thokik ding hi,” a ci hi.
  </para>
  <para style="p">
    <verse number="20" style="v"/>Tua lai takin Zebedi’ tapate, a nu leh a tate tawh Zeisu kiangah paikhawm uh a, thu khat a ngen uh hi.
  </para>
  <para style="p">
    <verse number="21" style="v"/>Zeisu in, “Bang deih na hi uh hiam?” ci-in a dot ciangin, “Topa na Gam sungah ka tapate, na taklam khat, na veilam khat a tut theih nadingun thu hong pia in,” ci-in a ngen uh hi.
  </para>
  <para style="p">
    <verse number="22" style="v"/>Zeisu in, “Note in na hong ngetna uh na thei kei uh hi. Ka dawn ding hai dawn zo ding na hi uh hiam?” a cih ciangin, “Ka dawn zo ding uh hi,” a ci uh hi.
  </para>
  <para style="p">
    <verse number="23" style="v"/>Zeisu in, “Ka dawn ding hai na dawn takpi ding uh hi. Ahih hangin, ka taklam leh veilam ah tut nading, ke’n thu ka hong pia thei kei hi. Ka Pa in ngah dinga a bawlsate in a ngah ding uh hi,” a ci hi.
  </para>
  <para style="p">
    <verse number="24" style="v"/>A nungzui sawmte in a zak uh ciangin, tua unaute gel tungah a heh uh hi.
  </para>
  <para style="p">
    <verse number="25" style="v"/>Zeisu in a nungzuite sam a, “Gentailte a hausate in amau tungah a mang uh a, miliante in amaute a uk uh note in na thei uh hi.
  </para>
  <para style="p">
    <verse number="26" style="v"/>Note laka tua bang ahi kei hi. Note laka milian a suak nuamte in nomau’ na sem uh hen.
  </para>
  <para style="p">
    <verse number="27" style="v"/>Note lakah makai a suak nuamte in note sila suak uh hen.
  </para>
  <para style="p">
    <verse number="28" style="v"/>Tua mah bangin, Mihing Tapa in midangte na sem sak dingin hong pai ahi kei hi. Midangte’ na sem ding a, mi tampi tankhia ding leh, a nuntakna pia dingin a hong pai hi,” a ci hi.
  </para>
  <para style="p">
    <verse number="29" style="v"/>Jerikho khuapi pan a paikhiat lai takun, mi tampi in Zeisu nung a zui uh hi.
  </para>
  <para style="p">
    <verse number="30" style="v"/>Zeisu hong pai thu a zak uh ciangin, lam gei-ah a tu mittaw nih in, “David’ Tapa Topa aw, kote hong hehpih in,” ci-in a kiko uh hi.
  </para>
  <para style="p">
    <verse number="31" style="v"/>Mihonpite in a tawp nadingun tuate a taai uh hangin, “David’ Tapa aw, kote hong hehpih in,” ci-in a kiko sawnsawn uh hi.
  </para>
  <para style="p">
    <verse number="32" style="v"/>Zeisu ding-in mittawte sam a, “Note ading bang kong bawl ding deih na hi uh hiam?” ci-in a dot ciangin,
  </para>
  <para style="p">
    <verse number="33" style="v"/>“Topa aw, ka mittang uh hong vaksak leteh ka ut uh hi,” a ci uh hi.
  </para>
  <para style="p">
    <verse number="34" style="v"/>Zeisu in hehpihhuai sa a, amau’ mittang a khut tawh a lawn’ ciangin, thakhatin amau in khua mu thei uh a, a nung a zui pah uh hi.
  </para>
  <chapter number="21" style="c"/>
  <para style="p">
    <verse number="1" style="v"/>Amaute in Jerusalem khuapi a naih uh a, Oliv Mual tungah a om Bethfage khua-ah a tun’ uh ciangin, Zeisu in a nungzuite nih sawl a,
  </para>
  <para style="p">
    <verse number="2" style="v"/>“Na mai-uh ah a om khua-ah pai un. Tua khua-ah khau khihsa a om, la nuta thakhatin na mu ding uh hi. La khau sut un la, ka kiangah hong paipih ta un.
  </para>
  <para style="p">
    <verse number="3" style="v"/>Mi khatpeuh in na kiang uhah thu khat peuhmah hong gen leh, ‘Topa in a deih hi,’ ci le-uh teh amau in thakhatin hong khah ding uh hi,” ci-in a vaikhak hi.
  </para>
  <para style="p">
    <verse number="4" style="v"/>Tua bang hihna in, Pasian in a kamsangpa tungah a genkholhsa bang a tun’ nading ahi hi. A genna in:
  </para>
  <para style="p">
    <verse number="5" style="v"/>“En in, na Kumpipa, lungsimniam tawh, Lapi’ ta lano leh la tungah tuangin, Na kiangah hong pai ding hi,’ ci-in, Zion’ tanu kiangah na gen ding hi,” ci-in a gen hi.
  </para>
  <para style="p">
    <verse number="6" style="v"/>A nungzuite in Zeisu’ vaikhak bangin a pai uh a,
  </para>
  <para style="p">
    <verse number="7" style="v"/>la nuta hong paipih uh a, a tung uhah amau puante a phah khit uh ciangin, Topa a tuang sak uh hi.
  </para>
  <para style="p">
    <verse number="8" style="v"/>Mihonpite in lampi-ah amau puante a phah uh hi. Adangte in singhiang satin lampi-ah a phah uh hi.
  </para>
  <para style="p">
    <verse number="9" style="v"/>A mai pai, a nung a zui mihonpite in, “David’ Tapa tungah Hosanna! Pasian’ min tawh hong paipa in thupha ngah ta hen! Van a sangbelna-ah Hosanna!” ci-in a kiko uh hi.
  </para>
  <para style="p">
    <verse number="10" style="v"/>Jerusalem khuapi a tun ciangin, khua zangpi-in kising hehu uh a, “Hihpa in kua mi ahi hiam?” ci-in a dot uh leh,
  </para>
  <para style="p">
    <verse number="11" style="v"/>mihonte in, “Hihpa in Galile gam Nazareth khua kamsangpa Zeisu hi,” a ci uh hi.
  </para>
  <para style="p">
    <verse number="12" style="v"/>Zeisu in Pasian biakna innpi sungah a lut ciangin, biakna innpi sungah sumzuakte leh sumleite khempeuh hawlkhia in, dangka kheekte’ sabuaite leh vakhu zuakte’ tutphahte sawnthal sak a,
  </para>
  <para style="p">
    <verse number="13" style="v"/>“Ka inn in thungetna inn a kici ding hi,’ ci-in Lai Siangtho sungah a kigelh hangin, note in guta buluhte omna na piangsak tazen uh hi,” a ci hi.
  </para>
  <para style="p">
    <verse number="14" style="v"/>Tua khit ciangin, mittawte leh khe-baite, biakna innpi sungah Topa kiangah a pai uh ciangin amaute a damsak hi.
  </para>
  <para style="p">
    <verse number="15" style="v"/>Nalamdangte a bawl leh, naupangnote in, “David’ Tapa tungah Hosanna!” ci-in biakna innpi sungah kiko uh siampi liante leh laitheite in a zak uh ciangin, a heh uh hi.
  </para>
  <para style="p">
    <verse number="16" style="v"/>“Hih naupangte in bang thu a gen uh cih na za hiam?” ci-in a dot uh ciangin Zeisu in, “Ka za hi. ‘Naupangte leh nawi nete kam sung pan Nang in minphatna na piangsak hi,’ a cihna thu, note in khatvei beek sim ngeilo na hi uh hiam?” a ci hi.
  </para>
  <para style="p">
    <verse number="17" style="v"/>Tua lai takin, amaute paisanin khua sung pan paikhia a, Bethani khua tungin tua san takah a giak hi.
  </para>
  <para style="p">
    <verse number="18" style="v"/>Zing ciangin khuapi sungah a pai kik lai takin, Zeisu a gil kial hi.
  </para>
  <para style="p">
    <verse number="19" style="v"/>Lampi geiah theikung khat a muh ciangin a kiangah a va pai leh, a teh longal bangmah a mu kei hi. Zeisu in, “Tu-a kipan gah loin om tawntung in,” a cih ciangin theikung dinggaw pah hi.
  </para>
  <para style="p">
    <verse number="20" style="v"/>A nungzuite in a muh uh ciangin, “Hih theikung thakhatin a dinggaw hi,” ci-in lamdang a sa uh hi.
  </para>
  <para style="p">
    <verse number="21" style="v"/>Zeisu in, “Ke’n aman takpi kong cih-inah, note in um khial loin upna taktak na neih uh leh, hih theikung tungah ka hih bangin na bawl thei uh tham loin, hih mual kiangah, ‘Na omna pan na kinkhia in la, tuipi sungah na kipaai in,’ ci le-uh teh na cih uh mah bangin a piang ding hi.
  </para>
  <para style="p">
    <verse number="22" style="v"/>Upna tawh thu na nget uh leh, na nget khempeuh uh na ngah ding uh hi,” a ci hi.
  </para>
  <para style="p">
    <verse number="23" style="v"/>Zeisu biakna innpi-ah lut a, thu a hilh lai takin siampi liante leh upate a kiangah pai uh a, “Hih nate bang thuneihna tawh bawl na hi hiam? Hih thu kua in hong pia ahi hiam?” ci-in a dot uh ciangin,
  </para>
  <para style="p">
    <verse number="24" style="v"/>Zeisu in zong, “Note ke’n kam khat kong dong ding hi. Na hong dawn’ theih uh leh, hih nate kua thu tawh ka bawl kong gen ding hi.
  </para>
  <para style="p">
    <verse number="25" style="v"/>Johan’ baptaizna thu in koi panin hong piang ahi hiam? Vantung pan hong piang ahi hiam? Mi tung pan hong piang ahi hiam?” ci-in a dot ciangin, “Vantung pan hong pai hi,” ci leeng, ‘Note in ama thu bang hangin um lo na hi uh hiam?” ci-in hong dong zel ding hi.
  </para>
  <para style="p">
    <verse number="26" style="v"/>“Mi tung pan hong piang hi,’ ci leeng, mite i kihta hi. Bang hang hiam i cih leh mi khempeuh in Johan kamsangpa a sa uh hi,” ci-in khat leh khat a kikup khit uh ciangin,
  </para>
  <para style="p">
    <verse number="27" style="v"/>“Ka thei kei uh hi,” ci-a a gen uh ciangin Zeisu in, “Tua mah bangin hih nate kua thu tawh ka bawl, kong gen kei ding hi.”
  </para>
  <para style="p">
    <verse number="28" style="v"/>“Note in bangci ngaihsut na hi uh hiam? Mi khat in tapa nih a nei hi. Tua pa a ta lianpen kiangah pai a, ‘Ka ta aw, tuni-in ka leenggah lo-ah kuanin va sem in,’ a cih ciangin,
  </para>
  <para style="p">
    <verse number="29" style="v"/>a ta upa bel in, ‘Kei kuan kei ning,’ a cih hangin, a nung ciangin kisikkik a, a kuan hi.
  </para>
  <para style="p">
    <verse number="30" style="v"/>A pa a tapa neu kiangah pai a, a sawl masak bangin a sawl kik ciangin, a ta in, ‘Va kuan ning, pa aw,’ a cih hangin a kuan kei hi.
  </para>
  <para style="p">
    <verse number="31" style="v"/>Tua tate gel koi pen in a pa’ deihna banga ta ahi hiam?” ci-in a dot ciangin amaute in, “A tapa upa pen a ta hi,” a ci uh hi. Zeisu in, “Ke’n aman takpi kong cih-inah, phiangsiah dongte leh numei gilote in Pasian Gam sungah note sangin a lut masa zaw ding uh hi.
  </para>
  <para style="p">
    <verse number="32" style="v"/>Bang hang hiam cih leh, Johan in thuman lam tawh na kiang uhah hong pai hangin, ama thu na um kei uh hi. Siahdongte leh numei gilote in ama thu a um uh hi. Note in tua thu na muh uh ciangin, Johan’ thu um dingin na kisik kei uh hi,” ci-in a gen hi.
  </para>
  <para style="p">
    <verse number="33" style="v"/>“Adang thugentehna khat na ngai un: Inn neipa khat in lo lai-ah leenggah kungte suan a, gawlin a um khit ciangin, leenggah cil nading to a, tausang buk khat a lam khit ciangin, lo khote khawh lawhsakin khual a zin san hi.
  </para>
  <para style="p">
    <verse number="34" style="v"/>A gah hun a tun’ dektak ciangin, a gah ngah dingin lo neipa in a nasemte, lo khawh lawhte kiangah a sawl hi.
  </para>
  <para style="p">
    <verse number="35" style="v"/>Tua lo khawh lawhte in a nasemte a mat khit uh ciangin, khat sat, khat that, khat suang tawh a deeng uh hi.
  </para>
  <para style="p">
    <verse number="36" style="v"/>Khatvei a masa sang a tam zaw nasemte a sawl kik ciangin, lo khawh lawhte in amasa bangin ahih zel uh hi.
  </para>
  <para style="p">
    <verse number="37" style="v"/>A nunung pen ciangin lo neipa in, ‘Tua mite in ka tapa a zahtak ding uh hi,’ ci-in a tapa a sawl hi.
  </para>
  <para style="p">
    <verse number="38" style="v"/>Ahih hangin, lo khawh lawhte in a tapa a muh uh ciangin, ‘Hihpa in a inn luah dingpa ahi hi. Hong pai un, amah thatin a sum luah ding teng eite in tang ni,’ ci-in khat leh khat a kikum uh hi.
  </para>
  <para style="p">
    <verse number="39" style="v"/>Lo neipa’ tapa a mat khit uh ciangin leenggah lo nawlah paikhiatpihin a that uh hi.
  </para>
  <para style="p">
    <verse number="40" style="v"/>Tua ahih ciangin, lo neipa a tun’ ciangin, lo khawh lawhte tungah bangci a bawl ding hiam?’ a ci hi.
  </para>
  <para style="p">
    <verse number="41" style="v"/>‘Tua migilote sugawp ding a, a gah a tun’ ciangin a gah a pia ding lo kho dangte a khawh lawhsak ding hi,” ci-in a gen uh hi.
  </para>
  <para style="p">
    <verse number="42" style="v"/>Tua ciangin Zeisu in: “‘Inn lamte’n a nilkhiat suang in, A nung ciangin innkiu suang a piang hi. Tua thu Pasian in bawl a, Eite mai-ah a lamdang hi,’ a cihna Lai Siangtho sungah note in khatvei beek sim ngeilo na hi uh hiam?
  </para>
  <para style="p">
    <verse number="43" style="v"/>Tua ahih ciangin, ke’n kong cih-inah Pasian Gam note kiang pan kilakhia ding a, tampi gah a gahsak thei mipawl dangte kipia ding hi.
  </para>
  <para style="p">
    <verse number="44" style="v"/>Hih suang tungah a kiate in a kitan ding hi. A tungah hih suang kia a, a deen’ khak peuhmahte kizangawp ding hi,” a ci hi.
  </para>
  <para style="p">
    <verse number="45" style="v"/>Tua thugentehna Farisaite leh siampi liante in a zak uh ciangin, amau cihna a, a gen ahih lam a thei uh hi.
  </para>
  <para style="p">
    <verse number="46" style="v"/>Amau in Zeisu mat dingin a zon’ uh hangin mihonpi a kihta uh hi. Bang hang hiam i cih leh, mi khempeuh in Topa in Pasian’ kamsangpa hi a ci uh hi.
  </para>
  <chapter number="22" style="c"/>
  <para style="p">
    <verse number="1" style="v"/>Zeisu in mihonpite kiangah thugentehna a genkik inah:
  </para>
  <para style="p">
    <verse number="2" style="v"/>“Vantung Gam in a tapa ading molakpawi a kham kumpipa tawh kibang hi.
  </para>
  <para style="p">
    <verse number="3" style="v"/>Amah in a nasemte sawl a, a khohsate a sapsak hangin a hawh nuam kei uh hi.
  </para>
  <para style="p">
    <verse number="4" style="v"/>Khatvei, adang nasemte sawl a, ‘Kei ka pawikham nading ka kisa khin zo hi. Ka bawng leh bawngno thaute kigo khin zo hi. Na khempeuh a baihsa-in a om hi. Mopina pawi sungah hong hawh ta un,’ ci-in ka khohsate va hilh kik un,’ ci-in a sawl hi.
  </para>
  <para style="p">
    <verse number="5" style="v"/>Ahih hangin a sapte in thusim lo uh a, khat lo a kuan hi; khat sumzuakin a pai hi.
  </para>
  <para style="p">
    <verse number="6" style="v"/>A om laite in a nasemte manin, bawlsia-in a that uh hi.
  </para>
  <para style="p">
    <verse number="7" style="v"/>Kumpipa in a zak ciangin, heh mahmah a, a galkapte kuan sakin tua mi thatte khempeuh thatin a khua uh mei-in a halsak hi.
  </para>
  <para style="p">
    <verse number="8" style="v"/>Tua laitakin kumpipa in a nasemte kiangah, ‘Ka mopina pawi ding teng a baihsa-in a om hi. Ahih hangin ka sapsate a kilawm kei uh hi.
  </para>
  <para style="p">
    <verse number="9" style="v"/>Tua ahih ciangin lamka-ah pai un la, na muh khempeuh uh hong sam un,’ a ci hi.
  </para>
  <para style="p">
    <verse number="10" style="v"/>A nasemte in lampi-ah paikhia uh a, a gi, a gilote, a muh khempeuh a kikhawmsak uh a, mopina pawi sungah mi a dim hi.
  </para>
  <para style="p">
    <verse number="11" style="v"/>Kumpipa in a hawhte en dingin a lut ciangin, molakna puan silh lo-a om mi khat a mu hi.
  </para>
  <para style="p">
    <verse number="12" style="v"/>‘Zawl aw, molakna puan silh loin, bang ding hong lut na hi hiam?’ ci-in a dot ciangin tua pa in a dawn’ nading a thei kei hi.
  </para>
  <para style="p">
    <verse number="13" style="v"/>Tua laitakin kumpipa in, ‘Tua pa a khut leh a khe hen un la, pua lam khuamialna sungah na paaikhia un,’ ci-in a nasemte a sawl hi. Kahna leh hagawina a om ding hi.
  </para>
  <para style="p">
    <verse number="14" style="v"/>A kisam mite a tam hangin, a kiteel mite a tawm ding uh hi,” a ci hi.
  </para>
  <para style="p">
    <verse number="15" style="v"/>Tua laitakin Farisaite paikhia uh a, “Bangci leeng Zeisu kam tawh i siah zo ding hiam” ci-in a kikup khit uh ciangin,
  </para>
  <para style="p">
    <verse number="16" style="v"/>amau’ nungzuite leh Herod’ nungzuite, Zeisu kiangah sawlin, “Sia aw, nang in thutak genpa na hi hi. Kuamah na kihta kei a, mi maitang zahtak loin Pasian thu a tangtakin na hilh cih ka thei uh hi.
  </para>
  <para style="p">
    <verse number="17" style="v"/>Tua bang ahih ciangin, Sia aw, bangci ngaihsut na hi hiam? Kaisar kumpipa siah piak tuak ahi hiam, piak tuak lo ahi hiam hong hilh in” ci-in a dongsak uh hi.
  </para>
  <para style="p">
    <verse number="18" style="v"/>Zeisu in amaute gitlohna a theih ciangin, “Mi simtatte aw, bang hangin kei hong ze-et na hi uh hiam?
  </para>
  <para style="p">
    <verse number="19" style="v"/>Phiangsiah dangka hong lak un,” a cih leh denarias peek khat hong paipih uh hi.
  </para>
  <para style="p">
    <verse number="20" style="v"/>Zeisu in, “Hih kua min, kua lim ahi hiam?” ci-in a dot ciangin,
  </para>
  <para style="p">
    <verse number="21" style="v"/>“Kaisar kumpipa lim leh min hi,” a ci uh hi. Tua ciangin Zeisu in, “Kaisar kumpipa’ sum Kaisar kumpipa na pia un. Pasian’ sum Pasian na pia un,” a ci hi.
  </para>
  <para style="p">
    <verse number="22" style="v"/>Amaute in tua thu a zak uh ciangin lamdangsa-in a kiang pan a paikhia uh hi.
  </para>
  <para style="p">
    <verse number="23" style="v"/>“Misite’ thawhkikna om lo hi,” a ci Saddusite in,
  </para>
  <para style="p">
    <verse number="24" style="v"/>tua ni-in Zeisu kiangah va pai uh a, “Topa aw, mi khat in ta nei loin a sih leh, ama zi a nau in luah hen la, a u’ khang a man’ loh nadingin kizom ta hen,’ ci-in Moses in thu a pia hi.
  </para>
  <para style="p">
    <verse number="25" style="v"/>Kote lakah unau sagih a om uh hi. A upa pen in zi nei a, a si hi.
  </para>
  <para style="p">
    <verse number="26" style="v"/>Ta a neih loh manin ama zi a nau tawh a nusia hi. Tua mah bangin a nihna leh a thumna a kipan a sagihna dongin ahi uh hi.
  </para>
  <para style="p">
    <verse number="27" style="v"/>A nunung penin a numei zong a si hi.
  </para>
  <para style="p">
    <verse number="28" style="v"/>Tua bang ahih leh, thawhkik ni ciangin tua numei in unau sagih lakah kua pen’ zi hi ding hiam? Bang hang hiam na cih leh, amaute a vekpi un tua numei tawh a kiteeng uh hi,” a ci uh hi.
  </para>
  <para style="p">
    <verse number="29" style="v"/>Zeisu in, “Note in Lai Siangtho ahi zongin, Pasian vangliatna ahi zongin thei lo na hih uh ciangin, na um khial uh hi.
  </para>
  <para style="p">
    <verse number="30" style="v"/>Thawhkik ni ciangin kipina, kiteen’na om lo ding hi. Amaute in vantungmite tawh kibang ding uh hi.
  </para>
  <para style="p">
    <verse number="31" style="v"/>Thawhkikna thu panin Pasian in,
  </para>
  <para style="p">
    <verse number="32" style="v"/>‘Kei in Abraham’ Pasian, Isaak’ Pasian, Jakob’ Pasian ka hi hi,’ a cihna thu note in sim ngeilo na hi uh hiam? Pasian in a site’ Pasian hi lo, a nungtate’ Pasian ahi hi,” a ci hi.
  </para>
  <para style="p">
    <verse number="33" style="v"/>Mihonte in tua thu a zak uh ciangin a thuhilhna lamdang a sa uh hi.
  </para>
  <para style="p">
    <verse number="34" style="v"/>Saddusite kam Zeisu in a dongkhak, Farisaite in a zak uh ciangin kikhawm uh a,
  </para>
  <para style="p">
    <verse number="35" style="v"/>amau laitheipa khat in Zeisu ze-et a,
  </para>
  <para style="p">
    <verse number="36" style="v"/>“Sia aw, Thukhamnate lakah bang thukham lianbel ahi hiam?” ci-in a dot ciangin,
  </para>
  <para style="p">
    <verse number="37" style="v"/>Zeisu in, “Na Topa Pasian na lungsim khempeuh, na kha khempeuh, na pilna khempeuh tawh na it in.
  </para>
  <para style="p">
    <verse number="38" style="v"/>Hih thukham in a masapen leh a lianpen thukham ahi hi.
  </para>
  <para style="p">
    <verse number="39" style="v"/>Na pumpi na it bangin na lawmte zong na it in, a cihna thukham nihna in tua a masa thukham tawh kibang hi.
  </para>
  <para style="p">
    <verse number="40" style="v"/>Hih thukham nih in, Thukhamna khempeuh leh Pasian’ kamsangte thuhilhna khempeuh a meen’na bulpi hi,” a ci hi.
  </para>
  <para style="p">
    <verse number="41" style="v"/>Farisaite a kikhop lai takun Zeisu in, “Note in Khazih kua hi ci-in na um uh hiam?
  </para>
  <para style="p">
    <verse number="42" style="v"/>Kua ta hi na ci uh hiam?” ci-in a dot ciangin, “David’ Tapa hi,” a ci uh hi.
  </para>
  <para style="p">
    <verse number="43" style="v"/>Zeisu in, “Tua ahih leh, David in Kha Siangtho tawh, ‘Topa hi,’ bangci-a ci thei ahi hiam?” a ci hi.
  </para>
  <para style="p">
    <verse number="44" style="v"/>David cihna in: “Topa in, ‘Na galte na khe nuai-ah ka koih matengin, Ka ziat lamah na tu in,’ ci-in, ka Topa kiangah a ci hi,” ci-in David in a ci hi.
  </para>
  <para style="p">
    <verse number="45" style="v"/>Tua mah bangin David in, ‘Khazih, Topa hi,’ ci ahih ciangin bangci-in ama ta hi thei ding ahi hiam?” ci-a a dot ciangin,
  </para>
  <para style="p">
    <verse number="46" style="v"/>kuamah in kamkhat beek dawng kik thei lo a, tua ni a kipanin kuamah in thu a dong ngam kei uh hi.
  </para>
  <chapter number="23" style="c"/>
  <para style="p">
    <verse number="1" style="v"/>Tua khit ciangin Zeisu in mihonpi leh a nungzuite thu a hilhinah,
  </para>
  <para style="p">
    <verse number="2" style="v"/>“Farisaite leh laitheite in Moses’ tokhom tungah a tu uh hi.
  </para>
  <para style="p">
    <verse number="3" style="v"/>Tua ahih ciangin, amau thukham khempeuh na zui un la, na tang un. Ahih hangin a gamtat uh bangin na ta kei un. Bang hang hiam na cih uh leh, amaute in a hilh bangun a gamta kei uh hi.
  </para>
  <para style="p">
    <verse number="4" style="v"/>A gik mahmah, a puak hak van guangin, midangte’ liangko tungah a suat uh hangin, a khutme nangawn uh tawh khin nuam lo uh hi.
  </para>
  <para style="p">
    <verse number="5" style="v"/>Amaute gamtatna khempeuh, mi mai-ah a kilat nadingin ahih uh hi. Amaute in a taubuh leh baanbuh liansak uh a, a puan mong teepkai a sausak uh hi.
  </para>
  <para style="p">
    <verse number="6" style="v"/>Pawikhamna sungah tutna phabel leh kikhopna inn sungah tokhom a sangbel a deih uh a,
  </para>
  <para style="p">
    <verse number="7" style="v"/>sumbukah zahtakna tawh hopih ahi zongin, ‘Rabbi aw,’ cihna ahi zongin a deih uh hi.
  </para>
  <para style="p">
    <verse number="8" style="v"/>Note in, ‘Rabbi,’ hong cih ding na ut kei un, Bang hang hiam na cih uh leh, na to uh khat bek a om hi. Note khempeuh in unau pawlkhat na hi uh hi.
  </para>
  <para style="p">
    <verse number="9" style="v"/>Leitungah kuamah, ‘Pa,’ na ci kei un, Vantungah a om na Pa uh khat bek a om hi.
  </para>
  <para style="p">
    <verse number="10" style="v"/>‘Topa,’ hong cih ding na deih kei un. Bang hang hiam na cih uh leh, Khazih ahi, na Topa uh khat bek a om hi.
  </para>
  <para style="p">
    <verse number="11" style="v"/>Note lakah a lianpen in, na nasem uh ahi ding hi.
  </para>
  <para style="p">
    <verse number="12" style="v"/>Ama pumpi a kilamsang peuhmah in niamkhiatna a thuak ding hi. A kiniamkhiat peuhmah a kilamsang ding hi.”
  </para>
  <para style="p">
    <verse number="13" style="v"/>“A simtat laitheite leh Farisaite aw, note in gimna na thuak ding uh hi. Bang hang hiam na cih uh leh, Vantung Gam kongkhak mi mai-ah na khak uh hi. No lah lut loin, a lut nuamte zong na kham uh hi.”
  </para>
  <para style="p">
    <verse number="14" style="v"/>“A simtat laitheite leh Farisaite aw, meigongte’ neihsa teng na nektumsak uh a, kineihna tawh saupipi thu na ngen uh hi. Tua ahih ciangin thukhenna lauhuaizaw na thuak ding uh hi.
  </para>
  <para style="p">
    <verse number="15" style="v"/>“A simtat Farisaite aw, note in gimna na thuak ding uh hi. Bang hang hiam na cih uh leh, mi khat na nungzui uh na suahsak nadingun, lei lam leh tui lam na pai kawikawi uh a, na ngeina uh hong zuite, note mah bangin, a nihvei khang dongin hel khua’ ta na suaksak uh hi.”
  </para>
  <para style="p">
    <verse number="16" style="v"/>“Lamhilh mittawte aw, note in gimna na thuak ding uh hi. Bang hang hiam na cih uh leh, ‘Biakna innpi tawh thu kiciam peuhmah in, a ciamna a pelh leh phamawh lo hi. Biakna innpi’ kham tawh a kiciam peuhmah in, leiba a nei hi,’ na ci uh hi.
  </para>
  <para style="p">
    <verse number="17" style="v"/>Mihai mittawte aw, koi lianpen ahi hiam? Kham in lianzaw ahi hiam? Tua kham a siangthosak biakna innpi lianzaw ahi hiam?
  </para>
  <para style="p">
    <verse number="18" style="v"/>‘Biakna tau tawh a kiciam peuhmah in, a ciamna a pelh leh phamawh lo hi. Biakna tau tungah a om piakna tawh a kiciam peuhmah in leiba a nei hi,’ na ci uh hi.
  </para>
  <para style="p">
    <verse number="19" style="v"/>Mittawte aw, koi pen lianzaw ahi hiam? Biakna tau lianzaw ahi hiam? Tua biakna tau a siangthosak piakna lianzaw ahi hiam?
  </para>
  <para style="p">
    <verse number="20" style="v"/>Tua ahih ciangin, biakna tau tawh a kiciamte in biakna tau a kipan, biakna tau tungah a om khempeuh tawh a kiciam hi.
  </para>
  <para style="p">
    <verse number="21" style="v"/>Biakna innpi tawh a kiciamte in biakna innpi ahi zongin, innpi sungah a teengpa tawh ahi zongin a kiciam hi.
  </para>
  <para style="p">
    <verse number="22" style="v"/>Vantung gam tawh a kiciamte in, Pasian’ tokhom tungah a tu mipa tawh a kiciam hi.”
  </para>
  <para style="p">
    <verse number="23" style="v"/>“A simtat laitheite leh Farisaite aw, note in gimna na thuak ding uh hi. Bang hang hiam na cih uh leh, leengmasel, anis leh, kummin, sehsawm suah sehkhat na piak uh hangin, thuman thukhenna, midangte hehpihna, gamtatna phate ahi Thukham sungah a lianpen thute na tang kei uh hi. Adangte sangin, hihte na tan’ ding uh a kilawm zaw hi.
  </para>
  <para style="p">
    <verse number="24" style="v"/>Thuhilh mittawte aw, note in thovai om loh nadingin tui na khaih uh hangin, saipi na valh uh hi.”
  </para>
  <para style="p">
    <verse number="25" style="v"/>“A simtat laitheite leh Farisaite aw, note in gimna na thuak ding uh hi. Bang hang hiam na cih uh leh, note in hai leh dalkuangte a pualam na silsiang uh hangin, a sung lamah han’ sanna leh huaihamnate a dim hi.
  </para>
  <para style="p">
    <verse number="26" style="v"/>Mittaw Farisaite aw, hai leh dalkuang pualam a sian’ nadingin a sunglam sil siang masa un.”
  </para>
  <para style="p">
    <verse number="27" style="v"/>“A simtat laitheite leh Farisaite aw, note in gimna na thuak ding uh hi. Bang hang hiam na cih uh leh, suangkangtui a kizut, han tawh kibang na hi uh hi. Tua hante a pualam a hoih uh hangin, a sungah misi guh leh kihhuaina khempeuh tawh a kidim hi.
  </para>
  <para style="p">
    <verse number="28" style="v"/>Tua mah bangin note zong, na pualam uh mi mai-ah misiangtho bangin na om uh hi. Na sung lam uh simtatna leh gitlohna tawh na dim uh hi.”
  </para>
  <para style="p">
    <verse number="29" style="v"/>“A simtat laitheite leh Farisaite aw, note in gimna na thuak ding uh hi. Bang hang hiam na cih uh leh, Pasian’ kamsangte’ han na bawl uh a, miphate’ han na zeem uh hi.
  </para>
  <para style="p">
    <verse number="30" style="v"/>Note in, ‘Ka pute ka pate’ khanglai-in om le-ung Pasian’ kamsangte thahna-ah ka kihel kei ding uh hi,’ na ci uh hi.
  </para>
  <para style="p">
    <verse number="31" style="v"/>Tua bang na hih uh ciangin, note in Pasian’ kamsangte a that mite’ tate na hi uh a, no langkhatah teci na pang uh hi.
  </para>
  <para style="p">
    <verse number="32" style="v"/>Tua ahih ciangin, na pute na pate’ mawhna tehna seeng na dimsak un.
  </para>
  <para style="p">
    <verse number="33" style="v"/>Mualtan’ suante aw, note in hel khua khiat ding thu tan’na bangci na suakta thei ding uh hiam?
  </para>
  <para style="p">
    <verse number="34" style="v"/>Tua ahih ciangin, kamsangte, lungpilte, laitheite, na omna uhah kong sawl ding hi. Note in tuate kimkhat na that ding uh a, kimkhat singlamteh tungah na khai ding uh hi. Kimkhat na kikhopna inn sung uhah na sat ding uh a, khua khat pan khua khatah bawlsia-in na hawlkhia ding uh hi.
  </para>
  <para style="p">
    <verse number="35" style="v"/>Tua ahih ciangin, mipha Abel’ si pan akipan biakna innpi leh biakna tau kikal a, na thah uh, Barakhiah’ tapa Zekhariah’ si dongin leitungah a kibuasa miphate’ si khempeuh in, note tungah hong tung ding uh hi.
  </para>
  <para style="p">
    <verse number="36" style="v"/>Ke’n aman takpi kong cih-inah, hih thu khempeuh in hih khang mite tungah a tung ding uh hi.”
  </para>
  <para style="p">
    <verse number="37" style="v"/>“Pasian’ kamsangte that a, na omna ah hong kisawlte zong suangtum tawh a deeng Jerusalem khuapi aw, akpi in a nongeekte a kha nuai-ah a khop bangin, na tate tamveipi ka khawm nuam zo a, nang na ut kei hi.
  </para>
  <para style="p">
    <verse number="38" style="v"/>En un, na inn uh mi omlo gam simthamin kinusia ding hi.
  </para>
  <para style="p">
    <verse number="39" style="v"/>Ke’n kong cih-inah, ‘Pasian min tawh hong paipa in thupha ngah ta hen,’ na cih matengun, tu-a kipan kei nong mu kei ding uh hi,” a ci hi.
  </para>
  <chapter number="24" style="c"/>
  <para style="p">
    <verse number="1" style="v"/>Zeisu in biakna innpi pan a paikhiat lai takin, a nungzuite in biakna innpi lak dingin a kiangah va nai uh hi.
  </para>
  <para style="p">
    <verse number="2" style="v"/>Zeisu in, “Hihte khempeuh mu hilo na hi uh hiam? Ke’n aman takpi kong cih-inah, a kiphelkhia loin suang khat tungah suang kiciang khat beek a om kei ding hi,” a ci hi.
  </para>
  <para style="p">
    <verse number="3" style="v"/>Tua lai takin Zeisu in, Oliv Mual tungah tu-a a om lai takin a nungzuite in a kiangah va pai sim uh a, “Tua thute in cikciang a hong piang ding hiam? Topa, nong kum ding ahi zongin, leitung bei ding ahi zongin, bang limin hong kihil ding cih hong hilh in,” ci-in a dong uh hi.
  </para>
  <para style="p">
    <verse number="4" style="v"/>Zeisu in, “Kuamah in hong khem zawh loh nadingin na kikem un.
  </para>
  <para style="p">
    <verse number="5" style="v"/>Bang hang hiam na cih uh leh, mi tampi in, ‘Kei Khazih ka hi hi,’ ci-in keima min tawh hong pai-in mi tampi a khem ding uh hi.
  </para>
  <para style="p">
    <verse number="6" style="v"/>Galdona thu leh galkap nading thu na za ding uh hi. Ahih hangin na lunghihmawh loh nadingun na kingaihsun un. Bang hang hiam na cih uh leh, tua thu khempeuh a piang ding uh hi. Ahih hangin, a beina a tung nai kei ding hi.
  </para>
  <para style="p">
    <verse number="7" style="v"/>Mi nam khat leh nam khat, gam khat leh gam khat hong kido ding uh hi. Mun khat khatah kial hong tung ding a, ziin hong liing ding hi.
  </para>
  <para style="p">
    <verse number="8" style="v"/>Tuate khempeuh in gimna kipat cilna ahi hi.”
  </para>
  <para style="p">
    <verse number="9" style="v"/>“Tua ciangin amaute in note hong bawlsiat nadingun hong pia ding uh a, hong that ding uh hi. Keima min hangin mi khempeuh in note hong mudah ding uh hi.
  </para>
  <para style="p">
    <verse number="10" style="v"/>Tua lai takin mi tampi a puk ding uh a, khat leh khat a kiheek ding uh hi, khat leh khat a kimudah ding uh hi.
  </para>
  <para style="p">
    <verse number="11" style="v"/>Kamsang zuautheite hong piang ding uh a, mi tampi a khem ding uh hi.
  </para>
  <para style="p">
    <verse number="12" style="v"/>Gitlohna thu tam ding ahih manin, mi tampite’ ki-itna uh a kiam ding hi.
  </para>
  <para style="p">
    <verse number="13" style="v"/>A bei dongin a kipte in gupna a ngah ding uh hi.
  </para>
  <para style="p">
    <verse number="14" style="v"/>Mi namkimte tungah teci a pan’ nadingin leitung khempeuhah Lungdamna Thu kihilh ding hi. Tua khit ciangin beina a piang ding hi.”
  </para>
  <para style="p">
    <verse number="15" style="v"/>“Tua ahih ciangin kamsangpa Daniel a hilh ngei bangin, a kisia thei kihhuaina in a siangtho munah ding-a a om note in na muh uh ciangin, (Lai Siangtho a sim theite in thei ta hen.)
  </para>
  <para style="p">
    <verse number="16" style="v"/>Judah gamah a omte in mual tungah tai ta hen.
  </para>
  <para style="p">
    <verse number="17" style="v"/>Innkhum tungah a omte in zong a inn sungah sum la dingin kumsuk kei hen.
  </para>
  <para style="p">
    <verse number="18" style="v"/>Lo lai-ah a omte in zong puan la dingin ciahkik kei hen.
  </para>
  <para style="p">
    <verse number="19" style="v"/>Tua lai takin naupai numeite leh naungeek nei numeite in gimna a thuak ding uh hi.
  </para>
  <para style="p">
    <verse number="20" style="v"/>Na tai uh a hun ding in phalbi laitak leh, Nipi ni a, a hong tun’ loh nadingin thu na ngen un.
  </para>
  <para style="p">
    <verse number="21" style="v"/>Bang hang hiam na cih uh leh, lei a pian’cil pan akipan tudongin a piang ngei lo, a nung ciang a piang nawn lo ding gimna lianpi tua lai takin a piang ding hi.
  </para>
  <para style="p">
    <verse number="22" style="v"/>Tua nite a kitomsak kei leh kuamah suakta zo lo ding hi. Ahih hangin a teelsate adingin a kitomsak ding hi.
  </para>
  <para style="p">
    <verse number="23" style="v"/>Tua lai takin mi khatpeuh in, ‘Hih lai-ah Khazih a om hi; hua lai-ah a om hi,’ hong cih leh um kei un.
  </para>
  <para style="p">
    <verse number="24" style="v"/>Bang hang hiam na cih uh leh, zuauthu gen kamsangte leh Khazih zuautheite hong piang ding uh a, a teelsate nangawn a khem zawh leh a khem nadingun, lim leh nalamdang a liante hong lak ding uh hi.
  </para>
  <para style="p">
    <verse number="25" style="v"/>En un, tua thu kong genkhol zo hi.
  </para>
  <para style="p">
    <verse number="26" style="v"/>Tua ahih ciangin, amaute in, ‘Khazih gam lakah a om hi,’ hong cih uh hangin pai kei un. ‘Inndei sungah a om hi,’ hong cih uh hangin um kei un.
  </para>
  <para style="p">
    <verse number="27" style="v"/>Bang hang hiam na cih uh leh, khuaphialep in nisuahna lam pan phia a, nitumna lam dongin a taang mah bangin, Mihing Tapa hong kumna a piang ding hi.
  </para>
  <para style="p">
    <verse number="28" style="v"/>Sapul omna peuhah musanete hong kikhawm ding uh hi.”
  </para>
  <para style="p">
    <verse number="29" style="v"/>“Tua gimna ni khit ciangin thakhatin ni hong mial ding a; kha a hong taang nawn kei ding hi; aksite hong kia ding uh a, vanah a om vangliatnate a kiliing ding uh hi.
  </para>
  <para style="p">
    <verse number="30" style="v"/>Tua lai takin van panin Mihing Tapa’ lim a kilang ding hi. Leitung minam khempeuh a kap ding uh a; vangliatna leh minthan’na tawh, Mihing Tapa in meii tungah tuanga hong kumsuk a mu ding uh hi.
  </para>
  <para style="p">
    <verse number="31" style="v"/>Amah in peengkul nakpi-in tumsak ding a; ama vantungmite sawlin, amaute in a teelsa mite, lei kiu li pan, van mong khat pan mong khat dongin a kikhawmsak ding uh hi.”
  </para>
  <para style="p">
    <verse number="32" style="v"/>“Theikung kiangah thugentehna na sin un. Theikung a hiang meeng a, a teh a no ciangin khuakhal a nai zo ta hi,’ ci-in na thei uh hi.
  </para>
  <para style="p">
    <verse number="33" style="v"/>Tua mah bangin ka gensa khempeuh na muh uh ciangin, Mihing Tapa kongbiang dongin hong nai zo hi, ci-in na thei ta un.
  </para>
  <para style="p">
    <verse number="34" style="v"/>Ke’n aman takpi kong cih-inah, hih khang mite a beima-in, hih thu khempeuh hong piang ding uh hi.
  </para>
  <para style="p">
    <verse number="35" style="v"/>Van leh lei a mangthang ding hi; ka thu ahih leh a mangthang ngei kei ding hi.”
  </para>
  <para style="p">
    <verse number="36" style="v"/>“Tua ni leh tua hun kuamah in thei lo hi. Vantungmite in thei lo uh hi. Mihing Tapa in zong thei lo hi. Pa khat bek in a thei hi.
  </para>
  <para style="p">
    <verse number="37" style="v"/>Noah khan’ lai bangin Mihing Tapa hong kum ciangin hong piang ding hi.
  </para>
  <para style="p">
    <verse number="38" style="v"/>Tuiciin a tun’ ma-inah, Noah teembaw sungah a lut ni dongin mite in an ne, tui dawnin, kipi, kiteengsakin a om uh hi.
  </para>
  <para style="p">
    <verse number="39" style="v"/>Tuiciin a tun’ ciangin mi khempeuh a suksiat mateng, bangmah ngaihsun loin a om uh bangin, Mihing Tapa hong pai ciangin a om ding hi.
  </para>
  <para style="p">
    <verse number="40" style="v"/>Tua tak ciangin, lo lai-ah a om mi nih in khat kila a, khat kinusia ding hi.
  </para>
  <para style="p">
    <verse number="41" style="v"/>Angawi khawm numei nih in khat kila a, khat kinusia ding hi. Tua ahih ciangin ngak un.
  </para>
  <para style="p">
    <verse number="42" style="v"/>Bang hang hiam na cih uh leh, na Topa uh hong pai ding ni na thei kei uh hi.
  </para>
  <para style="p">
    <verse number="43" style="v"/>Gutate hong pai ding hun inn neipa in theikhol leh, ama inn a suksiat loh nadingin a pang ding hi, ci-in na thei ta un.
  </para>
  <para style="p">
    <verse number="44" style="v"/>Tua ahih ciangin note in zong kigingkhol un. Bang hang hiam na cih uh leh, na ngaihsut loh lai takun Mihing Tapa hong tung ding hi.”
  </para>
  <para style="p">
    <verse number="45" style="v"/>“A topa in a hun a tun’ cianga a innkuanpihte annek tuidawn a hawmsak ding a koih, a diktat, a lungpil nasempa kua ahi hiam?
  </para>
  <para style="p">
    <verse number="46" style="v"/>A topa hong ciah ciangin tua banga a om a muh nasempa in thupha a ngah ding hi.
  </para>
  <para style="p">
    <verse number="47" style="v"/>Ke’n aman takpi kong cih-inah, a topa in a sum khempeuh tua nasempa a uksak ding hi.
  </para>
  <para style="p">
    <verse number="48" style="v"/>Ahi zongin nasem gilopa khat in, ‘Ka topa hong pai hak ding hi,’ ci-in a lungsim sungah ngaihsun a;
  </para>
  <para style="p">
    <verse number="49" style="v"/>nasem dangte satgawp a, zukhamte tawh an ne, zu dawn khawm a,
  </para>
  <para style="p">
    <verse number="50" style="v"/>khuadon lo leh a theih loh kalin a topa hong tung ding a;
  </para>
  <para style="p">
    <verse number="51" style="v"/>tua nasempa vua-in misimtatte tawh a omkhawmsak ding hi. Kahna leh ha gawina a om ding hi.”
  </para>
  <chapter number="25" style="c"/>
  <para style="p">
    <verse number="1" style="v"/>“Tua ahih ciangin Vantung Gam in zipipa dawn dingin, a meivak tawi kawma paikhia nungak sawm tawh kibang hi.
  </para>
  <para style="p">
    <verse number="2" style="v"/>Tua nungak lakah nga a pil uh hi, nga pil lo uh hi.
  </para>
  <para style="p">
    <verse number="3" style="v"/>A pil lo nungakte in meivak a tawi uh hangin namgimtui a pua kei uh hi.
  </para>
  <para style="p">
    <verse number="4" style="v"/>A pilte ahih uh leh, meivak leh thawl sungah namgimtui a tawikhawm uh hi.
  </para>
  <para style="p">
    <verse number="5" style="v"/>Zipipa a tun’ma kikalin tua nungakte a vekpi-un lusu-in a ihmu uh hi.
  </para>
  <para style="p">
    <verse number="6" style="v"/>Zankim lai takin, ‘En un, zipipa hong pai zo hi. Dawn dingin hong paikhia un,’ ci-in a kiko ciangin;
  </para>
  <para style="p">
    <verse number="7" style="v"/>tua nungakte tho-in a meivak ciat a bawl uh hi.
  </para>
  <para style="p">
    <verse number="8" style="v"/>A pil lote in, ‘Ka meivak uh a mit zo hi. Na namgimtui uh hong hawm un,’ ci-in lungpilte kiangah a ngen uh hi.
  </para>
  <para style="p">
    <verse number="9" style="v"/>A pilte in, ‘Kong piak uh leh, no ading leh ko ading namgimtui a kicing kei ding hi. Tua ahih ciangin, namgimtui zuakte kiangah va pai un la, no ading va lei le-uhcin a hoihzaw ding hi,’ a ci uh hi.
  </para>
  <para style="p">
    <verse number="10" style="v"/>Amaute in namgimtui lei dingin a va pai lai takun, zipipa hong tung a; a baihsa a om nungakte tawh mopina pawi sungah a lut khawm khit uh ciangin, kong a khak uh hi.
  </para>
  <para style="p">
    <verse number="11" style="v"/>Tua nung ciangin, namgimtui lei dinga pai nungakte hong pai uh a, ‘Topa aw, Topa aw, kote zong kong hong hon’ in,’ ci-in a ngen uh hi.
  </para>
  <para style="p">
    <verse number="12" style="v"/>Topa in, ‘Ke’n aman takpi kong cih-inah, note kong thei kei hi,’ a ci hi.
  </para>
  <para style="p">
    <verse number="13" style="v"/>Tua ahih ciangin, a ni ahi zongin, a hun ahi zongin, thei lo na hih uh ciangin ngak ta un.”
  </para>
  <para style="p">
    <verse number="14" style="v"/>“Tua thu in mi khat gam dangah pai ning a cih lai takin a nasemte sam a, sum a keemsakpa tawh kibang hi.
  </para>
  <para style="p">
    <verse number="15" style="v"/>Tua mi in a lungpilna uh tawh kituakin khat talen nga, khat talen nih, khat talen khat a piak khit ciangin a paikhia hi.
  </para>
  <para style="p">
    <verse number="16" style="v"/>Talen nga a sangpa in a metbawl leh, adang amet talen nga a ngah hi.
  </para>
  <para style="p">
    <verse number="17" style="v"/>Tua mah bangin talen nih sangpa in zong, adang amet talen nih mah a ngah hi.
  </para>
  <para style="p">
    <verse number="18" style="v"/>Talen khat a sangpa in pai-in, lei a tawh khit ciangin a topa’ dangka a seel hi.
  </para>
  <para style="p">
    <verse number="19" style="v"/>A sawtvei ciangin tua nasemte’ topa hong ciah a, amaute sum ciamtehna lai a en hi.
  </para>
  <para style="p">
    <verse number="20" style="v"/>Talen nga a sangpa in va nai a, adang talen nga paipihin, ‘Topa aw, talen nga nong pia hi. En in, adang talen nga amet ka ngah hi,’ a ci hi.
  </para>
  <para style="p">
    <verse number="21" style="v"/>A topa in, ‘Thuman, mi diktat nasempa aw, a pha hi. Nang thuneute tungah na diktat zo hi. Thu tampi nang kong uk sak ding hi. Na topa tawh lungdam khawm in,’ a ci hi.
  </para>
  <para style="p">
    <verse number="22" style="v"/>Talen nih a sangpa in zong va nai a, ‘Topa aw, talen nih nong pia hi. En in, adang talen nih amet ka ngah zo hi,’ a ci hi.
  </para>
  <para style="p">
    <verse number="23" style="v"/>A topa in, ‘Thuman, mi diktat nasempa aw, a pha hi. Nang thuneute tungah na diktat zo hi. Thu tampi nang kong uk sak ding hi. Na topa tawh lungdam khawm in,’ ci-in a gen hi.
  </para>
  <para style="p">
    <verse number="24" style="v"/>Talen khat sangpa in zong va nai a, ‘Topa aw, nang mi haksa na hi a, na vawh lohna, na suan lohna munah na at hi; na pawi lohna munah na khopna ke’n ka theih ciangin,
  </para>
  <para style="p">
    <verse number="25" style="v"/>kong kihta a, mun dangah pai-in na talen khat lei sungah ka seel hi. Tu-in na sum na la in,’ a ci hi.
  </para>
  <para style="p">
    <verse number="26" style="v"/>A topa in, ‘Gilo, mi thadah nasempa aw, keimah in ka pawi lohna munah ka khawm hi, ci-in thei na hi hiam?
  </para>
  <para style="p">
    <verse number="27" style="v"/>Ka dangka sumsinte pia leteh kong paikik ciangin, ka dangka teng leh amet ka ngahkhawm thei ding hi.
  </para>
  <para style="p">
    <verse number="28" style="v"/>Tua ahih ciangin, talen khat ama khut sung pan lakhia un la, talen nga keempa pia un.
  </para>
  <para style="p">
    <verse number="29" style="v"/>Bang hang hiam na cih uh leh, a neite khempeuh kipiak beh ding a, a hau ding hi. A nei lote kiang pan a neihsa nangawn kilakhia ding hi.
  </para>
  <para style="p">
    <verse number="30" style="v"/>Na-a kimang lo nasempa khuamial pua lamah hawlkhia un,’ a ci hi. Kahna leh ha gawina a om ding hi.”
  </para>
  <para style="p">
    <verse number="31" style="v"/>“Mihing Tapa in a minthan’na tawh, vantungmite tawh hong paikhop ciangin, minthan’na tokhom tungah hong tu ding hi.
  </para>
  <para style="p">
    <verse number="32" style="v"/>A mai-ah mi namkim kikhawmsakin gancingpa in tuu leh keelte a tuam khen mah bangin, mi khempeuh a tuam tuakin hong kikhensak ding hi.
  </para>
  <para style="p">
    <verse number="33" style="v"/>Tuute a ziatlam, keelte a veilam a koih ding hi.
  </para>
  <para style="p">
    <verse number="34" style="v"/>Tua ciangin a ziatlamah a omte kiangah Kumpipa in, ‘Ka Pa kiangah hehpihna ngahte aw, leitung pian’cil akipan, note ading a kibawlkholsa Gamah hong pai un la hong luah un.
  </para>
  <para style="p">
    <verse number="35" style="v"/>Bang hang hiam na cih uh leh, ka gilkial lai takin nong vaak uh hi. Ka dangtak lai takin tui nong pia uh hi. Khualzin ka hih lai takin zin nong do uh hi.
  </para>
  <para style="p">
    <verse number="36" style="v"/>Puan nei lo-a ka om lai takin puan nong silhsak uh hi. Cina-a ka om lai takin nong veh uh hi. Thong sungah ka om lai takin ka kiangah nong hawh uh hi,’ a ci ding hi.
  </para>
  <para style="p">
    <verse number="37" style="v"/>Miphate in, ‘Topa aw, na gilkial lai takin cika hong mu a, an hong pia ka hi uh hiam? Na dangtak lai takin cika hong mu a, na dawn ding tui hong pia ka hi uh hiam?
  </para>
  <para style="p">
    <verse number="38" style="v"/>Zin na hih lai takin cika hong mu a, zin hong do ka hi uh hiam? Puan na neih loh lai takin cika hong mu a, puan hong silhsak ka hi uh hiam?
  </para>
  <para style="p">
    <verse number="39" style="v"/>Cina-a na om ahi zongin, thong sungah na om ahi zongin, cika hong mu a, na kiangah hong pai ka hi uh hiam?’ a ci ding uh hi.
  </para>
  <para style="p">
    <verse number="40" style="v"/>Kumpipa in, ‘Ke’n aman takpi kong cih-inah, note in ka sanggamte ahi hih mineupen khat tungah na bawl uh ciangin, kei tungah zong hong bawl na hi uh hi,’ a ci ding hi.
  </para>
  <para style="p">
    <verse number="41" style="v"/>Tua ciangin, a veilamah a omte kiangah Kumpipa in, ‘Ciamsiatna a thuak mite aw, dawimangpa leh ama nungzuite ading a kibawl meikuang tawntung sungah kei kiang panin paikhia un.
  </para>
  <para style="p">
    <verse number="42" style="v"/>Bang hang hiam na cih uh leh, ka gilkial lai takin nong vaak kei uh hi. Ka dangtak lai takin ka dawn ding tui nong pia kei uh hi.
  </para>
  <para style="p">
    <verse number="43" style="v"/>Zin ka hih lai takin nong do kei uh hi. Puan nei loin ka om lai takin puan nong silhsak kei uh hi. Ka cinat laitak ahi zongin, thong sungah ka om laitak ahi zongin nong veh kei uh hi,’ a ci ding hi.
  </para>
  <para style="p">
    <verse number="44" style="v"/>Amaute in, ‘Topa aw, na gilkial laitak, na dangtak lai tak, khualzin na hih lai tak, puan na neih loh lai tak, na ci nat lai tak, thong sungah na om lai takin cika hong mu a, hong keem hong khoi lo ka hi uh hiam?’ a ci ding uh hi.
  </para>
  <para style="p">
    <verse number="45" style="v"/>Kumpipa in, ‘Ke’n aman takpi kong cih-inah, hih mite laka a neupen khat tungah na bawl loh uh ciangin, kei tungah zong hong bawl lo na hi uh hi,’ a ci ding hi.
  </para>
  <para style="p">
    <verse number="46" style="v"/>Tua mite in tawntung gimna thuak dingin a paikhia ding uh hi. Miphate ahih uh leh, nuntak tawntungna ngah dingin a paikhia ding uh hi,” ci-in thu a hilh hi.
  </para>
  <chapter number="26" style="c"/>
  <para style="p">
    <verse number="1" style="v"/>Zeisu in tua thu khempeuh a hilh khit ciangin a nungzuite kiangah,
  </para>
  <para style="p">
    <verse number="2" style="v"/>“Ni nih khit ciangin Paisan pawikhamna hong tung ding cih na thei uh hi. Tua lai takin Mihing Tapa in singlamteh tungah thah dingin kipia ding hi,” a ci hi.
  </para>
  <para style="p">
    <verse number="3" style="v"/>Tua lai takin siampi liante leh upate in Kaiafas kici, siampi ukpa’ inn tualah kikhawm uh a,
  </para>
  <para style="p">
    <verse number="4" style="v"/>Zeisu bangci kheembawlin, a mat khit uh ciangin thatlum thei ding ci-in a vaihawm uh hi.
  </para>
  <para style="p">
    <verse number="5" style="v"/>Ahih hangin, “Mihonpi a gamlum khak ding a lau manunah pawikham laitak hih kei ni,” a ci uh hi.
  </para>
  <para style="p">
    <verse number="6" style="v"/>Bethani khua-ah miphak Simon’ inn sungah Zeisu a om lai takin,
  </para>
  <para style="p">
    <verse number="7" style="v"/>numei khat in a manpha mahmah paknamtui suangngo thawl khat a kiangah paipih a, Topa sabuaiah a tut lai takin, a lu tungah a buak hi.
  </para>
  <para style="p">
    <verse number="8" style="v"/>A nungzuite in a muh uh ciangin heh uh a, “Bang dingin a mawkna-in a kizangsak hiam?
  </para>
  <para style="p">
    <verse number="9" style="v"/>Tua paknamtui man tampi-in zuakin mizawngte a kipia thei hi,” a ci uh hi.
  </para>
  <para style="p">
    <verse number="10" style="v"/>Zeisu in a theih ciangin, “Tua numei bang hangin bawlsia na hi uh hiam?
  </para>
  <para style="p">
    <verse number="11" style="v"/>Amah in kei tungah thupha hong bawl zo hi. Mizawngte in no kiangah a om tawntung ding uh hi. Kei ka hih leh, no tawh omkhawm tawntung ding ka hi kei hi.
  </para>
  <para style="p">
    <verse number="12" style="v"/>Hih paknamtui ka pum tungah a hong buakna in keima luang vui ding a hong bawl khol zo hi.
  </para>
  <para style="p">
    <verse number="13" style="v"/>Ke’n aman takpi kong cih-inah, hih Lungdamna Thuhilhna mun leitung khempeuhah hih numei a kiphawk nadingin ama hong bawlna thu kigen ding hi,” a ci hi.
  </para>
  <para style="p">
    <verse number="14" style="v"/>Tua lai takin sawm-le-nihte laka Judas Iskariot in siampi liante kiangah va pai a,
  </para>
  <para style="p">
    <verse number="15" style="v"/>“Kei in no khut sungah Zeisu kong piak leh, bangzahin nong guai ding uh hiam?” ci-in a dot ciangin, amau in dangka peek sawmthum ama ading a tawikhai uh hi.
  </para>
  <para style="p">
    <verse number="16" style="v"/>Tua a kipan Judas in amaute khut sungah Topa a piak theih nading a zong hi.
  </para>
  <para style="p">
    <verse number="17" style="v"/>Silngo om lo Khomun nek kipat ni-in, a nungzuite Zeisu kiangah va pai uh a, “Paisan pawi na nek theih nadingin koi lai tak hong bawlsak le-ung na deih hiam?” ci-in a dong uh hi.
  </para>
  <para style="p">
    <verse number="18" style="v"/>Zeisu in, “Khua sungah hih bang mi khat kiangah pai un la, ‘Sia in, Ka hun a nai zo hi. Nangma innah ka nungzuite tawh Paisan pawi ka ne ding hi, ci-in hong vaikhak hi,’ va ci un,” a ci hi.
  </para>
  <para style="p">
    <verse number="19" style="v"/>A nungzuite in Zeisu cih mah bangin ahih uh a, Paisan pawi nek nading a bawl khol uh hi.
  </para>
  <para style="p">
    <verse number="20" style="v"/>Nitak ciangin Zeisu in a nungzuite Sawm-le-nih tawh sabuai ah an ne-in a tukhawm hi.
  </para>
  <para style="p">
    <verse number="21" style="v"/>An a nek lai takun Zeisu in, “Ke’n aman takpi kong cih-inah, note lakah khat in kei hong lehheek ding hi,” a ci hi.
  </para>
  <para style="p">
    <verse number="22" style="v"/>A nungzuite dah mahmahin, “Topa aw, kei ka hi hiam?” ci-in a dong tek uh hi.
  </para>
  <para style="p">
    <verse number="23" style="v"/>Zeisu in, “Kei tawh kuang sungah an ka sawk khawmpihpa in kei hong lehheek ding hi.
  </para>
  <para style="p">
    <verse number="24" style="v"/>Mihing Tapa in Lai Siangtho sungah a kigelh kholsa mah bangin a pai ding hi. Ahih hangin Mihing Tapa a lehheekpa in gimna a thuak ding hi. Tua mipa in a nu sung pan suak kei leh, amah ading a hoihzaw ding hi,” a ci hi.
  </para>
  <para style="p">
    <verse number="25" style="v"/>Zeisu a lehheekpa Judas in, “Topa, kei ka hi hiam?” ci-in a dot ciangin Zeisu in, “Nang cih bang ahi hi,” a ci hi.
  </para>
  <para style="p">
    <verse number="26" style="v"/>Amau in an a nek lai takun Zeisu in khomun la a, hehpihna a phat khit ciangin khomun balnenin, “Hih khomun in ka pumpi ahi hi. La un la, ne un,” ci-in a nungzuite a pia hi.
  </para>
  <para style="p">
    <verse number="27" style="v"/>Hai zong la a, hehpihna a phat khit ciangin amau pia a, “Note’n na vekpi-un dawn un.
  </para>
  <para style="p">
    <verse number="28" style="v"/>Bang hang hiam na cih uh leh, hih in mi tampite’ mawhna kimaisak nading a kibuasa, thuciamna thak ka sisan ahi hi.
  </para>
  <para style="p">
    <verse number="29" style="v"/>Ke’n kong cih-inah, leenggahtui ka Pa’ Gam sungah no tawh ka dawn thak ni matengin, tu-a kipan ka dawn nawn kei ding hi,” a ci hi.
  </para>
  <para style="p">
    <verse number="30" style="v"/>Amaute in la a sak khit uh ciangin, Oliv Mualah a paikhia uh hi.
  </para>
  <para style="p">
    <verse number="31" style="v"/>Tua lai takin Zeisu in, “Tuucingpa ka satlum a, tuu honpite a kithehthang ding uh hi,’ ci-a Lai Siangtho sungah a kigelh bangin note na vekpi-un kei hangin, tuzan ciangin na lungkia ding uh hi. Ahih hangin ka thawhkik khit ciangin note maiah Galile gamah ka pai ding hi,” a cih ciangin
  </para>
  <para style="p">
    <verse number="32-33" style="v"/>Piter in, “Hih mi khempeuh in nang hangah a lungkia uh zongin keimah in ka lungkia ngei kei ding hi,” a ci hi.
  </para>
  <para style="p">
    <verse number="34" style="v"/>Zeisu in, “Ke’n aman takpi kong cih-inah, tuzan ak a khuan ma-in thumvei kei na hong nial ding hi,” a ci hi.
  </para>
  <para style="p">
    <verse number="35" style="v"/>Piter in, “Nang tawh ka si khawm zongin, nangmah kong nial ngei kei ding hi,” a ci kik hi. A nungzuite khempeuh in zong tua mah bangin a ci uh hi.
  </para>
  <para style="p">
    <verse number="36" style="v"/>Tua lai takin Zeisu in amaute tawh Gethsemane kici mun khatah a tun’ uh ciangin, “Keimah hua lam pai a, thu ka nget lai takin, hih lai takah na tu un,” ci-in a nungzuite kiangah a cih khit ciangin,
  </para>
  <para style="p">
    <verse number="37" style="v"/>Piter leh Zebedi’ tate nih sam a, a lungdahna leh lungman’na a kipan hi.
  </para>
  <para style="p">
    <verse number="38" style="v"/>Tua ciangin Zeisu in, “Si dek takin ka dah hi. Hih san takah kei tawh ngak un,” ci-in thu a pia hi.
  </para>
  <para style="p">
    <verse number="39" style="v"/>Zeisu mai lamah tomkha pai-in boksukin, “Ka Pa aw, hih hai in kei tawh a kipelh zawh leh, hong kipelhsak in. Ahih hangin keima deihna bang hi kei hen. Nangma deihna bang hi ta hen,” ci-in thu a ngen hi.
  </para>
  <para style="p">
    <verse number="40" style="v"/>A nungzuite kiangah a pai kik leh, amaute ihmu a, om uh a muh ciangin, “Note in nai khat nangawn kei tawh ngakkhawm zo lo na hi uh hiam?
  </para>
  <para style="p">
    <verse number="41" style="v"/>Kheemna tawh na kipelh theih nadingun thu ngen un la, ngak un. Lungsim a ut hangin pumpi a thazawng hi,” ci-in Piter kiangah a gen hi.
  </para>
  <para style="p">
    <verse number="42" style="v"/>Nihveina va pai a, “Pa aw, hih hai kei dawn lohin kei tawh a kipelh theih kei leh, nangma deihna bangin hi ta hen,” ci-in thu a ngen kik hi.
  </para>
  <para style="p">
    <verse number="43" style="v"/>A hong pai kik ciangin a nungzuite ihmu a, om uh a mu hi. Bang hang hiam i cih leh, a mit uh a kham hi.
  </para>
  <para style="p">
    <verse number="44" style="v"/>Tua ahih ciangin, amaute omsak a, khatvei va pai kikin a masa-a a nget bangin thumveina thu a ngen hi.
  </para>
  <para style="p">
    <verse number="45" style="v"/>A nungzuite kiangah pai kik a, “Tu-in nuam takin ihmu un. En un, Mihing Tapa in migilote’ khut sungah hong lehheek ding a hun hong tung zo hi.
  </para>
  <para style="p">
    <verse number="46" style="v"/>Tho un, pai ni. Kei hong lehheekpa hong nai zo hi,” a ci hi.
  </para>
  <para style="p">
    <verse number="47" style="v"/>Zeisu in a gen lai takin a nungzui sawm-le-nihte khat ahi Judas hong pai a, siampi liante leh upate’n a sawl mi honpite in, namsau leh molhtumte tawi-in amau tawh hong tonkhawm uh hi.
  </para>
  <para style="p">
    <verse number="48" style="v"/>Zeisu lehheekpa in, “Ka nappa in Zeisu ahi hi. Tua pa na man un,” ci-in amaute kiangah a lim a hilhkhol hi.
  </para>
  <para style="p">
    <verse number="49" style="v"/>Topa kiangah thakhatin va pai a, “Topa aw, nang na cidam ta in,” ci-in a nam hi.
  </para>
  <para style="p">
    <verse number="50" style="v"/>Zeisu in, “Lawm aw, bawl dinga na hong paina thu na bawl in,” a cih ciangin amaute hong pai uh a, Zeisu a mat khit uh ciangin a kai uh hi.
  </para>
  <para style="p">
    <verse number="51" style="v"/>Tua lai takin Zeisu a tonpihpa khat in a khut zan a, namsau a dawh khit ciangin siampi lian ukpa’ nasem khat a sat leh, a bil a satkhia hi.
  </para>
  <para style="p">
    <verse number="52" style="v"/>Tua ciangin Zeisu in, “Na namsau a paai sungah siat kik in. Namsau tawite namsau-in a si ding hi.
  </para>
  <para style="p">
    <verse number="53" style="v"/>Tu nangawnin ka Pa kiangah ngen leng vantungmi kuan sawm leh kuan nih sanga tamzaw ka kiangah hong sawl ding um lo na hi hiam?
  </para>
  <para style="p">
    <verse number="54" style="v"/>Tua bang ahih leh, hih bang a piang ding hi, ci-a Lai Siangtho sungah a om bangci a tung ding hiam?” a ci hi.
  </para>
  <para style="p">
    <verse number="55" style="v"/>Tua lai takin Zeisu in, “Note in galgu mat bangin kei man dingin namsau leh molhtum tawi-in hong pai na hi uh hiam? Keimah in nisimin biakna innpi sungah tu a, thu ka hilh lai takin na hong man kei uh hi.
  </para>
  <para style="p">
    <verse number="56" style="v"/>Hih thute khempeuh in Pasian’ kamsangte’ gelhsa Lai Siangtho hong tun’ nading ahi hi,” ci-in mihonpite kiangah a gen hi. Tua ciangin, a nungzuite khempeuh in Topa a taisan uh hi.
  </para>
  <para style="p">
    <verse number="57" style="v"/>Zeisu a mante in upate leh laitheite’ kikhopna, siampi ukpa Kaiafas’ innah a paipih uh hi.
  </para>
  <para style="p">
    <verse number="58" style="v"/>Piter in siampi ukpa’ inntual dongin gamla sim a kihalin Zeisu zui a, hih thu a tawpna a theih nadingin inntualah lut a, palikte tawh a tukhawm hi.
  </para>
  <para style="p">
    <verse number="59" style="v"/>Siampi liante leh upate in Zeisu thah nadingin thuzuau teci a zong uh hi.
  </para>
  <para style="p">
    <verse number="60" style="v"/>Thuzuau teci pangte tampi hong pai uh hangin amah thah theih nading teci a mu zo kei uh hi. A nung ciangin thuzuau teci nih hong pai uh a,
  </para>
  <para style="p">
    <verse number="61" style="v"/>“Hihpa in, ‘Keimah in Pasian biakna innpi ka susia ding a, ni thum khit ciangin ka lam kik zo ding hi,’ a ci hi,” ci-in teci a pang uh hi.
  </para>
  <para style="p">
    <verse number="62" style="v"/>Siampi ukpa ding a, “Nang kam khat beek dawng kik lo na hi hiam? Hih mite in nangma lang khatah teci bangci-a pang uh hiam? ci-in Zeisu kiangah a cih leh,
  </para>
  <para style="p">
    <verse number="63" style="v"/>Zeisu pau loin a om hi. Siampi ukpa in, “Nang, Pasian’ Tapa Khazih na hi hiam, na hi kei hiam kote kiangah nong gen nadingin a nungta tawntung Pasian min tawh ka hong sawl hi,” a ci hi.
  </para>
  <para style="p">
    <verse number="64" style="v"/>Zeisu in, “Nang gen bangin ka hi hi. Tua tham loin, ke’n kong cih-inah, tunung ciangin Mihing Tapa in Vanglian Pa’ ziat lamah tu a, meii tungah hong tuangsuk note in na mu ding uh hi,” a ci hi.
  </para>
  <para style="p">
    <verse number="65" style="v"/>Tua tak ciangin, Siampi ukpa in a puan balkeek a, “Hih mipa in Pasian tungah a pau khial zo hi. Adang bang teci deih lai i hi hiam? Pasian tungah ama paukhialhna thu na za zo uh hi.
  </para>
  <para style="p">
    <verse number="66" style="v"/>Bangci ngaihsut na hi uh hiam? a ci hi. Amau in, “Hih mipa thahlup dingin a kilawm hi,” a ci uh hi.
  </para>
  <para style="p">
    <verse number="67" style="v"/>Tua lai takin amau in Zeisu’ maitang cil tawh phih uh a, khut tumin a tum uh hi. Kimkhat in khutpeek-in a beeng uh hi.
  </para>
  <para style="p">
    <verse number="68" style="v"/>“Khazih aw, nang kua in hong beeng hiam? ci-in kamsangte bangin hong gen in,” a ci uh hi.
  </para>
  <para style="p">
    <verse number="69" style="v"/>Piter inntualah a tut lai takin numei khat a kiangah pai a, “Galile mi Zeisu tawh na kipawl hi,” a cih ciangin
  </para>
  <para style="p">
    <verse number="70" style="v"/>Piter in, “Nang na cih pen ka thei kei hi,” ci-in mi khempeuh mai-ah a nial hi.
  </para>
  <para style="p">
    <verse number="71" style="v"/>Tua nung ciangin Piter inn liimah a paikhiat khit ciangin numei adang khat in mu a, tua munah a om mite kiangah “Hihpa zong Nazareth mi Zeisu tawh a kipawl hi,” a cih ciangin
  </para>
  <para style="p">
    <verse number="72" style="v"/>Piter in, “Tua pa ke’n ka thei kei hi,” ci-in kiciamin a nial hi.
  </para>
  <para style="p">
    <verse number="73" style="v"/>Tua nung a sawt nai loin tua munah a dingte in Piter kiangah hong pai uh a, “Hua mite khat na hi takpi hi. Na pau in hong kitheisak hi,” a cih uh ciangin
  </para>
  <para style="p">
    <verse number="74" style="v"/>Piter in, “Tua pa ke’n ka thei kei hi,” ci-in hamsia tawh a kiciam khit phetin ak a khuang pah hi.
  </para>
  <para style="p">
    <verse number="75" style="v"/>Piter in, “Ak khuan’ ma-in nang in thumvei nong nial ding hi,” Zeisu in a cihna thu a phawk ciangin pusuak a, nakpi-in a kap hi.
  </para>
  <chapter number="27" style="c"/>
  <para style="p">
    <verse number="1" style="v"/>A zingsang ciangin siampi liante leh upate khempeuh in Zeisu thah dingin a vaihawm uh a;
  </para>
  <para style="p">
    <verse number="2" style="v"/>khau tawh a hen khit uh ciangin Pilat mangpa kiangah a paipih uh hi.
  </para>
  <para style="p">
    <verse number="3" style="v"/>Tua lai takin a lehheekpa Judas in, Zeisu a sih nadingin thu a kikhen a theih ciangin kisikkik a, dangka sawmthum siampite leh upate kiangah va pia kik a;
  </para>
  <para style="p">
    <verse number="4" style="v"/>“Ka khial zo hi, mawh nei lo’ si kong pia kha zo hi,” a ci hi. Amau in, “Kote in bang hong kuppih thei ding ka hi uh hiam? Hih thu nangma thu hi ta hen,” a ci uh hi.
  </para>
  <para style="p">
    <verse number="5" style="v"/>Judas in biakna innpi sungah dangka paai a, mun dangah a pai khit ciangin a awklum hi.
  </para>
  <para style="p">
    <verse number="6" style="v"/>Siampite in dangka la uh a, “Si man sumpi kholna sungah koih ding kilawm lo hi,” a ci uh hi.
  </para>
  <para style="p">
    <verse number="7" style="v"/>A vaihawm khit uh ciangin zinte vui nading beel seekpa’ lei khawk khat a lei uh hi.
  </para>
  <para style="p">
    <verse number="8" style="v"/>Tua ahih ciangin tudongin tua lei in ‘Si Lei’ a kici hi.
  </para>
  <para style="p">
    <verse number="9" style="v"/>Pasian in kamsangpa Jeremiah tungah, “Israel mite in a man a tansa mipa man dangka sawmthum a la uh a,
  </para>
  <para style="p">
    <verse number="10" style="v"/>Pasian in kei kiangah a hong cih mah bangin, beel seekpa’ leikhawk khat a lei uh hi,” a cihna tua lai takin a tangtung hi.
  </para>
  <para style="p">
    <verse number="11" style="v"/>Zeisu in mangpa mai-ah a din’ ciangin mangpa in, “Nang, Judah Kumpipa na hi hiam?” ci-in a dot leh, Zeisu in, “Na cih mah bangin ka hi hi,” a ci hi.
  </para>
  <para style="p">
    <verse number="12" style="v"/>Siampi liante leh upate in amah a mawhsak uh ciangin, Zeisu in kamkhat beek a dawng kei hi.
  </para>
  <para style="p">
    <verse number="13" style="v"/>Tua lai takin Pilat in, “Nang lang khatah hih zah tak teci pangte thu za lo na hi hiam?” ci-in a dot ciangin,
  </para>
  <para style="p">
    <verse number="14" style="v"/>Zeisu in kamkhat beek a dawn’ kik loh mangpa in lamdang a sa mahmah hi.
  </para>
  <para style="p">
    <verse number="15" style="v"/>Pawikham ciangin mangpa in mihonpite deih bangin, thong sungah a kikhum mi khat a khah khiat nading ngeina khat a om hi.
  </para>
  <para style="p">
    <verse number="16" style="v"/>Tua lai takin Barabbas kici misuam minthang khat thong sungah a kikhum hi.
  </para>
  <para style="p">
    <verse number="17" style="v"/>Tua ahih ciangin, mi a kikhop lai takun Pilat in, “Note in kua khah leng na ut uh hiam? Barabbas na ut uh hiam? Ahih kei leh, Khazih a kici Zeisu na ut uh hiam?” ci-in mite a dong hi.
  </para>
  <para style="p">
    <verse number="18" style="v"/>Bang hanga hih bang dong ahi hiam i cih leh, amaute in Zeisu a een’ man-unah a piak uh a thei hi.
  </para>
  <para style="p">
    <verse number="19" style="v"/>Pilat in thukhenna tokhom tungah a tut lai takin a zi in ama kiangah mi khat sawl a, “Tua miphapa tawh bangmah kikumin na hih kei in. Bang hang hiam na cih leh, tuni-in ka mang sungah tua pa hangin gimna nakpi-in ka thuak hi,” ci-in kam a khak hi.
  </para>
  <para style="p">
    <verse number="20" style="v"/>Barabbas ngen a, Zeisu a siatsak nadingun siampi liante leh upate in mihonpi a hansuah uh hi.
  </para>
  <para style="p">
    <verse number="21" style="v"/>Tua ciangin mangpa in, “Tua mi tegel kua pen khah leng na ut uh hiam?” ci-in a dot kik ciangin, “Barabbas khah in,” a ci uh hi.
  </para>
  <para style="p">
    <verse number="22" style="v"/>Pilat in, “Tua ahih leh, Khazih kici Zeisu bang ka ci hih ding hiam?” ci-in a dot leh, mihonpite in, “Tuapa singlamteh tungah si ta hen,” ci-in a kiko uh hi.
  </para>
  <para style="p">
    <verse number="23" style="v"/>Pilat in, “Bang hang hiam? Amah in mawhna bang ta khial ahi hiam?” ci-in a dot ciangin, “Singlamteh tungah sihna thuak ta hen,” ci-in mi khempeuh in nakpi-in a kiko semsem uh hi.
  </para>
  <para style="p">
    <verse number="24" style="v"/>Pilat in kham zo lo tham loin mi’ gamlumna a khangto semsem a muh ciangin, tui la-in mihonpite maiah a khut silin, “Hih miphapa’ si tungah kei ka mawh kei hi. Hih thu note thu thu hi ta hen,” a ci hi.
  </para>
  <para style="p">
    <verse number="25" style="v"/>Mi khempeuh in, “Ama si in ko tung leh ka tu ka tate tungah om tawntung ta hen,” a ci uh hi.
  </para>
  <para style="p">
    <verse number="26" style="v"/>Pilat in amaute kiangah Barabbas khah a, Zeisu ahih leh, a satsak khit ciangin singlamteh tungah thah dingin a pia hi.
  </para>
  <para style="p">
    <verse number="27" style="v"/>Tua lai takin mangpa’ galkapte in manginn tualah Zeisu paipih uh a, galkap khempeuh a kikhawmsak khit uh ciangin,
  </para>
  <para style="p">
    <verse number="28" style="v"/>Zeisu puan suahkhia uh a, puansan khat a silhsak uh hi.
  </para>
  <para style="p">
    <verse number="29" style="v"/>Tua ciangin ling tawh kigan lukhu a khusak uh a, pumpeeng khat a tak lamah a tawisak khit uh ciangin, ama maiah khukdin’in, “Judah kumpipa aw, nang na ci dam ta hen!” ci-in a zahko uh hi.
  </para>
  <para style="p">
    <verse number="30" style="v"/>Zeisu cil tawh phih uh a, pumpeeng la-in a lutang a sat uh hi.
  </para>
  <para style="p">
    <verse number="31" style="v"/>Tua bangin Zeisu a khelbawl khit uh ciangin puansan suahkhia uh a ama puan a silhsak kik khit uh ciangin, singlamteh tungah thah dingin a paipih uh hi.
  </para>
  <para style="p">
    <verse number="32" style="v"/>A paikhiat lai takun a min Simon kici, Sairin mi khat mu uh a, zawhthawh bawlin Zeisu singlamteh pua dingin a zuisak uh hi.
  </para>
  <para style="p">
    <verse number="33" style="v"/>“Lutang guh’cih nopna Golgotha kici mun a tun’ uh ciangin,
  </para>
  <para style="p">
    <verse number="34" style="v"/>zatui kha tawh kihel leenggahtui a dawn dingin Zeisu a piak uh hangin, a ciap ciangin a dawn nuam kei hi.
  </para>
  <para style="p">
    <verse number="35" style="v"/>Zeisu singlamteh tungah a khai khit uh ciangin lai aisaanin a puante a hawm uh a,
  </para>
  <para style="p">
    <verse number="36" style="v"/>tua san takah tu-in a en uh hi.
  </para>
  <para style="p">
    <verse number="37" style="v"/>‘HIH PA IN JUDAHTE’ KUMPIPA ZEISU HI,’ ci-in a mawhsakna lai a lu tungah a suang uh hi.
  </para>
  <para style="p">
    <verse number="38" style="v"/>Tua lai takin Topa tawh misuamte nih, a veilam khat, a ziatlam khat singlamteh tungah a khaikhawm uh hi.
  </para>
  <para style="p">
    <verse number="39" style="v"/>Lampi-ah a pai mite in, “Biakna innpi susia a ni thum sunga a lam kik theipa aw, nangma pumpi na kigum in.
  </para>
  <para style="p">
    <verse number="40" style="v"/>Pasian’ Tapa na hih takpi leh, singlamteh tung pan hong kumkhia in,” ci-in a lu uh pei-in a zahko uh hi.
  </para>
  <para style="p">
    <verse number="41" style="v"/>Tua mah bangin siampi liante, laitheite leh upate in,
  </para>
  <para style="p">
    <verse number="42" style="v"/>“Hih mipa in midangte a gup theih hangin ama pumpi kigum zo lo hi. Israel Kumpipa ahih takpi leh, tu mahmahin singlamteh tung pan hong kumsuk ta hen. Hong kum leh, ka um ding uh hi.
  </para>
  <para style="p">
    <verse number="43" style="v"/>Amah in Pasian a muang hi. Pasian in amah a deih leh, tu mahmahin amah hong gum ta hen. Bang hang hiam i cih leh, amah in, ‘Pasian’ Tapa ka hi hi,’ a ci hi,” ci-in a zahko uh hi.
  </para>
  <para style="p">
    <verse number="44" style="v"/>Tua mah bangin singlamteh tungah Zeisu tawh kikhai khawm misuamte in zong a zahko uh hi.
  </para>
  <para style="p">
    <verse number="45" style="v"/>Sun laitak nai sawm leh nai nih pan a kipan, nai thum dongin leitung khempeuhah khua mial hi.
  </para>
  <para style="p">
    <verse number="46" style="v"/>Nai thum lai takin Zeisu in, “Eloi, Eloi, lama sabakthani,” ci-in nakpi-in a kiko hi. A khiatna in, “Ka Pasian, ka Pasian aw, bang dingin kei hong paisan na hi hiam?” a cihnopna hi.
  </para>
  <para style="p">
    <verse number="47" style="v"/>Tua munah a ding mi kimkhat in a zak uh ciangin, “Amah in Elijah a sam hi,” a ci uh hi.
  </para>
  <para style="p">
    <verse number="48" style="v"/>Amaute khat in thakhatin va tai a, tui hupna la-in tuithuk sungah a diah khit ciangin, pumpeeng dawnah suangin Zeisu tawp dingin a pia hi.
  </para>
  <para style="p">
    <verse number="49" style="v"/>Midangte in, “Om dih ni, Elijah in amah gum dingin hong pai ding, hong pai lo ding en dih ni,” a ci uh hi.
  </para>
  <para style="p">
    <verse number="50" style="v"/>Zeisu in khatvei nakpi-in a kiko kik khit ciangin a si hi.
  </para>
  <para style="p">
    <verse number="51" style="v"/>Tua lai takin Pasian biakna innpi’ dalna puan a tung lam pan a nuai lam dongin phel nih kisuah hi. Ziin liinga suangpite zong a kitam hi.
  </para>
  <para style="p">
    <verse number="52" style="v"/>Hante kihong a, a sisa misiangthote’ luang tampi hong tho kik uh a,
  </para>
  <para style="p">
    <verse number="53" style="v"/>a thawhkik khit ciangin han sung pan a paikhia uh a, khua siangtho-ah a lut uh a, mi tampi maiah kilang uh hi.
  </para>
  <para style="p">
    <verse number="54" style="v"/>Zeisu a cing galkap mangpa akipan amah tawh a omkhawmte in ziin liing a muh uh ciangin lau mahmah uh a, “Hih pa in Pasian’ Tapa taktak ahi hi,” a ci uh hi.
  </para>
  <para style="p">
    <verse number="55" style="v"/>Galile gam ah Zeisu a vak lai-a a nung a zui numei tampite in zong a gamla panin a gal et uh hi.
  </para>
  <para style="p">
    <verse number="56" style="v"/>Tua numeite lakah Magdala khua Mari leh Jakob leh Josef nu Mari leh Zebedi’ tate’ nute zong a om uh hi.
  </para>
  <para style="p">
    <verse number="57" style="v"/>Nitak ciangin Arimathea khuami Zeisu’ thu zui, a min Josef kici sum haupa khat,
  </para>
  <para style="p">
    <verse number="58" style="v"/>Pilat kiangah va pai a, Zeisu’ luang a ngen hi. Pilat in, “A luang pia un,” a ci hi.
  </para>
  <para style="p">
    <verse number="59" style="v"/>Josef in Zeisu’ luang la a, a siangtho saihadial puan tawh a tun khit ciangin;
  </para>
  <para style="p">
    <verse number="60" style="v"/>suang kikhuak ama han thak sungah sial a, han kong vangah suangpeek lian khat lik a, a khak khit ciangin a pai hi.
  </para>
  <para style="p">
    <verse number="61" style="v"/>Magdala khua Mari leh a dang Mari-te han kongah tu-in a om uh hi.
  </para>
  <para style="p">
    <verse number="62" style="v"/>Kigin-ni khit a zing ciangin, siampi liante leh Farisaite in Pilat mangpa kiangah kikhawm uh a,
  </para>
  <para style="p">
    <verse number="63" style="v"/>“Topa aw, tua mi khempa in, ‘Ni thum ni-in ka thokik ding hi,’ ci-in a nun’tak lai-in a cih tu-in ka phawk uh hi.
  </para>
  <para style="p">
    <verse number="64" style="v"/>Tua ahih ciangin ama nungzuite in zanin pai uh a, a luang a gukkhiat khit uh ciangin, ‘Amah in sihna panin thokik zo hi,’ ci-in mite kiangah gen le-uh khialhna masa sangin khialhna nunung a lianzaw ding hi, ci-in lunghihmawhna thu om ahih ciangin, han ni thum sung a kicin’ nading thu hong pia in,” ci-in a ngen uh hi.
  </para>
  <para style="p">
    <verse number="65" style="v"/>Pilat in, “Note in micing pawlkhat na nei uh hi. Pai un la, na hih zawh zahun cingsak un,” a ci hi.
  </para>
  <para style="p">
    <verse number="66" style="v"/>Tuate in micing pawlte tawh pai uh a, han khakna suang a ciamteh khit uh ciangin a cingte koihin han a bit tak-in a bawlsak uh hi.
  </para>
  <chapter number="28" style="c"/>
  <para style="p">
    <verse number="1" style="v"/>Nipini khit ciangin, ni sagih lakah ni kipat ni, khua a vak pat lai takin Magdala khua Mari leh adang Mari-te in daihawh dingin a pai uh hi.
  </para>
  <para style="p">
    <verse number="2" style="v"/>Tua lai takin lei nakpi-in a liing hi. Bang hang hiam i cih leh, Pasian’ vantungmi khat in vantung panin hong kumsuk a, han kong khakna suangpi a likkhiat khit ciangin a tungah a tu hi.
  </para>
  <para style="p">
    <verse number="3" style="v"/>Ama meel in khuaphialep bang hi a, a puan zong vuuk bangin a paak hi.
  </para>
  <para style="p">
    <verse number="4" style="v"/>Hancingte in zong vantungmi kihta-in liing uh a, misi tawh kibangin a sibup uh hi.
  </para>
  <para style="p">
    <verse number="5" style="v"/>Vantungmi in, tua numeite kiangah, “Lau kei un; singlamteh tunga kithat, Zeisu na zon’ uh ke’n ka thei hi.
  </para>
  <para style="p">
    <verse number="6" style="v"/>Hih lai takah om nawn lo hi. A hong hilhkholh bangin a thokik zo hi. Hong pai un la, Topa lupna hong en un.
  </para>
  <para style="p">
    <verse number="7" style="v"/>Pai mengmeng un la, ‘Sihna pan thokik a, na mai uhah Galile gamah a pai ding hi. Tua san takah Topa na mu ding uh hi,’ ci-in a nungzuite kiangah na hilh un. Ke’n kong gen zo hi,” ci-in tua numeite a sawl hi.
  </para>
  <para style="p">
    <verse number="8" style="v"/>Tua numeite in launa tawh, nuamna tawh han panin a nungzuite thu ko dingin a tai mengmeng uh hi.
  </para>
  <para style="p">
    <verse number="9" style="v"/>Tua lai takin Zeisu in lampi-ah va dawn a, “Note na cidam ta un,” a cih ciangin numeite in va nai uh a, a khe lenin a bia uh hi.
  </para>
  <para style="p">
    <verse number="10" style="v"/>Zeisu in, “Lau kei un, Pai un la, ka sanggamte kiangah, ‘Galile gamah na pai un. Tua san takah kei hong mu ding uh hi,’ a ci hi, ci-in va gen un,” a ci hi.
  </para>
  <para style="p">
    <verse number="11" style="v"/>Tua numeite a pai lai takun hancingte kimkhat khua sungah lut uh a, thupiang khempeuh siampi liante a zasak uh hi.
  </para>
  <para style="p">
    <verse number="12" style="v"/>Siampite leh upate kikhawm uh a, a vaihawm khit uh ciangin galkapte dangka tampi a pia uh a;
  </para>
  <para style="p">
    <verse number="13" style="v"/>“Zan a, ka ihmut kal-un a nungzuite hong pai-in a luang hong gu uh hi,’ ci-in mite kiangah va gen un.
  </para>
  <para style="p">
    <verse number="14" style="v"/>Hih thu mangpa in a theih leh, note hong mawhsak loh nading, mangpa a lungkim nadingin ka na genpih ding uh hi,” a ci uh hi.
  </para>
  <para style="p">
    <verse number="15" style="v"/>Galkapte in dangka sang uh a, thu a kihilh bangin a gen uh a; tua thu Judah mite lakah kizelin tudongin a um uh hi.
  </para>
  <para style="p">
    <verse number="16" style="v"/>A nungzuite sawm-le-khat in Zeisu in a vaikhakna mualah a pai uh hi.
  </para>
  <para style="p">
    <verse number="17" style="v"/>Topa tawh a kimuh uh ciangin a bia uh a, ahih hangin kimkhat in a um khial lai uh hi.
  </para>
  <para style="p">
    <verse number="18" style="v"/>Zeisu in amau kiangah va pai a, “Vantungah ahi zongin, leitungah ahi zongin, vangliatna khempeuh kei hong kipia zo hi.
  </para>
  <para style="p">
    <verse number="19" style="v"/>Tua ahih ciangin, note vak kawikawi un la; mi khempeuh nungzuite na suahsak khit uh ciangin, Pa’ min, Tapa’ min leh Kha Siangtho’ min tawh na baptaiz ta un.
  </para>
  <para style="p">
    <verse number="20" style="v"/>Keimah in note kong piak thukham khempeuh a tan’ dingun na hilh ta un. Keimah in leitung a bei dongin note tawh ka omkhawm tawntung ding hi,” ci-in a vaikhak hi.
  </para>
</usx>