<?xml version="1.0" encoding="utf-8"?>
<usx version="2.0">
  <book code="2KI" style="id">2 Kings</book>
  <para style="mt">2 Kings</para>
  <chapter number="1" style="c" />
  <para style="p">
    <verse number="1" style="v" />Ahab a sih khit ciangin Moab gam in Israel lehdo hi. </para>
  <para style="p">
    <verse number="2" style="v" />Samaria-a a inndei tungnung innlim panin Ahaziah kia-in a liam hi.
    Tua ahih ciangin amah in kamtaite sawlin amaute kiangah, “Pai un, hih natna panin ka damkikzo
    ding hiam cih thu Ekron pasian, Baalzebub kiangah va dong un,” a ci hi. </para>
  <para style="p">
    <verse number="3" style="v" />Ahih hangin { Topa' } vantung mi in Tishbe mi Elijah kiangah,
    “Ding in, Samaria kumpipa' kamtaite a dawn dingin paito-in amaute kiangah, ‘Ekron pasian,
    Baalzebub kiangah thu a dong dingin na paina dingun Israel sungah Pasian om nawnlo ahi hiam?’ ci
    in. </para>
  <para style="p">
    <verse number="4" style="v" />Tua ahih ciangin { Topa } in hih bangin ci hi: ‘Nang pen tu-a na
    liamna panin na damkikzo nawn kei ding a, na si taktak ding hi, ci hi,’ ci in,” a ci hi. Tua
    ahih ciangin Elijah zong pai-in a gen hi. </para>
  <para style="p">
    <verse number="5" style="v" />Kamtaite zong kumpipa kiangah hong ciahkik uh a, amah in amaute
    kiangah, “Bang hangin hong ciahkik na hi uh hiam?” na ci hi. </para>
  <para style="p">
    <verse number="6" style="v" />Tua ciangin amaute in ama kiangah, “Kote a dawn dingin mi khat
    hong pai-in kote kiangah, ‘Note hong sawl kumpipa kiangah paikik un la, { Topa } in hih bangin
    ci hi: Ekron pasian, Baalzebub kiangah thu a dong dingin mi na sawlna dingin Israel sungah
    Pasian om nawnlo ahi hiam? Tua ahih ciangin tu-a na liamna panin na damkikzo nawn kei ding a, na
    si taktak ding hi,’ hong ci hi,” a ci uh hi. </para>
  <para style="p">
    <verse number="7" style="v" />Amah in amaute kiangah, “Note a dawn dingin hong pai-in hih thute
    a genpa a bangci mi ahi hiam?” a ci hi. </para>
  <para style="p">
    <verse number="8" style="v" />Amaute in amah dawngin, “Amah in samulpuan khat silh a, a kawngah
    savun kawnggak gak hi,” a ci uh hi. Tua ciangin amah in, “Amah pen Tishbe mi Elijah ahi hi,” a
    ci hi. </para>
  <para style="p">
    <verse number="9" style="v" />Tua ciangin kumpipa in ama kiangah mihing sawmnga a ukpa a mihing
    sawmnga tawh a sawl hi. Mual dawn khatah a tu Elijah kiangah amah paito-in ama kiangah, “Pasian'
    mipa aw, kumpipa in, ‘Hong paisuk hen,’ ci hi,” a ci hi. </para>
  <para style="p">
    <verse number="10" style="v" />Ahih hangin Elijah in mihing sawmnga a ukpa dawngin, “Kei pen
    Pasian' mi khat ka hih leh, vantung panin meikuang hong paisuk hen la, nang leh na mihing
    sawmngate hong kangtum hen,” a ci hi. Tua ciangin vantung panin meikuang hong paisukin amah leh
    a mihing sawmngate a kangtum hi. </para>
  <para style="p">
    <verse number="11" style="v" />Tua ciangin kumpipa in ama kiangah mihing sawmnga a uk adang khat
    a mihing sawmnga mah tawh sawlkik hi. Tua ciangin amah paito-in ama kiangah, “Pasian' mipa aw,
    kumpipa' thupiakna hih bang ahi hi: ‘Manlang takin hong paisuk in,’ cihna ahi hi,” a ci hi. </para>
  <para style="p">
    <verse number="12" style="v" />Ahih hangin Elijah in amaute dawngin, “Kei pen Pasian' mi khat ka
    hih leh, vantung panin meikuang hong paisuk hen la, nang leh na mihing sawmngate hong kangtum
    hen,” a ci hi. Tua ciangin vantung panin Pasian' meikuang hong paisukin amah leh a mihing
    sawmngate a kangtum leuleu hi. </para>
  <para style="p">
    <verse number="13" style="v" />Tua ciangin kumpipa in mihing sawmnga a uk a thumnapa a mihing
    sawmnga mah tawh sawl leuleu hi. Tua ciangin mihing sawmnga a uk a thumnapa paito a, Elijah'
    mai-ah hong pai-in khukdin'in hong puk a, amah kunh-in, “Pasian' mipa aw, nangma tungah kong
    thum hi, keima nuntakna leh nangma nasem hih mihing sawmngate' nuntakna pammaih sa-in hong
    hehpih in. </para>
  <para style="p">
    <verse number="14" style="v" />En in, vantung panin meikuang hong paisuk a, mihing sawmnga a uk
    a masa nihte a mi sawmnga tuak uh tawh kangtum hi. Ahih hangin ka nuntakna pammaih sa-in hong
    hehpih in,” a ci hi. </para>
  <para style="p">
    <verse number="15" style="v" />Tua ciangin { Topa' } vantung mi in Elijah kiangah, “Amah tawh
    paisuk in; amah kihta kei in,” a ci hi. Tua ahih ciangin amah dingin kumpipa kiangah amah tawh
    paisuk a, </para>
  <para style="p">
    <verse number="16" style="v" />tua ciangin ama kiangah, “{ Topa } in hih bangin ci hi: ‘Nangmah
    in Ekron pasian, Baalzebub kiangah thu a dong dingin kamtaite na sawl khin hi. Thudotna ding
    Israel sungah Pasian om nawnlo ahi hiam? Tua ahih ciangin tu-a na liamna panin nang na damkikzo
    nawn kei ding a, na si taktak ding hi,’ ci hi,” a ci hi. </para>
  <para style="p">
    <verse number="17" style="v" />Tua ahih ciangin Elijah' gensa { Topa' } kammal tawh kizui-in
    amah si hi. Ahaziah in tapa neilo ahih manin Judah kumpipa Jehoshafat' tapa Jehoram' kum nihna
    kumin, a sanggampa Joram ama tangin kumpi a suak hi. </para>
  <para style="p">
    <verse number="18" style="v" />Ahaziah' gamtatna a sepsa a omlaite, Israel Kumpite' Khang
    Tangthu Laibu sungah kigelh hi. </para>
  <chapter number="2" style="c" />
  <para style="p">
    <verse number="1" style="v" />{ Topa } in pingpei-in vantungah Elijah a lak ding lai-in Elijah
    leh Elisha-te Gilgal panin inn zuanin lamkala om ahi uh hi. </para>
  <para style="p">
    <verse number="2" style="v" />Elijah in Elisha kiangah, “Hih lai-ah khawl in, kong thum hi; bang
    hang hiam cih leh { Topa } in Bethel ciangdong kei hong sawl hi,” a ci hi. Ahih hangin Elisha
    in, “{ Topa } nungta a, nangmahmah na nuntak mah bangin, nang kong nusia ngei kei ding hi,” a ci
    hi. Tua ahih ciangin amaute Bethel dongah paisuak uh hi. </para>
  <para style="p">
    <verse number="3" style="v" />Tua ciangin Bethel-ah a om kamsang honkhat Elisha kiangah hong
    pai-in ama kiangah, “{ Topa } in tuni-in nangma kiang panin na topa a lakkhiat ding na thei
    hiam?” a ci uh hi. Tua ciangin amah in, “Hi hi, ka thei hi; bangmah gen nawn kei un,” a ci hi. </para>
  <para style="p">
    <verse number="4" style="v" />Tua ciangin Elijah in Elisha kiangah, “Elisha aw, hih lai-ah khawl
    in, kong thum hi; bang hang hiam cih leh { Topa } in Jerikho-ah kei hong sawl hi,” a ci hi. Ahih
    hangin amah in, “{ Topa } nungta a, nangmahmah na nuntak mah bangin, nang kong nusia ngei kei
    ding hi,” a ci hi. Tua ahih ciangin Jerikho-ah amaute tung uh hi. </para>
  <para style="p">
    <verse number="5" style="v" />Jerikho-ah a om kamsang honkhat in Elisha hong naihin ama kiangah,
    “{ Topa } in tuni-in nangma kiang panin na topa a lakkhiat ding na thei hiam?” a ci uh hi. Tua
    ciangin amah in dawngin, “Hi hi, ka thei hi; bangmah gen nawn kei un,” a ci hi. </para>
  <para style="p">
    <verse number="6" style="v" />Tua ciangin Elijah in ama kiangah, “Hih lai-ah khawl in, kong thum
    hi; bang hang hiam cih leh { Topa } in Jordan-ah kei hong sawl hi,” a ci hi. Ahih hangin amah
    in, “{ Topa } nungta a, nangmahmah na nuntak mah bangin, nang kong nusia ngei kei ding hi,” a ci
    hi. Tua ahih ciangin amaute a nihun pai lai uh hi. </para>
  <para style="p">
    <verse number="7" style="v" />Kamsang mihing sawmnga in zong zui uh a, amaute gel Jordan gei-ah
    a din' laitakun a kiang panun a gamla simah kamsangte a ding uh hi. </para>
  <para style="p">
    <verse number="8" style="v" />Tua ciangin Elijah in a puantualpi suahin zial a, tua tawh a tui
    sat hi. Lei keu tungah amaute gel a pai theih matengun a pang khat leh a pang langkhatah a tui
    kikhen hi. </para>
  <para style="p">
    <verse number="9" style="v" />Amaute a galkah khit uh ciangin Elijah in Elisha kiangah, “Nang
    kiang panin kei hong kilak khiat ma-in nang-a' dingin kong hihsak ding na deih hong gen in,” a
    ci hi. Tua ciangin Elisha in, “Kong thum hi, kha thu-ah na vangliatna a zah nih hong luahsak
    in,” a ci hi. </para>
  <para style="p">
    <verse number="10" style="v" />Tua ciangin amah in, “A haksa na khat nong ngen hi. Ahi zongin
    nangma kiang panin kei hong kilak laitakin kei nong muh leh nang-a' dingin tua thu hong piang
    ding hi. Ahih hangin kei nong muh kei leh tua bangin hong pianglo ding hi,” a ci hi. </para>
  <para style="p">
    <verse number="11" style="v" />Tua ciangin amaute a pai kawmkawm a kiho laitakun, mei leeng khat
    leh mei sakolte in amaute nih a khen hi. Tua ciangin vantungah Elijah pingpei-in paito hi. </para>
  <para style="p">
    <verse number="12" style="v" />Tua ciangin Elisha in tua mu-in amah kiko a, “Ka pa, ka pa!
    Israel mite a hupipa! Nang pai ta maw!” a ci hi. Tua ciangin amah in Elijah mu nawnlo hi. Tua
    ciangin Elisha in a dah manin a puan balkekin phel nih a suakhi. </para>
  <para style="p">
    <verse number="13" style="v" />Tua ciangin amah in Elijah tung panin a kiakhia puan tawm a,
    kilehin Jordan gun pangah a ding hi. </para>
  <para style="p">
    <verse number="14" style="v" />Tua ciangin amah in ama tung panin a kiakhia Elijah' puan la-in
    tui sat a, “Elijah' Pasian, { Topa } koi-ah om na hi hiam?” a ci hi. Amah in tui a sat khit
    ciangin a pang khat leh a pang langkhatah a tui kikhen hi. Tua ciangin Elisha pai-in a galkah
    hi. </para>
  <para style="p">
    <verse number="15" style="v" />Tu-in Jerikho-ah a om kamsangte in amah a muh uh ciangin amaute
    in, “Elijah' vangliatna Elisha' tungah om hi,” a ci uh hi. Tua ciangin amah a dawn dingin amaute
    hong pai uh a, ama mai leilakah amaute a kun uh hi. </para>
  <para style="p">
    <verse number="16" style="v" />Tua ciangin amaute in ama kiangah, “Tu-in en in, a thahat na
    nasem mihing sawmnga ka om uh hi; kong thum uh hi, kote hong paisak in la na topa hong zongsak
    in. { Topa' } kha in amah manin mualtung ahih kei leh guam sungah amah khia hi khading hi,” a ci
    uh hi. Tua ciangin amah in, “Na zong kei ding uh hi,” a ci hi. </para>
  <para style="p">
    <verse number="17" style="v" />Ahih hangin amaute in amah a maizum dongin a cih teitei uh
    ciangin amah in, “Pai un,” a ci hi. Tua ahih ciangin amaute mihing sawmnga a pai uh hi. Amaute
    in ni thum sung amah zong uh a, ahih hangin amah mu zolo uh hi. </para>
  <para style="p">
    <verse number="18" style="v" />Tua ciangin amah Jerikho-ah a khawl sungin ama kiangah amaute
    hong paikik uh a, amah in amaute kiangah, “Note kiangah, ‘Pai kei un,’ hong ci hilo ka hi hiam?”
    a ci hi. </para>
  <para style="p">
    <verse number="19" style="v" />Tu-in khuapi mite in Elisha kiangah, “En in, topa in na muh
    bangin, hih khuapi omzia nuam hi. Ahih hangin a tui sia a, hih gamah kipung theilo hi,” a ci uh
    hi. </para>
  <para style="p">
    <verse number="20" style="v" />Amah in, “Hai thak khat hong paipih un la, a sungah ci koih un,”
    a ci hi. Tua ahih ciangin amaute in ama kiangah paipih uh hi. </para>
  <para style="p">
    <verse number="21" style="v" />Tua ciangin tuinakah amah pai-in a sungah ci lawnin, “{ Topa } in
    hih bangin ci hi: Hih tui a hoihin ka bawl khin hi. Tu-a kipanin sihna ahi a, tatolhna ahi
    zongin piangsak nawnlo ding hi,” a ci hi. </para>
  <para style="p">
    <verse number="22" style="v" />Tua ahih ciangin Elisha' kampauna tawh kizui-in tuni dongin a tui
    hoih hi. </para>
  <para style="p">
    <verse number="23" style="v" />Amah tua lai panin Bethel-ah paito hi. Lampi-ah a paitoh laitakin
    khuapi panin naupangneu pawlkhat hong paikhia-in amah zahko uh a, “Paito in, nang lukolhpa” a ci
    uh hi. </para>
  <para style="p">
    <verse number="24" style="v" />Tua ciangin amah a kiimah khuadak a, amah in amaute a muh ciangin
    { Topa' } min tawh amaute a samsia hi. Tua ciangin gamlak panin vompi nih hong pai-in naupang
    sawmlenih balnen hi. </para>
  <para style="p">
    <verse number="25" style="v" />Tua lai panin amah Karmel Mual-ah paisuak a, tua ciangin
    Samaria-ah a ciahkik hi. </para>
  <chapter number="3" style="c" />
  <para style="p">
    <verse number="1" style="v" />Judah kumpi Jehoshafat' kum sawmlegiatna kumin Samaria sung Israel
    tungah Ahab' tapa Joram kumpi suak a, amah in kum sawmlenih sung uk hi. </para>
  <para style="p">
    <verse number="2" style="v" />Ama nu leh ama pa zahin a siatloh hangin { Topa' } muhna-ah amah a
    sia gamta hi. Amah in a pa' bawlsa Baal biakna song koihkhia tei a, </para>
  <para style="p">
    <verse number="3" style="v" />ahi zongin amah in Israel a khiasak Nebat' tapa Jeroboam' khialhna
    mah pomlai hi; tua panin amah kihemkhialo hi. </para>
  <para style="p">
    <verse number="4" style="v" />Moab kumpipa Mesha pen tuu khawipa ahi hi. Amah in Israel kumpipa
    tungah kum simin tuuno tul za khat, leh tuutal tul za khat' mul a piak ding ahi hi. </para>
  <para style="p">
    <verse number="5" style="v" />Ahih hangin Ahab a sih khit ciangin Moab kumpipa in Israel kumpipa
    lehdo hi. </para>
  <para style="p">
    <verse number="6" style="v" />Tua ahih ciangin tua laitakin Samaria panin kumpi Joram
    kuankhia-in Israel mi khempeuh khawm hi. </para>
  <para style="p">
    <verse number="7" style="v" />Tua ciangin amah pai-in Judah kumpi Jehoshafat kiangah thu zasak
    a, “Moab kumpipa in kei hong lehdo hi; Moab gam a sim dingin kei tawh nong kuan ding hiam?” a ci
    hi. Tua ciangin amah in, “Kong kuan ding hi; keimah-a kipan ka mite leh ka sakolte nangma-a' ka
    hi uh hi,” a ci hi. </para>
  <para style="p">
    <verse number="8" style="v" />Tua ciangin amah in, “Koi lam tawnin kuan ding ihi hiam?” a ci hi.
    Joram in dawngin, “Edom gam lam tawnin i kuan ding hi,” a ci hi. </para>
  <para style="p">
    <verse number="9" style="v" />Tua ahih ciangin Judah kumpipa leh Edom kumpipa tawh Israel
    kumpipa a kuan hi. Amaute ni sagih sung a kual pai khit uh ciangin galkapte hita leh amaute a
    zui ganhingte-a' ding hita leh tui omlo hi. </para>
  <para style="p">
    <verse number="10" style="v" />Tua ciangin Israel kumpipa in, “Ala! Moab kumpipa' khutsungah a
    hong piak dingin { Topa } in ei kumpi thumte hong sam hi,” a ci hi. </para>
  <para style="p">
    <verse number="11" style="v" />Tua ciangin Jehoshafat in, “Ama tung tawnin { Topa' } tungah thu
    i dot theihna dingin hih lai-ah { Topa' } kamsang omlo ahi hiam?” a ci hi. Tua ciangin Israel
    kumpipa' nasemte khat in dawngin, “Elijah a huhpa om a, Shafat' tapa Elisha ahi hi,” a ci hi. </para>
  <para style="p">
    <verse number="12" style="v" />Tua ciangin Jehoshafat in, “Amah pen { Topa' } kamsang man taktak
    ahi hi,” a ci hi. Tua ahih ciangin Israel kumpipa leh Jehoshafat leh Edom kumpipa ama kiangah
    paisuk uh hi. </para>
  <para style="p">
    <verse number="13" style="v" />Tua ciangin Elisha in Israel kumpipa kiangah, “Nang tawh bang
    kisai ka hi hiam? Na nu' kamsangte leh na pa' kamsangte' kiangah pai in,” a ci hi. Ahih hangin
    Israel kumpipa in ama kiangah, “Hilo hi; Moab' khutsungah hong piak dingin ko kumpi thumte a
    hong sampa pen { Topa } ahi hi,” a ci hi. </para>
  <para style="p">
    <verse number="14" style="v" />Tua ciangin Elisha in, “Ama na ka sep Vanglian { Topa } a nungta
    ahih mah bangin, Judah kumpipa Jehoshafat thupi ngaihsutna neilo hi leng nang hong enloin, zong
    kong mu kei ding hi. </para>
  <para style="p">
    <verse number="15" style="v" />Ahi zongin tu-in lasakna a tumsiam khat hong paipih in,” a ci hi.
    Lasakna a tumsiampa in a tum ciangin { Topa' } vangliatna ama tungah hong tung hi. </para>
  <para style="p">
    <verse number="16" style="v" />Tua ciangin amah in, “{ Topa } in hih bangin ci hi: ‘Hih a keu
    lui taw pen tuilite tawh a kidimin ka bawl ding hi,’ ci hi. </para>
  <para style="p">
    <verse number="17" style="v" />Bang hang hiam cih leh { Topa } in hih bangin ci hi: ‘Huih ahi a,
    guah ahi zongin na mu kei ding a, ahih hangin nangmah in na dawn ding, na gan hon, leh na
    ganpite in a dawn dingin lui taw pen tui tawh kidim ding hi,’ ci hi. </para>
  <para style="p">
    <verse number="18" style="v" />Hih pen { Topa' } muhna-ah a thuneu khat ahi hi. Amah in Moab
    mite zong nangma khutsungah hong pia ding a, </para>
  <para style="p">
    <verse number="19" style="v" />nangmah in kulhpi a nei khuapi khempeuh, leh khuapi deihhuai
    khempeuh zo-in, singkung hoih khempeuh phukin, tuinak khempeuh na khakcip ding a, leitang hoih
    khempeuh suangtum tawh na kidimsak ding hi,” a ci hi. </para>
  <para style="p">
    <verse number="20" style="v" />A zingsang ciangin biakpiak hunin, gamsungteng tui tawh a kidim
    matengin Edom panin tui hong luang hi. </para>
  <para style="p">
    <verse number="21" style="v" />Amaute a sim dingin kumpite a kuantohna thu Moab mite khempeuh in
    a zak uh ciangin, a moipen panin a hampen dongin galhiam a tawi thei khempeuh kisamkhia uh a,
    gamgi-ah kikhawm uh hi. </para>
  <para style="p">
    <verse number="22" style="v" />A zing ciang zingsang tungin amaute tho-in, tui tungah ni a taan'
    ciangin, Moab mite in amau' galkhatah a om tuite pen sisan bangin a sanin mu uh hi. </para>
  <para style="p">
    <verse number="23" style="v" />Tua ahih ciangin amaute in, “Hua pen sisan ahi hi; kumpite
    khatlekhat kido-in, khatlekhat kithat hi taktak ding hi. Tua ahih ciangin tu-in, Moab-te aw,
    vankinusiate va la ni!” a ci uh hi. </para>
  <para style="p">
    <verse number="24" style="v" />Ahih hangin Israel-te' giahphualah amaute a tun' uh ciangin,
    amaute' mai-ah a taikhiat matengin Israel mite hong kipanin Moab mite a do uh hi. Tua ciangin
    amaute mainawtin pai-in a paikawmun Moab mite that uh hi. </para>
  <para style="p">
    <verse number="25" style="v" />Tua ciangin amaute in khuapite lawnthal uh a, a suang in a
    khuhcip dongin leitang tung khempeuhah mi khempeuh in suang lawn uh hi. Amaute in tuinak
    khempeuh khakcip uh a, singkung hoih khempeuh phuk uh hi. Kirhareseth-ah a suangtumte bek a om
    dongin suanglotna a tawite in umcihin vatgawp uh hi. </para>
  <para style="p">
    <verse number="26" style="v" />Moab kumpipa in a lelhlam a kitheih ciangin, Edom kumpipa' san
    tak a phukhia dingin namsau tawi mihing za sagih a la hi. Ahih hangin amaute in phukhia zolo uh
    hi. </para>
  <para style="p">
    <verse number="27" style="v" />Tua ciangin amah in ama tangin a uk ding a ta upa pen la-in kulh
    tungah meihal biakna-in a pia hi. Israel mite in tua bangin a gamtatna a muh uh ciangin a
    lungsim uh sukha mahmah a, amau' kiang panin nungkikin a gamah a ciahkik uh hi. </para>
  <chapter number="4" style="c" />
  <para style="p">
    <verse number="1" style="v" />Tu-in kamsang honte sung pan mi khat' zi Elisha' tungah kiko-in,
    “Na nasem ka pasal si hi. Na nasempa in { Topa } a zahtakna na thei hi. Ahih hangin ka tapate
    nih sila dingin a la dingin a leibatnapa hong pai hi,” a ci hi. </para>
  <para style="p">
    <verse number="2" style="v" />Tua ciangin Elisha in tua numei kiangah, “Nang-a' dingin bang hong
    hihsak thei ding ka hi hiam? Inn sungah bang nei na hi hiam?” a ci hi. Tua ciangin amah in, “Na
    nasemnu in sathau biing khat cih simloh inn sungah bangmah dang neilo hi,” a ci hi. </para>
  <para style="p">
    <verse number="3" style="v" />Tua ciangin amah in, “A pua-ah paikhia in la, beel hawm a tawm
    lualo, na vengte khempeuh' beel va kawm in. </para>
  <para style="p">
    <verse number="4" style="v" />Tua ciangin sungtumin, nang leh na tapate kong kikhaknelh un la,
    hih beelte khempeuh sungah sung in. Beel khat a dim simin tuamkoih pahpah in,” a ci hi. </para>
  <para style="p">
    <verse number="5" style="v" />Tua ahih ciangin ama kiang panin tua numei paikhia-in amah leh a
    tapate kong kikhaknelh uh hi. Amah in a sun' laitakin a tapate in ama kiangah a beelte paipih uh
    hi. </para>
  <para style="p">
    <verse number="6" style="v" />Beelte a dim ciangin amah in a tapa khat kiangah, “Beel dang khat
    hong paipih in,” a ci hi. Tua ciangin a tapa in, “Beel adang om nawnlo hi,” a ci hi. Tua ciangin
    sathau a luan' a khawl hi. </para>
  <para style="p">
    <verse number="7" style="v" />Tuanu hong pai-in Pasian' mipa kiangah a thu teng gen a, tua
    ciangin amah in, “Pai in; a sathau zuakin na leibate loh in. Nang leh na tapate, a omlaite tawh
    na nungta ding uh hi,” a ci hi. </para>
  <para style="p">
    <verse number="8" style="v" />Ni khat Shunem-ah Elisha paisuak a, tua lai-ah a hau numei khat
    tengin tuanu in anne dingin amah a sam hi. Tua ahih ciangin amah in tua lam a nawk peuhpeuh
    ciangin anne dingin tua lai-ah baang zel hi. </para>
  <para style="p">
    <verse number="9" style="v" />Tua ciangin tua numei in a pasal kiangah, “Tu-in en in, hih lai
    mun hong nawk tawntungpa pen Pasian' mi siangtho hi, ci-in ka thei hi. </para>
  <para style="p">
    <verse number="10" style="v" />Eite kiangah amah hong pai peuhpeuh ciangin a tun'theihna dingin
    innkhumzangah kawm a nei inndeineu khat bawlin tua sungah ama-a' dingin lupna khat, sabuai khat,
    tutphah khat, leh meivak khat koihsak ni,” a ci hi. </para>
  <para style="p">
    <verse number="11" style="v" />Nikhat amah tua lai-ah hong pai-in inndei sungah lutin </para>
  <para style="p">
    <verse number="12" style="v" />tua lai-ah tawlnga hi. Tua ciangin amah in a nasempa Gehazi
    kiangah, “Hih Shunem mi sam in,” a ci hi. Amah in tua numei a sap ciangin ama mai-ah tuanu hong
    ding hi. </para>
  <para style="p">
    <verse number="13" style="v" />Tua ciangin Elisha in ama kiangah, “Tu-in tuanu kiangah hih
    bangin gen in: Thei in, kote-a' dingin hih haksatna khempeuh na thuak hi. Nang-a' dingin bang
    hong kihihsak ding deih na hi hiam? Kumpipa kiang ahih kei leh galkap a ukpa kiangah nang tangin
    thu khat peuhpeuh hong kigensak ding na deih a om hiam?” a ci hi. Amah in dawngin, “Kei pen ka
    mipihte lakah teng ka hih manin bangmah ka kisam kei hi,” a ci hi. </para>
  <para style="p">
    <verse number="14" style="v" />Tua ciangin amah in, “Tua bang ahih leh tuanu-a' dingin bang
    kihihsak thei ding ahi hiam?” a ci hi. Gehazi in dawngin, “Thu khat bek om hi. Tuanu in tapa
    neilo a, a pasal teekta hi,” a ci hi. </para>
  <para style="p">
    <verse number="15" style="v" />Amah in, “Tuanu sam in,” a ci hi. Amah in tuanu a sap ciangin
    kongkalai-ah a hong ding hi. </para>
  <para style="p">
    <verse number="16" style="v" />Tua ciangin amah in, “A hun hong tun' ciangin tapa khat na tawi
    ding hi,” a ci hi. Tua ciangin tuanu in, “Hilo hi, ka topa, Pasian' mipa aw; na nasemnu tungah
    zuau kei in,” a ci hi. </para>
  <para style="p">
    <verse number="17" style="v" />Ahih hangin tuanu in nau paii a, Elisha in ama tungah a gensa
    bangin a hun a tun' kik ciangin amah in tapa khat a nei hi. </para>
  <para style="p">
    <verse number="18" style="v" />Naupang a gol ciangin ni khat a pa kiang anlate lakah a pai hi. </para>
  <para style="p">
    <verse number="19" style="v" />Tua ciangin amah in a pa kiangah, “Aw, ka lutang, ka lutang!” a
    ci hi. A pa in a nasempa kiangah, “A nu kiangah va pua in,” a ci hi. </para>
  <para style="p">
    <verse number="20" style="v" />Amah in domin a nu kiangah a paipih ciangin a ang sungah sun dong
    naupang tawi a, tua ciangin a si hi. </para>
  <para style="p">
    <verse number="21" style="v" />Tua ciangin tuanu paito-in Pasian' mipa lupna tungah amah koih a,
    amah kong khaknelhin a paikhia hi. </para>
  <para style="p">
    <verse number="22" style="v" />Tua ciangin amah in a pasal samin, “Manlang takin Pasian' mipa
    kiangah pai-in kong ciahkik theihna dingin nasemte khat leh late khat hong puak in,” a ci hi. </para>
  <para style="p">
    <verse number="23" style="v" />Tua ciangin amah in, “Bang hangin tuni-in ama kiangah pai ding na
    hi hiam? Khadet ni ahi a, Sabbath ni ahi zongin hilo hi,” a ci hi. Amah in, “Hong hoih na ding
    hi,” a ci hi. </para>
  <para style="p">
    <verse number="24" style="v" />Tua ciangin amah in la van vawhin a nasempa kiangah, “Gan nawh
    in; kong gen kei nak leh kei-a' dingin a pai khiamsak kei in,” a ci hi. </para>
  <para style="p">
    <verse number="25" style="v" />Tua ahih ciangin amah dingkhia a, Karmel Mual-a Pasian' mipa
    kiangah a pai hi. Pasian' mipa in amah hong pai a muh ciangin a nasempa Gehazi kiangah,“En in,
    galah Shunem nu hong pai hi. </para>
  <para style="p">
    <verse number="26" style="v" />Amah a dawn dingin thakhatin va tai in la ama kiangah, ‘Na dam
    hiam? Na pasal a dam hiam? Naupang a dam hiam?’ va ci in,” a ci hi. Tua ciangin tuanu in, “Hoih
    hi,” a ci hi. </para>
  <para style="p">
    <verse number="27" style="v" />Tua ciangin Pasian' mipa kiang mualtungah tuanu a tun' ciangin
    tuanu in ama khe len hi. Tua ciangin amah a sawnkhia dingin Gehazi hong pai hi. Ahih hangin
    Pasian' mipa in, “Amah tuaci omsak in; bang hang hiam cih leh amah nakpi takin lungkham hi. {
    Topa } in kei tungah a thu hong im a, kei kiangah hong genlo hi,” a ci hi. </para>
  <para style="p">
    <verse number="28" style="v" />Tua ciangin tuanu in, “Ka topa' tung pan tapa hong ngen ka hi
    hiam? Kei hong khem kei in, hong ci hilo ka hi hiam?” a ci hi. </para>
  <para style="p">
    <verse number="29" style="v" />Amah in Gehazi kiangah, “Na kawng gak in la na khutah ka
    ciangkhut tawi-in pai in. Mi khatpeuh in nang hong hopih leh zong dawng kei in. Tua ciangin
    naupang' mai tungah ka ciangkhut va nga in,” a ci hi. </para>
  <para style="p">
    <verse number="30" style="v" />Tua ciangin naupang' nu in, “{ Topa } nungta a, nangmahmah na
    nuntak mah bangin, nang kong nusia kei ding hi,” a ci hi. Tua ahih ciangin amah dingin tuanu a
    zui hi. </para>
  <para style="p">
    <verse number="31" style="v" />Gehazi na mapai suakin naupang' maitang tungah a ciangkhut nga a,
    ahih hangin awging ahi a, nuntakna lim ahi zongin omlo hi. Tua ahih ciangin amah a dawn dingin
    hong kileh kikin ama kiangah, “Naupang khanglo nailo hi,” a ci hi. </para>
  <para style="p">
    <verse number="32" style="v" />Inn sungah Elisha hong tun' ciangin amah in a lupna tungah a
    si-in a lum naupang a mu hi. </para>
  <para style="p">
    <verse number="33" style="v" />Tua ahih ciangin amah bek lutin kong a kikhaknelh hi. Tua ciangin
    { Topa' } tungah thu ngen hi. </para>
  <para style="p">
    <verse number="34" style="v" />Tua ciangin amah paito-in naupang' tungah bok a, ama kam leh
    naupang' kam tuahin, a naupang' mit tungah ama mitte omsak a, a naupang' khutte tungah ama
    khutte omsak hi. Tua ciangin ama tungah kikhuang a, naupang a ci hong lum hi. </para>
  <para style="p">
    <verse number="35" style="v" />Tua ciangin amah dingto kikin inn sungah khatvei vak kawikawi a,
    tua ciangin paito-in ama tungah kikhuang leuleu hi. Naupang sagihvei hong hetchiai-in a mit a
    hak hi. </para>
  <para style="p">
    <verse number="36" style="v" />Tua ciangin amah in Gehazi samin, “Shunem numei sam in,” a ci hi.
    Tua ahih ciangin amah in tuanu a sam hi. Tuanu ama kiangah hong pai ciangin amah in, “Na tapa la
    in,” a ci hi. </para>
  <para style="p">
    <verse number="37" style="v" />Tuanu hong pai-in ama khe-ah pukin leilakah a kun hi. Tua ciangin
    a tapa la-in a paikhia hi. </para>
  <para style="p">
    <verse number="38" style="v" />Tua gam sungah kialpi a tun' laitakin Gilgal-ah Elisha hong
    paikik hi. Kamsangte ama mai-ah tu-in thu a ngaih laitakin amah in a nasemte kiangah, “Beelpi
    suang un la kamsangte-a' ding meh huan un,” a ci hi. </para>
  <para style="p">
    <verse number="39" style="v" />Amaute khat meh zong dingin gamlakah pai a, vatak-um gui khat
    mu-in tua tung panin a ang dimin umgah lo a, tuate bang hiam cih theilopi-in hong pai-in mehbeel
    sungah atnen hi. </para>
  <para style="p">
    <verse number="40" style="v" />Tua ciangin amaute in mite' nek dingin hong thukkhia uh hi. Ahih
    hangin amaute in meh a nek laitakun amaute kiko-in, “Pasian' mipa aw, an sungah gu om!” a ci uh
    hi. Amaute in ne theilo uh hi. </para>
  <para style="p">
    <verse number="41" style="v" />Amah in, “Tua ahih leh a an tawm hong la un,” a ci hi. Tua
    ciangin amah in beel sungah tua an lawn a, “Amaute in a nek theihna dingin mite-a' dingin
    thukkhia un,” a ci hi. Tua ciangin bangmah ci nawnlo hi. </para>
  <para style="p">
    <verse number="42" style="v" />Mi khat Baalshalishah panin hong pai-in Pasian' mipa kiangah
    anpal anlum, mangbuhham lum sawmnih, leh anvui a thak a van sungah hong pua hi. Tua ciangin
    Elisha in a nasempa kiangah, “Amaute in a nek theihna dingun kamsangte tungah pia in,” a ci hi. </para>
  <para style="p">
    <verse number="43" style="v" />Ahih hangin a nasempa in, “Mihing za khatte' mai-ah keimah in hih
    bangci lui theih ding ka hi hiam?” a ci hi. Ahi zongin amah in, “Amaute in a nek theihna dingun
    mite tungah tuate pia in. Bang hang hiam cih leh { Topa } in, ‘Amaute in ne-in khamval ding uh
    hi,’ ci hi,” a ci kik hi. </para>
  <para style="p">
    <verse number="44" style="v" />Tua ciangin amah in amaute mai-ah tua an a lui hi. Tua ciangin
    amaute in ne uh a, { Topa' } gensa bangin pawlkhat a vallai hi. </para>
  <chapter number="5" style="c" />
  <para style="p">
    <verse number="1" style="v" />Syria kumpipa' galkap a uk Naaman pen kumpipa' maipha a ngah
    ulianpi khat ahi hi. Bang hang hiam cih leh { Topa } in ama hangin Syria mite gualzawhna pia hi.
    Amah a thahat a vanglian khat hi a, ahih hangin amah a phak ahi hi. </para>
  <para style="p">
    <verse number="2" style="v" />Syria mite in a galsimna khat uhah Israel gam panin numeino khat
    ciahpih uh a, tuanu in Naaman' zi na' a sem hi. </para>
  <para style="p">
    <verse number="3" style="v" />Amah in a tonu kiangah, “Samaria-ah a om kamsangpa tawh ka topa
    kimu thei leh! Amah in a phakna damsak ding hi,” a ci hi. </para>
  <para style="p">
    <verse number="4" style="v" />Naaman in hih thu a zak ciangin sungtumin a topa kiangah, “Tua
    bang tua bangin Israel gam numeino in thu gen hi,” ci-in a gen hi. </para>
  <para style="p">
    <verse number="5" style="v" />Tua ciangin Syria kumpipa in, “Tu-in pai in. Israel kumpipa
    kiangah lai khat ka khak ding hi,” a ci hi. Tua ahih ciangin amah pai-in ngun talen sawm, kham
    shekel tul guk,leh pawipuan sawm a keng hi. </para>
  <para style="p">
    <verse number="6" style="v" />Amah in Israel kumpipa tungah laikhak keng a, tua sungah, “Hih
    laikhak na ngah ciangin, ama phakna na damsak theihna dingin ka nasempa Naaman nangma kiangah
    kong sawlna thu thei in,” a ci hi. </para>
  <para style="p">
    <verse number="7" style="v" />Israel kumpipa in a laikhak a sim ciangin amah in a puante
    balkekin, “Mi khat a phaknatna damsak dingin hih mipa in kei tungah hih thu hong puakna dingin a
    that ding leh a nungtasak dingin kei, Pasian ka hi hiam? Ngaihsun dih un. Kei tawh kitotna ding
    a zon'na thei un,” a ci hi. </para>
  <para style="p">
    <verse number="8" style="v" />Ahih hangin Israel kumpipa in a puante a balkekna thu Pasian' mipa
    Elisha in a zak ciangin amah in kumpipa kiangah mi sawlin, “Bang hangin na puante balkek na hi
    hiam? Israel sungah kamsang khat a omna thu amah in a theihna dingin tu-in kei kiangah amah hong
    paisak in,” cisak hi. </para>
  <para style="p">
    <verse number="9" style="v" />Tua ahih ciangin a sakolte leh a leengte tawh Naaman hong pai-in
    Elisha' kongah a khawl hi. </para>
  <para style="p">
    <verse number="10" style="v" />Tua ciangin Elisha in ama kiangah kamtai khat sawlin, “Pai in la,
    Jordan gun sungah sagihvei va kisil in. Tua ciangin nangma cilesa a ngei hong bangkikin, nang na
    siang ding hi,” cisak hi. </para>
  <para style="p">
    <verse number="11" style="v" />Ahih hangin Naaman hehin paikhia a, “En un, amah kei kiangah hong
    paikhia-in, ka gei-ah hong dingin, a Pasian a { Topa' } min loin, a natna mun tungah a khut
    vanin, kei miphakpa hong damsak taktak ding hi, ci-in ka ngaihsun hi. </para>
  <para style="p">
    <verse number="12" style="v" />Israel tuite khempeuh sangin Damaskas gama om Abana leh Farpar
    gun tuite hoihzaw hilo ahi hiam? Tuate' sungah kisilin siang theilo ding ka hi hiam?” a ci hi.
    Tua ahih ciangin amah kihei-in paikhia hi. </para>
  <para style="p">
    <verse number="13" style="v" />Ahih hangin a nasemte a nai-ah hong pai-in ama kiangah, “Ka topa
    aw, kamsangpa in na lian khat a sem dingin hong sawl hi leh sem ding hilo na hi hiam? Tua ahih
    ciangin amah in nang kiangah, ‘Kisil in la siang in,’ hong cih ciangin na hih ding bangzah ta-in
    kilawmzaw hilo ahi hiam?” a ci uh hi. </para>
  <para style="p">
    <verse number="14" style="v" />Tua ahih ciangin Pasian mipa' kamgen bangin amah paisukin Jordan
    gun sungah sagihvei kidiah hi. Tua ciangin a cilesa naupangno cilesa bangin a ngei bangkikin
    amah a siang hi. </para>
  <para style="p">
    <verse number="15" style="v" />Tua ciangin Pasian' mipa kiangah amah leh a pawlte khempeuh kileh
    kikin ama mai-ah ding uh hi. Tua ciangin amah in, “En in, leitung mundang khempeuhah Pasian
    omloin, Israel sung bekah om hi, ci-in ka thei hi. Tua ahih ciangin tu-in na nasempa tung panin
    letsong khat hong sang in,” a ci hi. </para>
  <para style="p">
    <verse number="16" style="v" />Ahih hangin amah in, “A na ka sep { Topa } a nungta ahih mah
    bangin, bangmah kong sang kei ding hi,” a ci hi. Tua ciangin amah in a lakna ding kunh teitei a,
    ahih hangin amah in nial veve hi. </para>
  <para style="p">
    <verse number="17" style="v" />Tua ciangin Naaman in, “Tua ahih leh kong thum hi, na nasempa
    tungah la-sakol nih puakkhop leitang hong pia in. Bang hang hiam cih leh tu-a kipanin na nasempa
    in meihal biakna ahi a, biakpiakna ahi zongin pasian dangte khat peuhpeuh tungah pialoin { Topa'
    } tung bekah pia ding hi. </para>
  <para style="p">
    <verse number="18" style="v" />Ahi zongin hih thu-ah { Topa } in na nasempa a mawhna hong maisak
    hen: Rimmon biakinn sungah a bia dingin ka topa a pai ciangin zui ding ka hih manin Rimmon
    biakinn sungah kei ka kunna thu-ah { Topa } in a nasempa hong maisak hen,” a ci hi. </para>
  <para style="p">
    <verse number="19" style="v" />Amah in ama kiangah, “Nuamtakin pai in,” a ci hi. Ahih hangin ama
    kiang panin Naaman tawmkhat a pai khit ciangin, </para>
  <para style="p">
    <verse number="20" style="v" />Pasian' mipa Elisha' nasem Gehazi in, “Ama hong puak nate
    sangloin ka topa in Syria mi hih Naaman ciahsak mawk hi. { Topa } a nungta ahih mah bangin, amah
    nungdelhin ama tung panin na khat peuhpeuh ka ngah ding hi,” a ci hi. </para>
  <para style="p">
    <verse number="21" style="v" />Tua ahih ciangin Gehazi in Naaman nungdelh hi. Tua ciangin ama
    nungah mi khat hong taina Naaman in a muh ciangin amah a dawn dingin a leeng panin kum a, “Thu a
    hoihkim hiam?” a ci hi. </para>
  <para style="p">
    <verse number="22" style="v" />Tua ciangin amah in, “A vekpi-in hoih hi. Ka topa in, ‘Kamsangte
    nih Efraim mualtung gam panin kei kiangah tu mahmahin hong tung hi. Kong thum hi, amaute tungah
    ngun talen khat leh pawipuan nih pia in,’ a ci dingin hong sawl hi,” a ci hi. </para>
  <para style="p">
    <verse number="23" style="v" />Tua ciangin Naaman in, “Talen nih hong sang nuam hoh in,” a ci
    hi. Tua ciangin amah in a san' ding kunh a, ngun talen nih ip nihin henin pawipuan nih tawh, a
    nasem nihte tungah a guan' hi. Tua ciangin amaute in Gehazi' mai-ah tuate pua uh hi. </para>
  <para style="p">
    <verse number="24" style="v" />Tua ciangin mualtungah amah a tun' ciangin amah in amaute tung
    panin tuate la-in inn sungah koih hi. Tua ciangin a mite sawlkhia a, amaute kihem uh hi. </para>
  <para style="p">
    <verse number="25" style="v" />Amah sungtumin a topa' mai-ah ding a, tua ciangin Elisha in ama
    kiangah, “Gehazi aw, koi-ah pai na hi hiam?” a ci hi. Amah in, “Na nasempa koimah pailo hi,” a
    ci hi. </para>
  <para style="p">
    <verse number="26" style="v" />Ahih hangin Elisha in ama kiangah, “Nangmah a dawn dingin a leeng
    tung panin mipa a kihei laitakin nang tawh ka kha omkhawm hilo ahi hiam? Sum leh puante, oliv
    huante leh leenggui lote, tuute leh bawngtalte, nasem numeite leh nasem pasalte san' ding hun
    ahi hiam? </para>
  <para style="p">
    <verse number="27" style="v" />Tua ahih ciangin nangma tung leh na suanlekhakte tungah Naaman'
    phakna hong belh tawntung ta hen,” a ci hi. Tua ahih ciangin ama omna panin vuk bangin kangin a
    phakin a paikhia hi. </para>
  <chapter number="6" style="c" />
  <para style="p">
    <verse number="1" style="v" />Ni khat, kamsangte khat in Elisha kiangah, “Thei in, nangma
    khutnuai-a om kote' ten'na mun kote-a' dingin neulua hi. </para>
  <para style="p">
    <verse number="2" style="v" />Kote Jordan-ah hong paisakin kote in singluang khat ciat la-in ka
    ten'na ding uh mun khat ko hong bawl sak in,” a ci uh hi. Tua ciangin amah in dawngin, “Pai un,”
    a ci hi. </para>
  <para style="p">
    <verse number="3" style="v" />Tua ciangin amaute khat in, “Na nasemte tawh kuan kawm ding hong
    ut in,” a ci hi. Amah in dawngin, “Kong kuan ding hi,” a ci hi. </para>
  <para style="p">
    <verse number="4" style="v" />Tua ahih ciangin amaute tawh amah a kuan hi. Jordan a tun' uh
    ciangin amaute in sing phuk uh hi. </para>
  <para style="p">
    <verse number="5" style="v" />Ahih hangin khat in singluang a tan laitakin a heitang lengin tui
    sungah kia hi. Amah kiko-in, “Ala, ka topa! A kikawm hi ve'n,” a ci hi. </para>
  <para style="p">
    <verse number="6" style="v" />Tua ciangin Pasian' mipa in, “Koi lai-ah kia ahi hiam?” a ci hi.
    Amah in a kiatna mun ama kiangah a lah ciangin amah in ciangkang khat khiakin tua munah lawn a,
    a heitang laamtosak hi. </para>
  <para style="p">
    <verse number="7" style="v" />Tua ciangin amah in, “La to in,” a ci hi. Tua ahih ciangin amah in
    a khut zanin a heitang a la hi. </para>
  <para style="p">
    <verse number="8" style="v" />Khatvei Syria kumpipa leh Israel mite kido a, Syria kumpipa leh a
    nasemte thu kikumin, “Tua mun tua munte i pan'mun ding hi,” a ci hi. </para>
  <para style="p">
    <verse number="9" style="v" />Ahih hangin Pasian' mipa in Israel kumpipa tungah thu puak a,
    “Syria-te in hong buksim uh ahih manin hih mun na nawklohna dingin kingaihsun in,” a ci hi. </para>
  <para style="p">
    <verse number="10" style="v" />Tua ciangin Israel kumpipa in Pasian' mipa genna mun kiimah a om
    mite kiangah mi sawlin hilhkhol sak hi. Tua ahih manin tua bangin amaute suakta zelzel uh hi. </para>
  <para style="p">
    <verse number="11" style="v" />Tua ciangin hih thu hangin Syria kumpipa nakpi takin patau hi.
    Amah in a nasemte samin amaute kiangah, “Eite sung panin Israel kumpipa lamah a pangsim mipa
    hong genlo ding na hi uh hiam?” a ci hi. </para>
  <para style="p">
    <verse number="12" style="v" />Tua ciangin a nasemte khat in, “Kuamah omlo hi, ka topa, kumpipa
    aw; ahih hangin Israel sungah kamsang Elisha in na lupna inndei sunga na thugente Israel kumpipa
    tungah gen hi,” a ci hi. </para>
  <para style="p">
    <verse number="13" style="v" />Tua ciangin amah in, “Keimah in mi sawlin amah ka mattheihna
    dingin pai in la amah a omna mun va thei in,” a ci hi. Tua ciangin ama kiangah, “En in, amah
    Dothan-ah om hi,” ci-in kigen hi. </para>
  <para style="p">
    <verse number="14" style="v" />Tua ahih ciangin amah in sakolte leh leengte leh galkap hon
    lianpi khat tua lai-ah a sawl hi. Amaute zanin hong pai-in a khuapi umcih uh hi. </para>
  <para style="p">
    <verse number="15" style="v" />Pasian' mipa' nasempa zingsangin tho baihin a paikhiat ciangin,
    en in, khuapi kimkotah sakolte leh leengte tawh galkap honpi na om hi. Tua ciangin nasempa in,
    “Ala, ka topa! Bangcih ding ihi hiam?” a ci hi. </para>
  <para style="p">
    <verse number="16" style="v" />Amah in, “Kihta kei in; bang hang hiam cih leh amaute tawh a omte
    sangin eite tawh a omte tamzaw hi,” a ci hi. </para>
  <para style="p">
    <verse number="17" style="v" />Tua ciangin Elisha in thu ngenin, “{ Topa } aw, kong thum hi;
    amah in a muh theihna dingin ama mitte hon'sak in,” a ci hi. Tua ahih ciangin { Topa } in
    tangvalpa' mitte hon'sak a, tua ciangin amah in mu hi. En in, Elisha' kimkot mualtung khempeuh
    sakolte leh mei leengte tawh kidim hi. </para>
  <para style="p">
    <verse number="18" style="v" />Amah a sim dingin Syria-te hong paisuk ciangin Elisha in { Topa }
    kiangah thu ngenin, “Hih mite mittawtna tawh vatgawp in, kong thum hi,” a ci hi. Tua ahih
    ciangin Elisha' thungetna bangin amah in mittawtna tawh amaute vatgawp hi. </para>
  <para style="p">
    <verse number="19" style="v" />Tua ciangin Elisha in amaute kiangah, “Hih pen a lampi hilo a,
    hih zong a khuapi hilo hi; hong zui un; na zon' uh mipa kiangah note kong paipih ding hi,” a ci
    hi. Tua ciangin amah in Samaria-ah amaute a paipih hi. </para>
  <para style="p">
    <verse number="20" style="v" />Amaute Samaria-ah a lut phetin Elisha in, “{ Topa } aw, amaute in
    a muh theihna dingun hih mite' mitte hon'sak in,” a ci hi. Tua ahih ciangin { Topa } in amau'
    mitte hon'sak a, tua ciangin amaute in khua mu uh hi. Samaria khua sungah a om ahihna uh thei uh
    hi. </para>
  <para style="p">
    <verse number="21" style="v" />Israel kumpipa in amaute a muh ciangin amah in Elisha kiangah,
    “Ka pa aw, amaute ka that ding hiam? Amaute ka that ding hiam?” a ci hi. </para>
  <para style="p">
    <verse number="22" style="v" />Amah in dawngin, “Amaute na that kei ding hi. Na namsau leh na
    thal tawh loin galmatin na laksate that ding na hi hiam? Amaute in an ne-in tui a dawn khit
    ciangin a topa uh kiangah a ciahkik theihna dingun amaute' mai-ah an leh tui lui in,” a ci hi. </para>
  <para style="p">
    <verse number="23" style="v" />Tua ahih ciangin amah in amaute-a' dingin pawi lianpi khat bawl
    hi. Amaute in an ne-in tui a dawn khit uh ciangin amaute sawlkhia a, tua ciangin a topa uh
    kiangah amaute a ciah uh hi. Tua ciangin Israel gam a sim dingin Syria-te hong pai nawnlo uh hi. </para>
  <para style="p">
    <verse number="24" style="v" />Tua khit ciangin Syria kumpipa Benhadad in a galkap buppi khawmin
    paito a, Samaria a umcih hi. </para>
  <para style="p">
    <verse number="25" style="v" />Amaute in a umcih hun sungteng, la lutang khat ngun shekel
    sawmgiat, gam lo-uih bul hai khat ngun shekel nga-in a kizuak dongin Samaria-ah kialpi lianpi a
    tung hi. </para>
  <para style="p">
    <verse number="26" style="v" />Israel kumpipa kulhzangah a pai laitakin numei khat ama tungah
    kiko-in, “Hong huh in, ka topa, Aw Kumpipa!” a ci hi. </para>
  <para style="p">
    <verse number="27" style="v" />Tua ciangin amah in, “{ Topa } in nang hong huh ding ahih kei leh
    koi lai panin nang hong huh ding ka hi hiam? An ahi a, leenggahzu ahi zongin nei ka hi hiam?” a
    ci hi. </para>
  <para style="p">
    <verse number="28" style="v" />Tua ciangin kumpipa in tuanu dongin, “Na lungkhamna bang ahi
    hiam?” a ci hi. Amah in dawngin, “Hih numei in kei kiangah, ‘Tuni-in amah i nek theihna dingin
    na tapa hong pia in; zing ciangin keima tapa i ne ding hi,’ hong ci hi. </para>
  <para style="p">
    <verse number="29" style="v" />Tua ahih ciangin kote in ka tapa' sa huanin ka ne uh hi. A zing
    ciangin keimah in ama kiangah, ‘Amah i nek theihna dingin na tapa hong pia in,’ ka ci hi. Ahih
    hangin tuanu in a tapa na seel hi,” a ci hi. </para>
  <para style="p">
    <verse number="30" style="v" />Kumpipa in tua numei' thugente a zak ciangin ama puante balkek
    hi. Kulhzangah kumpipa pai kawikawi a, mite khuadakin amah a et uh ciangin amah in a sung lamah
    puanhampi a silh mu uh hi. </para>
  <para style="p">
    <verse number="31" style="v" />Tua ciangin amah in, “Tuni-in Shafat' tapa Elisha' lutang a
    kitankhiat kei taak leh Pasian in kei hong dawm kei ta hen,” a ci hi. </para>
  <para style="p">
    <verse number="32" style="v" />Elisha a inn sungah tu a, upate amah tawh tukhawm uh hi. Tu-in
    kumpipa in ama omna panin mi khat sawlkhia hi. Ahih hangin kamtaipa a tun' ma-in Elisha in upate
    kiangah, “Hih mi thatpa in ka lutang a tankhia dingin hong sawlna na mu uh hiam? En un, kamtaipa
    hong tun' ciangin kong khak un la, ama langkhatah khauhtakin kongkhak lencip un. Ama nungah a
    topa' kheging hong kiza hilo ahi hiam?” a ci hi. </para>
  <para style="p">
    <verse number="33" style="v" />Amaute tawh amah a kiho laitakin ama kiangah kumpipa hong
    paisukin, “Hih lungkhamna { Topa' } pian'sak hilo ahi hiam! Bang hangin { Topa } in bang khat
    peuhpeuh a sep ding ngaklai ding ka hi hiam?” a ci hi. </para>
  <chapter number="7" style="c" />
  <para style="p">
    <verse number="1" style="v" />Ahih hangin Elisha in, “{ Topa' } thu za in. { Topa } in hih
    bangin ci hi: Zing ciang tubang hunin Samaria kulhkongpi-ah annel lawh khat shekel khatin kizuak
    ding a, mangbuhham lawh nih shekel khatin kizuak ding hi, ci hi,” a ci hi. </para>
  <para style="p">
    <verse number="2" style="v" />Tua ciangin a ban tungah kumpipa a kingapna galkap ukpa in Pasian'
    mipa kiangah, “{ Topa } mahmah in vantung tawlette hong hong taleh zong, hih bang thu hi thei
    ding ahi hiam?” a ci hi. Ahih hangin amah in, “Nangma mit mahmah tawh hih thu na mu ding a, ahih
    hangin nang in na nekha kei ding hi,” a ci hi. </para>
  <para style="p">
    <verse number="3" style="v" />Tua laitakin kulhkongpi lutna-ah a phak mi li om hi. Amaute
    khatlekhat in, “I sih dongin bang hangin hih lai-ah tu ding ihi hiam? </para>
  <para style="p">
    <verse number="4" style="v" />Eite, ‘Khuapi sungah lut ni,’ ci lehang, khuapi sungah kialpi om
    a, tua lai-ah i si ding hi. Hih lai-ah tu lehang lah eite i si veve ding hi. Tua ahih ciangin
    tu-in hong pai un. Syria-te' giahphualah va pai ni. Amaute in eite hong hingkhawi leh eite i
    nungta ding a, ahih hangin amaute in eite hong that leh zong a si veve ding mah ihi lel hi,”
    kici uh hi. </para>
  <para style="p">
    <verse number="5" style="v" />Tua ahih ciangin amaute Syria-te' phualah a pai dingin phalvak
    tungin tho uh hi. Ahih hangin Syria-te' phual a nawl a tun' uh ciangin tua lai-ah kuamah na om
    nawnlo hi. </para>
  <para style="p">
    <verse number="6" style="v" />Bang hang hiam cih leh { Topa } in leengte, leh galkap hon
    lianpite' huging Syria galkapte zasak ahih ciangin amaute khatlekhat in, “En un, Israel kumpipa
    in eite a hong hih dingin Hit kumpite leh Egypt kumpite cial hi,” kici uh hi. </para>
  <para style="p">
    <verse number="7" style="v" />Tua ahih ciangin amaute phalvak tungin tai-in a puanbukte, a
    sakolte, leh a late uh nusia uh a, a phual uh a tuaci bangmahin nusia-in a suahtakna dingun tai
    uh hi. </para>
  <para style="p">
    <verse number="8" style="v" />Giahphual nawlah hih miphakte hong tun' uh ciangin puanbuk khat
    sungah amaute lutin an ne-in tui dawn uh a, amaute in ngun leh kham leh puante puakhia-in tuate
    a seel uh hi. Tua ciangin amaute hong paikikin puanbuk dang khatah lut uh a, tua panin vante
    puakhia-in seel leuleu uh hi. </para>
  <para style="p">
    <verse number="9" style="v" />Tua ciangin amaute khatlekhat in, “A manin i gamta kei hi. Tuni
    pen thuthak a hoih i theih ni ahi hi. Eite pauloin zingsang khuavak dong ngak lehang gimna i
    thuak ding hi. Tua ahih ciangin tu-in hong pai un. Eite pai-in kumpipa innkuante kiangah va gen
    ni,” kici uh hi. </para>
  <para style="p">
    <verse number="10" style="v" />Tua ahih ciangin amaute hong pai-in kulhkongpi cingte samin
    amaute kiangah, “Syria-te' phualah ka va tung uh a, tua lai-ah kuamah kimulo, bangmah kizalo,
    bangmah omlo; ahih hangin sakolte kikhihin, late kikhihin, puanbukte a om bangbangin om hi,”
    ci-in a gen uh hi. </para>
  <para style="p">
    <verse number="11" style="v" />Tua ciangin kulhkongpi cingte in thu zasak uh a, kumpipa
    innkuante kiangah hih thute kigen hi. </para>
  <para style="p">
    <verse number="12" style="v" />Tua ciangin kumpipa zanin tho-in a nasemte kiangah, “Syria-te in
    eite' langkhatah a vaihawmna kong gen ding hi. Eite i kialna amaute in hong thei uh hi. Tua ahih
    ciangin amaute gamlakah a bu dingin a phual panin paikhia uh a, ‘Khuapi sung panin amaute a
    paikhiat uh ciangin amaute a hingin manin khuapi sungah i lut ding hi,’ ci-in ngaihsun uh hi,” a
    ci hi. </para>
  <para style="p">
    <verse number="13" style="v" />Tua ciangin a nasemte khat in, “Mi pawlkhat sakol a omlaite sung
    panin nga paipih sak ni. Hih lai-ah a om eite pen a sisa Israel mihon buppi tawh a kibang lel
    ihihna i thei hi. Amaute sawlin en dih ni,” a ci hi. </para>
  <para style="p">
    <verse number="14" style="v" />Tua ahih ciangin amaute in sakol tung tuang mi nih sam a, kumpipa
    in Syria galkapte' nungah amaute sawl a, “Pai-in va thei un,” a ci hi. </para>
  <para style="p">
    <verse number="15" style="v" />Tua ahih ciangin amaute Jordan ciangdong va pai uh hi. Syria-te
    in nawhsa-in a paihkhiat uh puante leh nate tawh lamdung khempeuh pak zeizai hi. Tua ciangin
    kamtaite hong kikin kumpipa kiangah a gen uh hi. </para>
  <para style="p">
    <verse number="16" style="v" />Tua ciangin mite paikhia uh a, Syria-te' phual luh uh hi. Tua
    ahih ciangin { Topa' } gensa bangin annel lawh khat shekel khatin kizuakin, mangbuhham lawh nih
    shekel khatin kizuak hi. </para>
  <para style="p">
    <verse number="17" style="v" />A khut tungah a kingapnapa, a ukpa pen kulhkongpi a ukin kumpipa
    in seh hi. Mite in kulhkongpi-ah amah nawkpai-in a tung sikin pai uh a, ama kiangah kumpipa a
    paisuk laitakin Pasian' mipa gensa bangin amah na si hi. </para>
  <para style="p">
    <verse number="18" style="v" />Bang hang hiam cih leh Pasian' mipa in kumpipa kiangah, “Zing
    ciang tubang hunin Samaria kulhkongpi-ah mangbuhham lawh nih ciangin shekel khatin kizuak ding
    a, annel lawh khat ciangin shekel khatin kizuak ding hi,” a cih ciangin </para>
  <para style="p">
    <verse number="19" style="v" />galkap ukpa in Pasian' mipa dawngin, “{ Topa } mahmah in vantung
    tawlette hong hong hita leh zong, hih bang thu hi thei ding ahi hiam?” ci hi. Tua ciangin amah
    in, “Nangma mit mahmah tawh hih thu na mu ding a, ahih hangin nang in na nekha kei ding hi,” ci
    hi. </para>
  <para style="p">
    <verse number="20" style="v" />Mite in kulhkongpi-ah ama tung sikin pai uh hi. Amah si ahih
    manin ama tung tawnin tua bangin a kipai ahi hi. </para>
  <chapter number="8" style="c" />
  <para style="p">
    <verse number="1" style="v" />Tu-in Elisha in a tapa a hin'kiksak numei kiangah, “Ding in; na
    innkuan tawh kihemkhia in la, na hih theihna peuhpeuhah peem in; bang hang hiam cih leh { Topa }
    in kialpi khat tungsak ding a, gamsungah tua kialpi kum sagih sung hong tung ding hi,” ci khinzo
    hi. </para>
  <para style="p">
    <verse number="2" style="v" />Tua ahih ciangin tua numei dingin Pasian' mipa thugen bangin gamta
    hi. Tuanu a innkuan tawh pai-in Filistia-te gamah kum sagih sung a peem hi. </para>
  <para style="p">
    <verse number="3" style="v" />Kum sagih a cin' khit, Filistia-te gam panin tua numei hong
    ciahkik ciangin, kumpipa kiangah a inn leh a leitang a ngen dingin a pai hi. </para>
  <para style="p">
    <verse number="4" style="v" />Tua laitakin Pasian' mipa' nasem Gehazi tawh kumpipa kiho a,
    “Elisha' sepsa na lian khempeuh hong gen in,” a ci hi. </para>
  <para style="p">
    <verse number="5" style="v" />Elisha in a sisa mi a hin'sakna thu kumpipa kiangah a gen
    laitakin, a tapa a hin'kiksak numei in kumpipa kiangah a inn leh a leitang hong ngen hi. Tua
    ciangin Gehazi in, “Ka topa, Kumpipa aw, hih lai-ah a numei om a, Elisha in a hin'kiksak a tapa
    zong hih lai-ah om hi,” a ci hi. </para>
  <para style="p">
    <verse number="6" style="v" />Kumpipa in numei kiangah a dot ciangin tuanu in ama kiangah a gen
    hi. Tua ahih ciangin kumpipa in a uliante khat sawlin, “Leitang a nusiat ni-a kipan tuhun dong
    lo panin a piang khempeuh tawh ama-a' ahi khempeuh piakik in,” a ci hi. </para>
  <para style="p">
    <verse number="7" style="v" />Syria kumpipa Benhadad cina-in a om laitakin Damaskas-ah Elisha
    hong pai hi. Ama kiangah, “Hih lai-ah Pasian' mipa hong pai hi,” ci-in a kigen ciangin </para>
  <para style="p">
    <verse number="8" style="v" />kumpipa in ama nuai-a ulian Hazael kiangah, “Letsong khat kengin
    Pasian' mipa a dawn dingin va pai in. Ama tung tawnin { Topa } thu va dong in la, ‘Hih natna
    panin ka damkikzo ding hiam, ci hi,’ va ci in,” a ci hi. </para>
  <para style="p">
    <verse number="9" style="v" />Tua ahih ciangin amah a dawn dingin Hazael pai a, Damaskas-a na
    hoih namkim kalaoh puak sawmli, letsong a keng hi. Amah hong tungin ama mai-ah a din' ciangin
    amah in, “Syria kumpipa na tapa Benhadad in nang kiangah kei hong sawlin, ‘Hih natna panin ka
    damkikzo ding hiam?’ ci hi,” a ci hi. </para>
  <para style="p">
    <verse number="10" style="v" />Tua ciangin Elisha in ama kiangah, “Pai in; ama kiangah gen in,
    ‘Na damkik taktak ding hi,’ va ci in. Ahi zongin amah a sih taktakna ding thu { Topa } in kei
    kiangah hong lak khin hi,” a ci hi. </para>
  <para style="p">
    <verse number="11" style="v" />Tua ciangin amah a maizum dongin a etna mun mah en denin Hazael
    sal gega hi. Tua ciangin Pasian' mipa a kap hi. </para>
  <para style="p">
    <verse number="12" style="v" />Tua ciangin Hazael in, “Bang hangin ka topa kap na hi hiam?” a ci
    hi. Amah in dawngin, “Bang hang hiam cih leh Israel mite tungah nangmah in na bawl ding siatna
    ka thei hi. Nangmah in amau' munmuan'huaite mei tawh na hal ding a, namsau tawh amau' tangvalte
    thatin, amau' naupang neute lei na den'khapna ding a, naupaii amau' numeite na phelkham ding
    hi,” a ci hi. </para>
  <para style="p">
    <verse number="13" style="v" />Tua ciangin Hazael in, “Ui bang ahi lel na nasempa in hih na lian
    a hih dingin bang ahi hiam?” a ci hi. Elisha in dawngin, “Syria tungah nang kumpi na hih ding
    thu { Topa } in kei tungah hong lak khinzo hi,” a ci hi. </para>
  <para style="p">
    <verse number="14" style="v" />Tua ciangin Elisha kiang panin amah kihemkhia a, ama kiangah,
    “Elisha in nang kiangah bang hong ci ahi hiam?” a na ci Benhadad kiangah va tung hi. Tua ciangin
    amah in dawngin, “Amah in kei kiangah nang na damkik taktakna ding thu hong gen hi,” a ci hi. </para>
  <para style="p">
    <verse number="15" style="v" />Ahih hangin amah in a zing ciangin delhphah puan khat la-in tui
    sungah tua puan diah a, tua puan kawt tawh kumpipa' maitang tuamcipin a sisak hi. Tua ciangin
    ama tangin Hazael kumpi a suak hi. </para>
  <para style="p">
    <verse number="16" style="v" />Israel kumpi, Ahab' tapa Joram' kum ngana kumin, Judah kumpi,
    Jehoshafat' tapa Jehoram in uk ding kipan hi. </para>
  <para style="p">
    <verse number="17" style="v" />Amah kumpi a suah hunin ama pian' kum sawmthumlenih pha a,
    Jerusalem-ah kum giat sung a uk hi. </para>
  <para style="p">
    <verse number="18" style="v" />Ahab' tanu ama zi ahih manin Ahab' innkuante' gamtatnasa, Israel
    kumpite' lampi mah amah in tawn hi. { Topa' } muhna-ah amah a sia gamta hi. </para>
  <para style="p">
    <verse number="19" style="v" />Ahi zongin amah in ama tung leh a suante tungah ukna a piak ding
    thu ciam khin ahih manin a nasem David' hangin { Topa } in Judah gam susia nuamlo hi. </para>
  <para style="p">
    <verse number="20" style="v" />Ama hun sungin Judah gam ukna panin Edom mite lengkhia-in amau-a'
    ding kumpi khat koih uh hi. </para>
  <para style="p">
    <verse number="21" style="v" />Tua ciangin Judah kumpi Jehoram zong a leengte khempeuh tawh
    Zair-ah a kuan hi. Tua lai-ah Edom mite in amaute na umcih uh a, ahi zongin zanin amaute kipanin
    amah leh a leeng ukte in Edom mite vatgawpin inn-ah a tai uh hi. </para>
  <para style="p">
    <verse number="22" style="v" />Tua ahih ciangin tuni dongin Judah gam ukna panin Edom mite
    lengkhia hi. Tua ciangin tua hun mahin Libnah lengkhia leuleu hi. </para>
  <para style="p">
    <verse number="23" style="v" />Jehoram' gamtatna a omlaite leh ama sep khempeuh, Judah Kumpite'
    Khang Tangthu Laibu sungah kigelh hi. </para>
  <para style="p">
    <verse number="24" style="v" />Tua ciangin Jehoram si a, David khuapi sungah a pate tawh kivui
    hi. Tua ciangin ama tangin a tapa Ahaziah in uk hi. </para>
  <para style="p">
    <verse number="25" style="v" />Israel kumpi, Ahab' tapa Joram' kum sawmlenihna kumin, Judah
    kumpi, Jehoram' tapa Ahaziah in uk ding kipan hi. </para>
  <para style="p">
    <verse number="26" style="v" />Amah in uk ding a kipatin Ahaziah kum sawmnihlenih pha a, amah in
    Jerusalem-ah kum khat sung uk hi. Ama nu' min Athaliah hi a, Israel kumpi Omri' tanu ahi hi. </para>
  <para style="p">
    <verse number="27" style="v" />Amah zong Ahab' innkuante' makpa ahih manin Ahab' innkuante'
    gamtatsa bangin { Topa' } muhna-ah a sia gamta a, Ahab' innkuante' lampi mah a tawn hi. </para>
  <para style="p">
    <verse number="28" style="v" />Syria kumpipa Hazael tawh gal kido dingin Ahab' tapa Joram tawh
    kipawlin Ahaziah a kuan hi. Syria mite in a galkidona mun Ramothgilead-ah Israel kumpi Joram
    liamsak uh hi. </para>
  <para style="p">
    <verse number="29" style="v" />Tua ciangin Syria kumpipa Hazael a sim laitakin Syria mite in
    amah a liamsakna mate Jezreel khua-ah a kidamsak dingin kumpi Joram ciahkik hi. Jezreel-ah Ahab'
    tapa Joram a cina-in om ahih manin a veh dingin Judah kumpi Jehoram' tapa Ahaziah va paisuk hi. </para>
  <chapter number="9" style="c" />
  <para style="p">
    <verse number="1" style="v" />Tua ciangin kamsang Elisha in kamsangte' sung pan khat samin ama
    kiangah, “Kithawi in la, hih sathau biing tawi-in Ramothgilead-ah va pai in. </para>
  <para style="p">
    <verse number="2" style="v" />Na tun' ciangin Nimshi' tapa Jehoshafat, a tapa Jehu tua lai-ah va
    zong in. Tua ciangin pai-in a lawmte lak panin a paikhiat ding sawl in la, inndei sungnung khat
    sungah amah paipih in. </para>
  <para style="p">
    <verse number="3" style="v" />Tua ciangin sathau biing la-in ama lu tungah sung in la, ‘{ Topa }
    in hih bangin ci hi: Israel tungah kumpi-in sathau kong nilh hi, ci hi,’ va ci in. Tua ciangin
    kongkhak hong in la tai in; zekai kei in,” a ci hi. </para>
  <para style="p">
    <verse number="4" style="v" />Tua ahih ciangin kamsang tangvalpa Ramothgilead-ah pai hi. </para>
  <para style="p">
    <verse number="5" style="v" />Amah a tun' ciangin, galkap a ukte in thu kikupna na nei uh hi.
    Tua ciangin amah in, “A ukpa aw, nang tungah thugen ding khat ka nei hi,” a ci hi. Tua ciangin
    Jehu in, “Kote lakah kua' tungah nei na hi hiam?” a ci hi. Tua ciangin amah in, “Nangma tung hi,
    a ukpa aw,” a ci hi. </para>
  <para style="p">
    <verse number="6" style="v" />Tua ahih ciangin amah dingin inn khat sungah a paikhawm uh hi. Tua
    ciangin tangvalpa in ama lu tungah a sathau sungin ama kiangah, “Israel Pasian, { Topa } in hih
    bangin ci hi: ‘Israel mite tung, { Topa' } mite tungah kumpi-in nang sathau kong nilh hi. </para>
  <para style="p">
    <verse number="7" style="v" />Kamsang ka nasemte a thahna leh { Topa' } nasemte khempeuh a
    thahna hangin Jezebel' tungah phu ka laktheihna dingin na topa Ahab' innkuan na satpuk ding hi. </para>
  <para style="p">
    <verse number="8" style="v" />Bang hang hiam cih leh Ahab innkuan sia ding hi. Israel sungah
    keimah in Ahab innkuan panin sal hita leh sal a hilo hita leh pasal khempeuh ka beisak ding hi. </para>
  <para style="p">
    <verse number="9" style="v" />Tua ciangin keimah in Nebat' tapa Jeroboam innkuan leh Ahijah'
    tapa Baasha' innkuan bangin Ahab' innkuan ka bawl ding hi. </para>
  <para style="p">
    <verse number="10" style="v" />Tua ciangin uite in Jezreel khua sungah Jezebel ne-in, kuamah in
    amah vuilo ding hi,’ ci hi,” a ci hi. Tua ciangin amah in kongkhak hongin a taikhia hi. </para>
  <para style="p">
    <verse number="11" style="v" />A topa' nasemte kiangah Jehu hong pusuah ciangin amaute in ama
    kiangah, “Thu khempeuh a hoih hiam? Bang hangin hih mihaipa nang kiangah hong pai ahi hiam?” a
    ci uh hi. Tua ciangin amah in amaute kiangah, “A mipa leh a thugen na thei uh hi,” a ci hi. </para>
  <para style="p">
    <verse number="12" style="v" />Tua ciangin amaute in, “Tua thu ka thei kei uh hi. Tu-in ko
    kiangah hong gen in,” a ci uh hi. Tua ciangin amah in, “Tua bang tua bangin amah in kei kiangah
    thu hong genin, ‘{ Topa } in hih bangin ci hi: “Israel tungah kumpi-in nang sathau kong nilh
    hi,” ci hi,’ hong ci hi,” a ci hi. </para>
  <para style="p">
    <verse number="13" style="v" />Tua ciangin nawhsa-in mi khempeuh in a puan uh la-in ama din'na
    dingin kahlei tungah phah uh a, tua ciangin amaute in peengkul tumin, “Jehu, kumpi hi,” ci-in a
    taangko uh hi. </para>
  <para style="p">
    <verse number="14" style="v" />Tua ciangin Nimshi' tapa Jehoshafat, a tapa Jehu in Joram sawmsim
    hi. (Tu-in Syria kumpi Hazael langpangin Ramothgilead-ah Israel khempeuh tawh khuacingin Joram
    om hi. </para>
  <para style="p">
    <verse number="15" style="v" />Ahih hangin Syria kumpi Hazael tawh a kido lai-in Syria-te in
    amah a liamsakna mate Jezreel khua-ah a kidamsak dingin Kumpi Joram ciahkik khinta hi.) Tua ahih
    ciangin Jehu in a ulianpihte kiangah, “Kei hong pawlpih nuam peuhmah in, mi khatpeuh Jezreel-ah
    pai-in thu a va ko dingin hih khuapi panin kuamah a paikhiatkhak lohna ding thei un,” a ci hi. </para>
  <para style="p">
    <verse number="16" style="v" />Tua ciangin Jehu a leeng tungah kahin Jezreel-ah pai hi. Bang
    hang hiam cih leh tua lai-ah Joram lum hi. A tun' ciangin Joram' kiangah a hawh dingin Judah
    kumpipa Ahaziah na tung khin hi. </para>
  <para style="p">
    <verse number="17" style="v" />Tua laitakin Jezreel tausang tungah galvilpa ding a, amah hong
    pai laitakin Jehu' pawlte amah in mukhia a, “Mi honkhat ka mu hi,” ci hi. Tua ciangin Joram in,
    “Sakol tung tuang mi khat la-in amaute a dawn dingin sawl in la, ‘Thuhoih ahi hiam?’ cisak in,”
    a ci hi. </para>
  <para style="p">
    <verse number="18" style="v" />Tua ahih ciangin sakol tung tuangin amah a dawn dingin mi khat
    pai a, “Kumpipa in hih bangin ci hi: ‘Thuhoih ahi hiam?’ ci hi,” a ci hi. Tua ciangin Jehu in,
    “Thuhoih tawh bang hih ding na hi hiam? Kihem in la ka nungah hong pai in,” a ci hi. Tua ciangin
    galvilpa in thu zasakin, “Kamtaipa in amaute kiang ban a, ahih hangin amah hong kilehkik lo hi,”
    a ci hi. </para>
  <para style="p">
    <verse number="19" style="v" />Tua ciangin amah in sakol tung tuang a nihna sawlin amaute
    kiangah tuapa paisak a, “Kumpipa in hih bangin hong ci khin hi: ‘Thuhoih ahi hiam?’ ci hi,” a ci
    hi. Tua ciangin Jehu in dawngin, “Thuhoih tawh bang hih ding na hi hiam? Kihem in la ka nungah
    hong pai in,” a ci hi. </para>
  <para style="p">
    <verse number="20" style="v" />Galvilpa in thu zasak kikin, “Amah in amaute va ban a, ahih
    hangin amah zong hong kilehkik lo hi. A leeng hawlzia pen Nimshi' tapa Jehu' hawl tawh kibang
    hi; bang hang hiam cih leh amah in nakpi takin nawhhawl hi,” a ci hi. </para>
  <para style="p">
    <verse number="21" style="v" />Tua ciangin Joram in, “Kithawi un,” a ci hi. Tua ciangin amaute
    in a leeng kithawisak uh hi. Tua ciangin Israel kumpipa Joram leh Judah kumpipa Ahaziah, a sakol
    leeng tuak uhah tuangin dingkhia uh a, Jehu a dawntuah dingin pai uh a, Jezreel mi Naboth' lo-ah
    amah tawh kituak uh hi. </para>
  <para style="p">
    <verse number="22" style="v" />Joram in Jehu a muh ciangin, “Jehu aw, thuhoih ahi hiam?” a ci
    hi. Amah in dawngin, “Na nu Jezebel' paktatnate leh aisannate tua zahin a tam laiteng bang
    thuhoih om thei ding ahi hiam?” a ci hi. </para>
  <para style="p">
    <verse number="23" style="v" />Tua ciangin Joram in a sakol kamkaih lehhei-in tai a, Ahaziah
    kiangah, “Ahaziah aw, gal om!” a ci hi. </para>
  <para style="p">
    <verse number="24" style="v" />Tua ciangin Jehu in a tha neih khempeuh tawh a thal keekin Joram'
    liangko kikal kap a, a thaltang in a lungtang pailetin a leeng sungah amah a puksuk hi. </para>
  <para style="p">
    <verse number="25" style="v" />Jehu in amah a huhpa Bidkar kiangah, “Amah tawmto in la, Jezreel
    mi Naboth' neihsa lo lai-ah amah paii in; bang hang hiam cih leh nang leh kei, a pa Ahab' nungah
    mai kimin i tuan' laitakin amah langpangin { Topa } in hih thu a genna phawk in: </para>
  <para style="p">
    <verse number="26" style="v" />‘Za ni-in Naboth leh a tapate a kithahna ka muh taktak mah bangin
    leitang tung hih munah nang kong thuk ding hi,’ { Topa } in ci hi. Tua ahih ciangin tu-in {
    Topa' } thugen bangin amah tawmin tua mun leitang tungah amah paii in,” a ci hi. </para>
  <para style="p">
    <verse number="27" style="v" />Judah kumpipa Ahaziah in hih thu a muh ciangin Bethhaggan lamah a
    tai hi. Tua ciangin Jehu in amah delhin, “Amah zong kap un,” a ci hi. Tua ciangin amaute in
    Ibleam gei, Gur kahtohna san a leeng sungah amah kap uh hi. Ahih hangin amah Megiddo khuapi
    ciangdong taizo lai a, tua khua-ah a si hi. </para>
  <para style="p">
    <verse number="28" style="v" />A nasemte in leeng khat tawh Jerusalem-ah amah pua uh a, David
    khuapi sung ama hanah a vui uh hi. </para>
  <para style="p">
    <verse number="29" style="v" />Ahab' tapa Joram' kum sawmlekhatna kumin Ahaziah in Judah tungah
    uk ding a kipan ahi hi. </para>
  <para style="p">
    <verse number="30" style="v" />Jezreel khua-ah Jehu hong tun' ciangin Jezebel in a thu na za hi.
    Amah in a mitte zutin a lutang zem a, tawletah khuadak hi. </para>
  <para style="p">
    <verse number="31" style="v" />Kulhkongpi-ah Jehu hong lut laitakin Jezebel in, “Nang Zimri! A
    topa a thatpa aw, bang hih-a hong pai na hi hiam?” a ci hi. </para>
  <para style="p">
    <verse number="32" style="v" />Tua ciangin tawlet lamah Jehu khuadak to-in, “Kei' lamah kua om
    na hi uh hiam?” a ci hi. Innsung maangte nih khawng thum khawng in amah hong ensuk hi. </para>
  <para style="p">
    <verse number="33" style="v" />Jehu in, “Amah hong lawnsuk un,” a ci hi. Tua ahih ciangin amaute
    in Jezebel lawnsuk uh hi. A sisan pawlkhat kulh tung leh sakolte tungah kitheh a, tua ciangin
    amaute in amah tuancil uh hi. </para>
  <para style="p">
    <verse number="34" style="v" />Tua ciangin amaute sungtumin an ne-in tui a dawn uh hi. Tua
    ciangin amah in, “Tu-in a kisamsia hih numei tawm un la, phum un. Bangbang ahi ta zongin amah
    kumpipa' tanu hibuang hi,” a ci hi. </para>
  <para style="p">
    <verse number="35" style="v" />Ahih hangin amah a phum dingin amaute a pai uh ciangin a lu guh
    leh a khete leh a khutpeek simloh bangmah dang mu nawnlo uh hi. </para>
  <para style="p">
    <verse number="36" style="v" />Amaute hong paikikin Jehu kiangah a gen uh ciangin amah in, “Hih
    pen a nasempa, Tishbe mi Elijah tung tawnin { Topa' } gensa ahi hi: ‘Jezreel khua sungah uite in
    Jezebel' sa ne ding uh hi. </para>
  <para style="p">
    <verse number="37" style="v" />Tua ciangin Jezebel' luanghawm pen Jezreel khuasung lei maitang
    tungah eklei tawh kibang ding hi. Tua ahih manin kuamah in, “Hih pen Jezebel hi,” cih theilo
    ding hi,’ ci hi,” a ci hi. </para>
  <chapter number="10" style="c" />
  <para style="p">
    <verse number="1" style="v" />Tu-in Ahab' suanlekhak mihing sawmsagih Samaria-ah teng uh hi. Tua
    ahih ciangin Jehu in laikhakte gelh a, khuapi ukte, upate, leh Ahab' suanlekhak a kemte tung
    Samaria-ah tua laite khakin, </para>
  <para style="p">
    <verse number="2" style="v" />“Tu-in hih lai na ngah phetun, na topa uh suante note tawh omin,
    leengte leh sakolte, kulh a nei khuapite zong, leh hiamte na neihna uh thei un. </para>
  <para style="p">
    <verse number="3" style="v" />Na topa uh suante sung pan a hoihpen leh a kilawm pen teelin a pa'
    kumpi tokhom tungah tusak un la, na topa uh innkuan-a' dingin do un,” a ci hi. </para>
  <para style="p">
    <verse number="4" style="v" />Ahih hangin amaute nakpi takin lau uh a, “En un, kumpi nihte in
    amah nang zolo uh ahih ciangin eite in bangci nan'zawh ding ihi hiam?” a ci uh hi. </para>
  <para style="p">
    <verse number="5" style="v" />Tua ahih ciangin kumpi inn a ukte leh khuapi a ukte in upate leh a
    kemte tawh kigawmin Jehu kiangah mi sawl uh a, “Kote nangma nasemte ka hi uh a, nong sawl
    khempeuh ka hih ding uh hi. Khat zong kumpi-in ka bawl kei ding uh hi; hoih na sak bangbangin
    hong hih in,” a ci uh hi. </para>
  <para style="p">
    <verse number="6" style="v" />Tua ciangin Jehu in amaute kiangah laikhak nihna gelhin, “Note kei
    lamah omin, keima thu a mang dingin a kiging na hih uh leh, na topa uh Ahab' suanlekhakte'
    lutangte hong la un la, zing ciang tubang hunin kei kiang Jezreel-ah hong puak un,” a ci hi.
    Tu-in kumpipa' suanlekhak mihing sawmsagihte pen amaute a khoi khuapi makaite tawh omkhawm uh
    hi. </para>
  <para style="p">
    <verse number="7" style="v" />Amaute kiangah a laikhak a tun' ciangin amaute in kumpipa'
    suanlekhak tua mihing sawmsagihte that uh a, a lutangte seeng sungah guangin Jehu kiang
    Jezreel-ah a puak uh hi. </para>
  <para style="p">
    <verse number="8" style="v" />Kamtaipa hong pai-in ama kiangah, “Amaute in kumpipa'
    suanlekhakte' lutangte hong paipih uh hi,” ci-in a gen ciangin amah in, “Zingsang mateng
    kulhkongpi lutna-ah khawl nihin koih un,” a ci hi. </para>
  <para style="p">
    <verse number="9" style="v" />Zingsangin amah a paikhiat ciangin tua mite khempeuh kiangah,
    “Note na paubaang kei uh hi. Kumpi Joram sawmsimin a thatpa keimah ka hi hi. Ahih hangin hihte
    khempeuh a sattuk kua ahi hiam? </para>
  <para style="p">
    <verse number="10" style="v" />Ahab' innkuan tawh kizomin { Topa } in a gen thu, { Topa' }
    kammal khat zong lei-ah kialo ding hi, ci-in thei un. Bang hang hiam cih leh a nasempa Elijah
    kiangah a gensa thu { Topa } in sem khinzo hi,” a ci hi. </para>
  <para style="p">
    <verse number="11" style="v" />Tua ahih ciangin Jehu in kuamah a sit nawnloh dongin Jezreel khua
    sungah Ahab' innkuan a omlaite, a behte, leh a lawm meltheihte, leh a siampite khempeuh a that
    hi. </para>
  <para style="p">
    <verse number="12" style="v" />Tua ciangin amah dingkhia-in Samaria-ah a pai hi. Lamkal,
    Tuucingte' Buk a tun' laitakin, </para>
  <para style="p">
    <verse number="13" style="v" />Jehu in Judah kumpi Ahaziah' behte tuak a, amah in, “Kuate na hi
    uh hiam?” a ci hi. Tua ciangin amaute in dawngin, “Ahaziah' behte ka hi uh a, Jezreel khua-a om
    kumpinu' tapate leh kumpi ta dangte kiangah a hawh dingin hong paisuk ka hi uh hi,” a ci uh hi. </para>
  <para style="p">
    <verse number="14" style="v" />Amah in a mite kiangah, “Hingmat un,” a ci hi. Tua ciangin amaute
    in tua mite hingmat uh hi. Tua ciangin amaute thatin tua lai-a om dum sungah amaute mi
    sawmlilenih a sisa-in lawnsuk uh a, amah in amaute khat zong hingkhawilo hi. </para>
  <para style="p">
    <verse number="15" style="v" />Tua lai panin amah a kihepkhiat ciangin amah a dawn dingin a hong
    pai Rekhab' tapa Jehonadab tawh kituak hi. Jehu in tuapa hopihin ama kiangah, “Keima lungsim
    nang tungah a thuman bangin nang' lungsim kei' tungah a thuman hiam?” a ci hi. Tua ciangin
    Jehonadab in dawngin, “Man hi,” a ci hi. Jehu in, “A man leh na khut hong khak in,” a ci hi. Tua
    ahih ciangin amah in a khut a khak hi. Tua ciangin Jehu in leeng sungah amah kaito hi. </para>
  <para style="p">
    <verse number="16" style="v" />Tua ciangin amah in, “Kei hong zui in la, { Topa}-a' ding ka
    deihluatna hong thei in,” a ci hi. Tua ahih ciangin Jehu in a leeng sungah amah tuangsak hi. </para>
  <para style="p">
    <verse number="17" style="v" />Samaria-ah a tun' ciangin { Topa } in Elijah' tungah a gen bangin
    Jehu in amaute a siakkhiat dongin Samaria sunga Ahab mi a omlaite khempeuh a that khin hi. </para>
  <para style="p">
    <verse number="18" style="v" />Tua ciangin Jehu in mi khempeuh khawmin amaute kiangah, “Ahab in
    Baal na tawmkhat sem a, ahi zongin Jehu in tampi semzaw ding hi. </para>
  <para style="p">
    <verse number="19" style="v" />Tua ahih ciangin tu-in Baal kamsangte khempeuh, leh a siampite
    khempeuh kei kiangah hong sam un. Baal tungah biakpiakna lianpi nei ding ka hih manin kuamah
    pelemsak kei un. A pelem peuhmah nungtalo ding hi,” a ci hi. Ahih hangin Baal a biate a suksiat
    theihna dingin Jehu in ngian tawh a hih ahi hi. </para>
  <para style="p">
    <verse number="20" style="v" />Tua ciangin Jehu in thu pia-in, “Baal-a' dingin a thupi kikhopna
    khat bawl un,” a ci hi. Tua ahih ciangin amaute in tua thu zasak uh hi. </para>
  <para style="p">
    <verse number="21" style="v" />Tua ciangin Jehu in Israel sung khempeuhah thu zasak hi. Baal a
    bia khempeuh hong pai uh a, hong pailo mi khat zong omlo hi. Tua ciangin Baal biakinn sungah
    amaute lut uh a, Baal biakinn mong khat pan mong khat dong a dim uh hi. </para>
  <para style="p">
    <verse number="22" style="v" />Amah in puan koihna a ukpa kiangah, “Baal a biate khempeuh-a'
    dingin puante hong la in,” a ci hi. Tua ahih ciangin amah in amaute-a' dingin a puante hong
    paikhiatpih hi. </para>
  <para style="p">
    <verse number="23" style="v" />Tua ciangin Rekhab' tapa Jehonadab tawh Baal biakinn sungah Jehu
    a tum hi. Tua ciangin amah in Baal a biate kiangah, “Hih lai-ah Baal a biate bek omin note'
    lakah { Topa' } nasemte a omlohna ding thei un la, zong un,” a ci hi. </para>
  <para style="p">
    <verse number="24" style="v" />Tua ciangin biakpiaknate leh meihal biaknate a pia dingin amah a
    tum hi. Tu-in Jehu in a pualamah mi sawmgiat koih a, “Na khutsung uhah kongpiakte khat peuhpeuh
    a khahsuahpa in ama nuntakna tawh loh ding hi,” a ci hi. </para>
  <para style="p">
    <verse number="25" style="v" />Tua ahih ciangin meihal biakna a bawl a man khit phetin Jehu in a
    cingte leh uliante kiangah, “Sungtum un la, amaute that un; mi khat zong suaktasak kei un,” a ci
    hi. Amaute in namsau tawh a thah khit uh ciangin a cingte leh uliante in amaute lawnkhia uh a,
    tua ciangin Baal biakinn sungnung dei-ah tumin, </para>
  <para style="p">
    <verse number="26" style="v" />Baal biakinn sunga om biakna song paikhiatpihin a hal uh hi. </para>
  <para style="p">
    <verse number="27" style="v" />Tua ciangin amaute in Baal biakna song susia-in, Baal biakinn
    susia uh a, tuni dongin ekbuk a suaksak uh hi. </para>
  <para style="p">
    <verse number="28" style="v" />Tua bangin Jehu in Israel sung panin Baal siakkhia hi. </para>
  <para style="p">
    <verse number="29" style="v" />Ahih hangin Bethel leh Dan-ah a om kham bawngnote ahi, Israel-te
    a khialhsakna, Nebat' tapa Jeroboam' khialhnate panin Jehu kiheikhia lo hi. </para>
  <para style="p">
    <verse number="30" style="v" />Tua ciangin { Topa } in Jehu kiangah, “Nangmah in keima muhna-ah
    a man thu limtakin na sepna hang, leh ka lungsimah a om bangin Ahab' innkuan tungah na bawlna
    hangin, na suante khang lina dongin Israel kumpi tokhom tungah tu ding hi,” a ci hi. </para>
  <para style="p">
    <verse number="31" style="v" />Ahih hangin Jehu in a lungsim khempeuh tawh Israel Pasian, {
    Topa' } thukham limtakin zuih ding ngaihsunlo hi. Israel-te a khialhsakna ahi Jeroboam'
    khialhnate panin amah kiheilo hi. </para>
  <para style="p">
    <verse number="32" style="v" />Tua hun lai-in { Topa } in Israel gam pawlkhat khenkhiat ding
    kipan hi. Hazael in Israel gamsung khempeuhah amaute zo hi. </para>
  <para style="p">
    <verse number="33" style="v" />Jordan panin nisuahna lam, Gilead gam khempeuh, Gad mite, Reuben
    mite, leh Manasseh mite, Arnon kuam gei-a om Aroer panin Gilead leh Bashan gam khempeuh a zogawp
    hi. </para>
  <para style="p">
    <verse number="34" style="v" />Tu-in Jehu' gamtatna a omlaite, a sep khempeuh, leh ama
    thahatnate khempeuh, Israel Kumpite' Khang Tangthu Laibu sungah kigelh hi. </para>
  <para style="p">
    <verse number="35" style="v" />Tua ciangin Jehu si a, amaute in Samaria-ah amah a vui uh hi. Tua
    ciangin ama tapa Jehoahaz in ama tangin a uk hi. </para>
  <para style="p">
    <verse number="36" style="v" />Jehu in Samaria panin Israel tungah kum sawmnihlegiat sung a uk
    hi. </para>
  <chapter number="11" style="c" />
  <para style="p">
    <verse number="1" style="v" />Ahaziah' nu Athaliah in a tapa a sihna a theih ciangin amah
    kipanin kumpi innkuan khempeuh thatsak hi. </para>
  <para style="p">
    <verse number="2" style="v" />Ahih hangin Ahaziah' sanggamnu, Kumpi Joram' tanu Jehosheba in
    Ahaziah' tapa Joash la-in, thah dingin a kikoih kumpipa' tapate lak panin amah gukhia a, biakinn
    sung lupna inndei sungah amah leh a cingnu a koih hi. Tua bangin tuanu in Athaliah kiang panin
    amah seel a, tua ahih manin amah kithat khalo hi. </para>
  <para style="p">
    <verse number="3" style="v" />Athaliah in Israel gamsungah a uk sungteng a cingnu tawh amah kum
    guk sung omin { Topa' } biakinn sungah a bu hi. </para>
  <para style="p">
    <verse number="4" style="v" />Ahih hangin a kum sagihna kumin siampi Jehoiada in mi sawlin Kar
    mite leh kumpi inncing a ukte kiangah paisak a, { Topa' } biakinnsung ama kiangah samsak hi. Tua
    ciangin amah in amaute tungah a ngaihsutna genin { Topa' } biakinn sungah kiciamna khat bawl uh
    a, amah in amaute kiangah kumpipa' tapa a lak hi. </para>
  <para style="p">
    <verse number="5" style="v" />Tua ciangin amah in amaute thu pia a, “Note hih bangin na gamta
    ding uh hi: Sabbath ni-in nasep pengin kumpipa inn a cing no seh thumah sehkhatte in </para>
  <para style="p">
    <verse number="6" style="v" />(adang seh thumah sehkhatte Sur kulhkongpi-ah omin adang seh
    thumah sehkhatte a cingte' nung kulhkongpi-ah om hi) kumpi inn na cing ding uh hi. </para>
  <para style="p">
    <verse number="7" style="v" />Tua ciangin Sabbath ni-in na semin { Topa' } biakinn a cing no a
    khennihte in </para>
  <para style="p">
    <verse number="8" style="v" />na khutsung uhah na hiam ciat uh tawh kumpi Joash na cing ding uh
    hi. Note kiang nai-ah a hong pai peuhpeuh kithat ding hi. Kumpipa a paikhiat ciang leh a sungtum
    ciangin amah na cing ding uh hi,” a ci hi. </para>
  <para style="p">
    <verse number="9" style="v" />A ukte in siampi Jehoiada' thupiak khempeuh bangin hih uh a,
    Sabbath ni-in nasep a sem dingte tawh Sabbath ni-in ama mi nasep a peng dingte hong paipih ciat
    uh a, siampi Jehoiada kiangah hong tung uh hi. </para>
  <para style="p">
    <verse number="10" style="v" />Tua ciangin siampipa in a ukte tungah { Topa' } biakinn sungah a
    om David-a' ahi teipite leh lumte a pia hi. </para>
  <para style="p">
    <verse number="11" style="v" />Tua ciangin biakinn leitaw lampang, biakna tau leh biakinn
    kimkotah mi khempeuh a khut uhah a hiam ciat uh tawh a cingin a ding uh hi. </para>
  <para style="p">
    <verse number="12" style="v" />Tua ciangin amah in kumpipa' tapa paikhiatpihin, ama lu tungah
    kumpi lukhu khusak a, kumpi hihna tecipan'na lai amah a pia hi. Tua ciangin amaute in amah kumpi
    hi, ci-in taangko-in amah sathau a nilh uh hi. Tua ciangin amaute in a khut uh bengin, “Kumpipa
    khan'sau hen!” a ci uh hi. </para>
  <para style="p">
    <verse number="13" style="v" />Athaliah in a cingte leh mite' gamlumna a zak ciangin mite' kiang
    { Topa' } biakinn sungah a pai hi. </para>
  <para style="p">
    <verse number="14" style="v" />Amah a khuadak ciangin a ngeina ding bangin biakna song gei-ah
    kumpi thakpa dingin, kumpipa gei-ah a ukte leh peengkul tumte om a, tua gammi khempeuh in
    lungdamin peengkul na tum uh hi. Tua ciangin Athaliah in a puante balkekin kiko a, “Sawmsimna!
    Sawmsimna!” a ci hi. </para>
  <para style="p">
    <verse number="15" style="v" />Tua ciangin siampi Jehoiada in galkap a ukte thu pia-in, “A
    pua-ah tuanu paikhiatpih un. Amah a pan'pih peuhmah namsau tawh that un,” a ci hi. Bang hang
    hiam cih leh siampipa in, “{ Topa' } biakinn sungah amah that kei un,” a ci hi. </para>
  <para style="p">
    <verse number="16" style="v" />Tua ahih ciangin amaute in tuanu man uh a, Kumpipa' inn lutna
    Sakol Kongpi a tun' ciangin tua lai-ah amah kithat hi. </para>
  <para style="p">
    <verse number="17" style="v" />Tua ciangin Jehoiada in amaute { Topa' } mi ahihna ding uh { Topa
    } leh kumpipa leh mite kikalah thuciamna khat bawl a, kumpipa leh mite kikalah zong a bawl hi. </para>
  <para style="p">
    <verse number="18" style="v" />Tua ciangin tua gammi khempeuh Baal biakinn-ah pai-in a biakinn a
    phelkek uh hi. A biakna taute leh a milimte amaute in sukham uh a, amaute in biakna taute mai-ah
    Baal siampi Mattan a that uh hi. Tua ciangin siampipa in { Topa' } biakinn-ah galvilte a koih
    hi. </para>
  <para style="p">
    <verse number="19" style="v" />Tua ciangin amah in a ukte, a cingte, leh tua gammi khempeuh
    kaikhawm hi. Tua ciangin amaute in { Topa' } biakinn panin kumpipa paipihsuk uh a, a Cingte'
    Kongpi tawnin kumpipa' inn-ah a pai uh hi. Tua ciangin kumpite' kumpi tokhom tungah amah hong tu
    hi. </para>
  <para style="p">
    <verse number="20" style="v" />Tua ahih ciangin tua gammi khempeuh a lungdam uh hi. Kumpipa'
    inn-ah namsau tawh Athaliah a kithah khit ciangin khuapi sung a gamdai hi. </para>
  <para style="p">
    <verse number="21" style="v" />Joash in uk ding a kipat ciangin ama khan' kum sagih pha pan hi. </para>
  <chapter number="12" style="c" />
  <para style="p">
    <verse number="1" style="v" />Jehu' kum sagihna kumin Joash in uk ding kipan a, amah in
    Jerusalem-ah kum sawmli sung uk hi. Ama nu' min Zibiah hi a, Beersheba khuami ahi hi. </para>
  <para style="p">
    <verse number="2" style="v" />Siampi Jehoiada in amah thuhilh ahih manin Joash in ama uk hun
    sung tawntung { Topa' } muhna-ah a man gamta hi. </para>
  <para style="p">
    <verse number="3" style="v" />Ahi zongin mualtunga biaknate kilakhia lo hi. Mite in tuate tungah
    biakna pia-in paknamtui hal lai uh hi. </para>
  <para style="p">
    <verse number="4" style="v" />Joash in siampite kiangah, “Pasian' biakinn sungah a kipaipih a
    siangtho nate' man sum khempeuh, a milipin piak dingin a kiseh sum, leh amau' utthu tawh Pasian'
    biakinn-ah a kipaipih sumte, </para>
  <para style="p">
    <verse number="5" style="v" />nomau' nasepna mite ciat panin no siampite in khawm un. Tua
    ciangin biakinn puahphatna ding a kisapna a kimuhna khempeuh puahsak un,” a ci hi. </para>
  <para style="p">
    <verse number="6" style="v" />Ahih hangin Kumpi Joash' uk kum sawmnihlethumna kum dongin
    siampite in biakinn puah kipan nailo uh hi. </para>
  <para style="p">
    <verse number="7" style="v" />Tua ahih ciangin Kumpi Joash in siampi Jehoiada leh siampi dangte
    samin amaute kiangah, “Bang hangin biakinn puahlo na hi uh hiam? Tua ahih ciangin tu-in na
    nasepna uh mite kiang panin na sumlakte uh kem nawn kei un la, a sumte biakinn puahna dingin ap
    un,” a ci hi. </para>
  <para style="p">
    <verse number="8" style="v" />Tua ahih ciangin mite tung pan sum kaihkhop tavuan la nawnloin,
    biakinn puah ding zong tavuan a lak nawnlohna ding uh siampite a thukim uh hi. </para>
  <para style="p">
    <verse number="9" style="v" />Tua ciangin siampi Jehoiada in singkuang khat la-in a siin vutvang
    a, { Topa' } biakinn sung tum ciangin taklam pang khuam gei-ah a koih hi. Tua ciangin kongkhak a
    cing siampite in { Topa' } biakinn sungah a kipaipih sum khempeuh tua sungah a koih uh hi. </para>
  <para style="p">
    <verse number="10" style="v" />Singkuang sungah sum tam om hi, ci-in a theih peuhpeuh uh ciangin
    kumpipa' lai-atpa leh siampi lianpenpa hong paito-in { Topa' } biakinn sungah a om sumte amaute
    in simin ip-in tun uh hi. </para>
  <para style="p">
    <verse number="11" style="v" />Tua ciangin amaute in { Topa' } biakinn a en nasemte' khutsungah
    a tawi teh khiat uh sumte pia uh hi. Tua ciangin amaute in { Topa' } biakinn a sem khutsiamte
    leh innlamte tung, </para>
  <para style="p">
    <verse number="12" style="v" />leh leilesuang innlam siamte leh suangseekte tungah { Topa' }
    biakinn puahna dingin sing leina ding leh suang tawhna ding, leh biakinn puahna khat peuhpeuh-a
    zat dingin piakhia uh hi. </para>
  <para style="p">
    <verse number="13" style="v" />Ahih hangin { Topa' } biakinn-a dingin ngun kuangte, taitehte,
    haite, peengkulte, ahih kei leh kham ahi a, ngun nazat khat peuhpeuh ahi zongin, { Topa' }
    biakinn-ah a kipaipih sumte panin kibawl lo hi. </para>
  <para style="p">
    <verse number="14" style="v" />Bang hang hiam cih leh { Topa' } biakinn a puah nasemte tungah
    tua sumte kipia hi. </para>
  <para style="p">
    <verse number="15" style="v" />Amaute in thuman takin na sem uh ahih manin nasemte tungah piak
    dingin a khutsung uhah sum a apnate uh tung panin amaute in sazian ngenlo uh hi. </para>
  <para style="p">
    <verse number="16" style="v" />Mawhna hanga piak sum leh khialhna hanga piak sumte { Topa' }
    biakinn sungah kipaipih lo hi; tuate pen siampite-a' ahi hi. </para>
  <para style="p">
    <verse number="17" style="v" />Tua hun laitakin Syria kumpipa Hazael kuanto-in Gath simin a la
    hi. Ahih hangin Hazael in Jerusalem simin a paito dingin a mai a ngat ciangin, </para>
  <para style="p">
    <verse number="18" style="v" />Judah kumpi Joash in Judah kumpite ahi ama hun ma-a sem
    Jehoshafat leh Jehoram leh Ahaziahte' apsa thuciam piakna letsongte khempeuh, leh ama thuciam
    piakna letsongte, leh { Topa' } biakinn leh kumpipa' sumkoihnate-ah a om kham khempeuh la-in
    Syria kumpipa Hazael kiangah a puak hi. Tua ciangin Jerusalem panin Hazael a paikhia hi. </para>
  <para style="p">
    <verse number="19" style="v" />Tu-in Joash' gamtatna a omlaite, leh a hih khempeuh, Judah
    Kumpite' Khang Tangthu Laibu sungah kigelh hi. </para>
  <para style="p">
    <verse number="20" style="v" />Ama nasemte kipanin sawmsimna khat vaihawm uh a, Silla paisukna
    lampi, Millo inn sungah Joash a that uh hi. </para>
  <para style="p">
    <verse number="21" style="v" />Amah a satpukte pen ama nasemte, Shimeath' tapa Jozakar leh
    Shomer' tapa Jehozabad ahi hi; tua hi a, amah si ta hi. Tua ciangin amaute in David khuapi
    sungah a pate tawh amah vui uh a, ama tangin a tapa Amaziah in a uk hi. </para>
  <chapter number="13" style="c" />
  <para style="p">
    <verse number="1" style="v" />Judah kumpi, Ahaziah' tapa Joash' kum sawmnihlethumna kumin, Jehu'
    tapa Jehoahaz in Samaria panin Israel uk ding kipan a, amah in kum sawmlesagih sung uk hi. </para>
  <para style="p">
    <verse number="2" style="v" />{ Topa' } muhna-ah amah a sia gamta a, Israel-te a khialhsakna,
    Nebat' tapa Jeroboam' khialhnate zui hi. Tuate panin amah kihemkhia lo hi. </para>
  <para style="p">
    <verse number="3" style="v" />Tua ciangin Israel-te tungah { Topa } heh a, amah in Syria kumpipa
    Hazael' khutsung leh Hazael' tapa Benhadad' khutsungah amaute pia tawntung hi. </para>
  <para style="p">
    <verse number="4" style="v" />Tua ciangin Jehoahaz in { Topa' } tungah thum a, { Topa } in a thu
    ngai hi; bang hang hiam cih leh Syria kumpipa in amaute a nen'niamna mu hi. </para>
  <para style="p">
    <verse number="5" style="v" />(Tua ahih ciangin { Topa } in Israel tungah honpa khat pia hi. Tua
    ahih manin Syria-te' khutsung panin amaute suakta uh hi. Tua ciangin a nidanga bangin Israel-te
    a inn uhah teng uh hi. </para>
  <para style="p">
    <verse number="6" style="v" />Ahi zongin Israel a khialhsakna, Jeroboam' khialhnate panin amaute
    kihemkhia lo uh a, amaute in tuate zui uh hi. Asherah milim zong Samaria mahah omlai hi.) </para>
  <para style="p">
    <verse number="7" style="v" />Bang hang hiam cih leh Jehoahaz-a' dingin galkap sakol tung tuang
    sawmnga leh leeng sawm leh khe galkap tul sawm bang bek omlai hi. Bang hang hiam cih leh Syria
    kumpipa in amaute susia-in leivui bangin amaute a bawl hi. </para>
  <para style="p">
    <verse number="8" style="v" />Tu-in Jehoahaz' gamtatna a omlaite, ama hih khempeuh, leh ama
    vangliatna, Israel Kumpite' Khang Tangthu Laibu sungah kigelh hi. </para>
  <para style="p">
    <verse number="9" style="v" />Tua ciangin Jehoahaz si a, amaute in Samaria-ah amah vui uh hi.
    Tua ciangin ama tangin a tapa Jehoash in a uk hi. </para>
  <para style="p">
    <verse number="10" style="v" />Judah kumpipa Joash' kum sawmthumlesagihna kumin Jehoahaz' tapa
    Jehoash in Samaria panin Israel tungah uk ding kipan a, amah in kum sawmleguk sung a uk hi. </para>
  <para style="p">
    <verse number="11" style="v" />Amah zong { Topa' } muhna-ah a sia gamta hi. Israel-te a
    khialhsakna, Nebat' tapa Jeroboam' khialhnate khempeuh panin amah kihemkhia lo a, tua bangmahin
    amah gamta hi. </para>
  <para style="p">
    <verse number="12" style="v" />Tu-in Jehoash' gamtatna a omlaite, ama hih khempeuh, leh Judah
    kumpipa Amaziah a dona a thahatnate, Israel Kumpite' Khang Tangthu Laibu sungah kigelh hi. </para>
  <para style="p">
    <verse number="13" style="v" />Tua ciangin Jehoash si a, ama kumpi tokhom tungah Jeroboam
    Nihnapa a tu hi. Tua ciangin Israel kumpi dangte tawh Samaria-ah Jehoash kivui khawm hi. </para>
  <para style="p">
    <verse number="14" style="v" />Tu-in a sihna ding natna tawh Elisha a nat ciangin, Israel
    kumpipa Jehoash ama kiangah paisukin ama mai-ah kap a, “Ka pa, ka pa! Israel mite a hupipa!”
    ci-in a kiko hi. </para>
  <para style="p">
    <verse number="15" style="v" />Tua ciangin Elisha in ama kiangah, “Thal khat leh thaltangte hong
    la in,” a ci hi. Tua ahih ciangin amah in thal khat leh thaltangte a la hi. </para>
  <para style="p">
    <verse number="16" style="v" />Tua ciangin amah in Israel kumpipa kiangah, “Na thal keek in,” a
    ci hi. Tua ciangin amah in a keek hi. Tua ciangin Elisha in kumpipa khut tungah ama khutte nga
    hi. </para>
  <para style="p">
    <verse number="17" style="v" />Tua ciangin amah in, “Nisuahna lam tawlet hong in,” a ci hi. Tua
    ciangin amah in hong hi. Tua ciangin Elisha in, “Na thal lawn in,” a ci hi. Tua ciangin amah in
    lawn hi. Tua ciangin amah in, “{ Topa' } gualzawhna thaltang, Syria tungah gualzawhna thaltang!
    Bang hang hiam cih leh amaute na beisak dongin Afek-ah Syria-te na do ding hi,” a ci hi. </para>
  <para style="p">
    <verse number="18" style="v" />Tua ciangin amah in, “Thaltangte la in,” a ci hi. Tua ciangin
    amah in a la hi. Tua ciangin amah in Israel kumpipa kiangah, “Tuate tawh leilak sat in,” a ci
    hi. Tua ciangin amah in thumvei satin a khawl hi. </para>
  <para style="p">
    <verse number="19" style="v" />Tua ciangin Pasian' mipa ama tungah hehin, “Ngavei ahi a, gukvei
    ahi zongin na sat ding kilawm hi. Tua hi leh na beisak dongin Syria na satpuk ding hi. Ahih
    hangin tu-in thumvei bek Syria na satpuk ding hi,” a ci hi. </para>
  <para style="p">
    <verse number="20" style="v" />Tua ciangin Elisha si a, amaute in amah a vui uh hi. Tu-in Moab
    mihonte in sik-hiau sungin tua gam simzel uh hi. </para>
  <para style="p">
    <verse number="21" style="v" />Tua ciangin amaute in misi khat a vui laitakun, amaute a sim
    dingin a hong pai mihon khat mu uh a, amau zong a misi uh Elisha' han sungah lawn uh hi. A misi
    in Elisha' guhte a sukkhak phetin hingkik a, tua ciangin ama khe-in a ding hi. </para>
  <para style="p">
    <verse number="22" style="v" />Tu-in Syria kumpipa Hazael in Jehoahaz' hun sung khempeuh Israel
    mite nengniam hi. </para>
  <para style="p">
    <verse number="23" style="v" />Ahih hangin { Topa } in amaute hehpihin amaute khasiat a,
    Abraham, Isaac, leh Jakob tawh a thuciamna hangin amaute lamah amah kihei a, amaute nusialo hi.
    Tudongin zong ama mite mangngilhlo hi. </para>
  <para style="p">
    <verse number="24" style="v" />Syria kumpipa Hazael a sih ciangin ama tangin a tapa Benhadad
    kumpi a suak hi. </para>
  <para style="p">
    <verse number="25" style="v" />Tua ciangin a pa Jehoahaz' tung panin gal sungah Hazael in a
    laksa khuapite Hazael' tapa Benhadad tung panin Jehoahaz' tapa Jehoash in lakik hi. Jehoash in
    amah thumvei zo-in Israel khuapite a ngahkik hi. </para>
  <chapter number="14" style="c" />
  <para style="p">
    <verse number="1" style="v" />Israel kumpi, Jehoahaz' tapa Jehoash' kum nihna kumin, Judah
    kumpi, Joash' tapa Amaziah in uk ding kipan hi. </para>
  <para style="p">
    <verse number="2" style="v" />Amah in uk ding a kipatin kum sawmnihlenga pha a, Jerusalem-ah
    amah in kum sawmnihlekua sung uk hi. Ama nu' min Jehoaddin hi a, Jerusalem khuami ahi hi. </para>
  <para style="p">
    <verse number="3" style="v" />{ Topa' } mitah amah a manin gamta a, ahi zongin a pu David bang
    zolo hi. A pa Joash' hihsa na khempeuh hih hi. </para>
  <para style="p">
    <verse number="4" style="v" />Mualtunga biaknate koihkhia lo hi. Mite in tuate tungah biakna
    pia-in paknamtui hal lai uh hi. </para>
  <para style="p">
    <verse number="5" style="v" />Kumpi aana kiptakin ama khutsungah a om phetin ama pa ahi kumpipa
    a that a nasemte amah in that hi. </para>
  <para style="p">
    <verse number="6" style="v" />Ahih hangin { Topa } in a thupiaksa, Moses thukham laibu sungah,
    “Tate' hangin pate kithatlo ding a, pate' hangin tate zong kithatlo ding hi; ahih hangin mi
    khempeuh amau' khialhna hangin si ding hi,” ci-in a kigelh bangin amah in mi thatte' tate thatlo
    hi. </para>
  <para style="p">
    <verse number="7" style="v" />Amah in Edom mite tul sawm Ci Kuam-ah thatin Sela khua simin la a,
    a min dingin Joktheel phuak a, tuni dongin tua min kipsuak hi. </para>
  <para style="p">
    <verse number="8" style="v" />Tua ciangin Amaziah in Israel kumpi, Jehu' tapa Jehoahaz, a tapa
    Jehoash kiangah kamtaite sawlin, “Hong pai in, khatlekhat mai kituahin kisu ni,” ci-in a to hi. </para>
  <para style="p">
    <verse number="9" style="v" />Tua ciangin Israel kumpipa Jehoash in Judah kumpi Amaziah kiangah
    thu puak a, “Lebanon-a om thangling kung khat in Lebanon-a om taamtak khat kiangah mi sawlin,
    ‘Ka tapa' zi dingin na tanu hong pia in,’ ci hi. Tua ciangin Lebanon gamsa khat in hong nawkin
    tua thangling tuancil hi. </para>
  <para style="p">
    <verse number="10" style="v" />Nangmah in Edom na vatgawp khin a, na lungsim in nang hong
    liansak hi. Na minthan'na tawh lungkim in la, inn-ah om in; bang hangin nang tukin, Judah tawh
    nang na tukna dingin buaina piangsak se ding na hi hiam?” a ci hi. </para>
  <para style="p">
    <verse number="11" style="v" />Ahih hangin Amaziah in a thu ngailo hi. Tua ahih ciangin Israel
    kumpipa Jehoash paito a, Judah-te' gam Bethshemesh-ah amah leh Judah kumpipa Amaziah khatlekhat
    kimaituahin gal kido uh hi. </para>
  <para style="p">
    <verse number="12" style="v" />Tua ciangin Israel in Judah zo a, mi khempeuh a inn ciat uhah tai
    uh hi. </para>
  <para style="p">
    <verse number="13" style="v" />Tua ciangin Israel kumpipa Jehoash in Bethshemesh-ah Ahaziah'
    tapa Joash, a tapa Amaziah ahi Judah kumpipa man hi. Tua ciangin Jerusalem-ah amah hong pai a,
    Efraim Kongpi panin Kiu Kongpi dong Jerusalem kulh pi zaguk sung susia hi. </para>
  <para style="p">
    <verse number="14" style="v" />Tua ciangin amah in kham leh ngun khempeuh, leh { Topa' } biakinn
    sung leh kumpi inn vankoihna sungah a om umlebeel khempeuh la-in, mite zong man a, tua ciangin
    Samaria-ah a ciahkik hi. </para>
  <para style="p">
    <verse number="15" style="v" />Tu-in Jehoash in a hih a gamtatna a omlaite, a vangliatna, leh
    Judah Kumpipa Amaziah tawh a kidona, Israel Kumpite' Khang Tangthu Laibu sungah kigelh hi. </para>
  <para style="p">
    <verse number="16" style="v" />Tua ciangin Jehoash si a, Israel kumpite tawh Samaria-ah kivui
    hi. Tua ciangin ama tangin a tapa Jeroboam Nihna in a uk hi. </para>
  <para style="p">
    <verse number="17" style="v" />Israel kumpipa, Jehoahaz' tapa Jehoash a sih khit ciangin Judah
    kumpipa, Joash' tapa Amaziah kum sawmlenga sung nungta lai hi. </para>
  <para style="p">
    <verse number="18" style="v" />Tu-in Amaziah' nasepna a omlaite, Judah Kumpite' Khang Tangthu
    Laibu sungah kigelh hi. </para>
  <para style="p">
    <verse number="19" style="v" />Tua ciangin amaute in Jerusalem-ah amah sawmsim uh a, amah zong
    Lakhish-ah tai hi. Ahih hangin amaute in ama nung zui-in Lakhish-ah mi sawl uh a, tua lai-ah
    amah that uh hi. </para>
  <para style="p">
    <verse number="20" style="v" />Tua ciangin amaute in sakolte tungah amah hong pua uh hi. David
    khuapisung Jerusalem-ah a pate tawh amah kivui hi. </para>
  <para style="p">
    <verse number="21" style="v" />Tua ciangin Judah mite khempeuh in kum sawmleguk a pha Uzziah
    la-in a pa Amaziah' tangin kumpi-in a koih uh hi. </para>
  <para style="p">
    <verse number="22" style="v" />A pa a sih khit ciangin amah in Elath khua zo kikin lampha a,
    Judah mite-a' dingin ngahkik hi. </para>
  <para style="p">
    <verse number="23" style="v" />Judah kumpipa, Joash' tapa Amaziah' kum sawmlengana kumin, Israel
    kumpipa, Jehoash' tapa Jeroboam in Samaria-ah uk ding kipan a, amah in kum sawmlilekhat sung uk
    hi. </para>
  <para style="p">
    <verse number="24" style="v" />{ Topa' } muhna-ah amah a sia gamta hi. Israel a khialhsakna,
    Nebat' tapa Jeroboam' khialhnate khempeuh panin amah kihemkhia lo hi. </para>
  <para style="p">
    <verse number="25" style="v" />Amah in Gathhefer pana kamsangpa, Amittai' tapa, a nasem Jonah'
    tung tawnin Israel Pasian, { Topa' } thugen bangin, Hamath lutna panin Arabah Tuipi dong Israel
    gam a ngahkik hi. </para>
  <para style="p">
    <verse number="26" style="v" />Bang hang hiam cih leh Israel-te' thuakna nasia mahmah hi, ci-in
    { Topa } in mu hi. Bang hang hiam cih leh sal ahi a, sal a hilo ahi zongin a peng kuamah omlo a,
    Israel a huh ding kuamah omlo hi. </para>
  <para style="p">
    <verse number="27" style="v" />Ahih hangin Israel min a phiatkhiat ding { Topa } in gen nailo
    ahih manin Jehoash' tapa Jeroboam' khut tawh amah in amaute honkhia hi. </para>
  <para style="p">
    <verse number="28" style="v" />Tu-in Jeroboam' gamtatna a omlaite, a hihte khempeuh, a
    vangliatna, a galsimna, leh Judah in a na neih ngei Damaskas leh Hamath khuapite Israel-a'
    dingin a ngahkikna, Israel Kumpite' Khang Tangthu Laibu sungah kigelh hi. </para>
  <para style="p">
    <verse number="29" style="v" />Tua ciangin Jeroboam si-in a pate tawh kivui a, ama tangin a tapa
    Zekhariah in a uk hi. </para>
  <chapter number="15" style="c" />
  <para style="p">
    <verse number="1" style="v" />Israel kumpi Jeroboam Nihna' kum sawmnihlesagihna kumin Judah
    kumpipa, Amaziah' tapa Uzziah in uk ding kipan hi. </para>
  <para style="p">
    <verse number="2" style="v" />Amah in uk ding a kipatin kum sawmleguk pha a, Jerusalem-ah kum
    sawmngalenih sung uk hi. Ama nu' min Jekoliah hi a, Jerusalem khuami ahi hi. </para>
  <para style="p">
    <verse number="3" style="v" />A pa Amaziah' sepna khempeuh tawh kizui-in { Topa' } mitah a man
    gamta hi. </para>
  <para style="p">
    <verse number="4" style="v" />Ahi zongin mualtunga biaknate kilakhia lo hi. Mite in tuate tungah
    biakna pia-in paknamtui hal lai uh hi. </para>
  <para style="p">
    <verse number="5" style="v" />Tua ciangin { Topa } in phaknatna tawh kumpipa vat ahih manin a
    sih ni dongin amah a phak hi a, inn tuam sungah amah teng hi. Tua ciangin kumpipa' tapa Jotham
    pen a innkuan tungah a uk hi a, tua gam mite a uk hi. </para>
  <para style="p">
    <verse number="6" style="v" />Tu-in Uzziah' gamtatna a omlaite, leh a hih khempeuh, Judah
    Kumpite' Khang Tangthu Laibu sungah kigelh hi. </para>
  <para style="p">
    <verse number="7" style="v" />Tua ciangin Uzziah si a, amaute in David khuapi sungah a pate tawh
    amah vui uh a, tua ciangin ama tangin a tapa Jotham in a uk hi. </para>
  <para style="p">
    <verse number="8" style="v" />Judah kumpi Uzziah' kum sawmlegiatna kumin Jeroboam Nihna' tapa
    Zekhariah in Samaria panin Israel tungah kha guk sung uk hi. </para>
  <para style="p">
    <verse number="9" style="v" />A pate' hihsa bangin { Topa' } muhna-ah amah a sia gamta hi.
    Israel a khialhsakna, Nebat' tapa Jeroboam' khialhnate panin amah kihemkhia lo hi. </para>
  <para style="p">
    <verse number="10" style="v" />Jabesh' tapa Shallum in amah sawmsim a, Ibleam-ah amah satpukin
    that a, tua ciangin ama tangin a uk hi. </para>
  <para style="p">
    <verse number="11" style="v" />Tu-in Zekhariah' sepna a omlaite, Israel Kumpite' Khang Tangthu
    Laibu sungah kigelh hi. </para>
  <para style="p">
    <verse number="12" style="v" />(Hih pen { Topa' } thuciamna, Jehu tungah a piak, “Na suante
    khang lina dongin Israel kumpi tokhom tungah tu ding hi,” a cih ahi hi. Tua ahih ciangin tua
    bangin a piang ahi hi.) </para>
  <para style="p">
    <verse number="13" style="v" />Judah kumpi Uzziah' kum sawmlekuana kumin Jabesh' tapa Shallum in
    uk ding kipan a, amah in Samaria-ah kha khat sung uk hi. </para>
  <para style="p">
    <verse number="14" style="v" />Tua ciangin Tirzah panin Gadi' tapa Menahem hong paito-in Samaria
    hong tung a, tua ciangin amah in Samaria-ah Jabesh' tapa Shallum satpukin that a, ama tangin a
    uk hi. </para>
  <para style="p">
    <verse number="15" style="v" />Tu-in Shallum' sepna a omlaite, leh amah in a hihsa a sawmsimna,
    Israel Kumpite' Khang Tangthu Laibu sungah kigelh hi. </para>
  <para style="p">
    <verse number="16" style="v" />Tua hun laitakin Menahem in Tappuah leh a sunga teng khempeuh leh
    Tirzah pana kipan a gamsungteng a luh hi. Bang hang hiam cih leh amaute in ama-a' dingin a
    kongpite uh honglo uh hi. Tua ahih ciangin amah in luhin, a sunga om numei naupaii khempeuh a
    phelkham hi. </para>
  <para style="p">
    <verse number="17" style="v" />Judah kumpi Uzziah' kum sawmthumle--kuana kumin Gadi' tapa
    Menahem in Israel tungah uk ding kipan a, amah in Samaria panin kum sawm sung uk hi. </para>
  <para style="p">
    <verse number="18" style="v" />{ Topa' } muhna-ah amah a sia gamta hi. Israel khempeuh a
    khialhsakna, Nebat' tapa Jeroboam' khialhnate khempeuh panin a nuntak sung tawntung amah
    kihemkhia lo hi. </para>
  <para style="p">
    <verse number="19" style="v" />Assiria kumpi Tiglathpileser tua gam a sim dingin kuanto hi. Tua
    ciangin ama kumpi aana a kipna ding a huh ding a deihna-in Menahem in Tiglathpileser tungah ngun
    talen tul khat a pia hi. </para>
  <para style="p">
    <verse number="20" style="v" />Menahem in Assiria kumpipa tungah a piak dingin mihau khempeuh, a
    mi kim khut tung panin ngun shekel sawmnga, Israel-te tung panin sum a dok hi. Tua ahih ciangin
    Assiria kumpipa kiheikik a, tua gamsungah omlo hi. </para>
  <para style="p">
    <verse number="21" style="v" />Tu-in Menahem' sepna a omlaite, leh a hih khempeuh, Israel
    Kumpite' Khang Tangthu Laibu sungah kigelh hi. </para>
  <para style="p">
    <verse number="22" style="v" />Tua ciangin Menahem si a, ama tangin a tapa Pekahiah in a uk hi. </para>
  <para style="p">
    <verse number="23" style="v" />Judah kumpi Azariah' kum sawmngana kumin Menahem' tapa Pekahiah
    in Samaria panin Israel tungah uk ding kipan a, amah in kum nih sung uk hi. </para>
  <para style="p">
    <verse number="24" style="v" />{ Topa' } muhna-ah amah a sia gamta hi. Israel a khialhsakna,
    Nebat' tapa Jeroboam' khialhnate panin amah kiheikhia lo hi. </para>
  <para style="p">
    <verse number="25" style="v" />Tua ciangin ama nuai-ah a ukpa, Remaliah' tapa Pekah in Gilead mi
    sawmnga tawh amah sawmsim a, kumpipa' inn sungtawng, Samaria-ah amah that hi. Amah a thah khit
    ciangin ama tangin a uk hi. </para>
  <para style="p">
    <verse number="26" style="v" />Tu-in Pekahiah' nasepna a omlaite, leh a hih khempeuh, Israel
    Kumpite' Khang Tangthu Laibu sungah kigelh hi. </para>
  <para style="p">
    <verse number="27" style="v" />Judah kumpi Uzziah' kum sawmnga-le-nihna kumin Remaliah' tapa
    Pekah in Samaria panin Israel tungah uk ding kipan a, kum sawmnih sung uk hi. </para>
  <para style="p">
    <verse number="28" style="v" />{ Topa' } muhna-ah amah a sia gamta hi. Israel a khialhsakna,
    Nebat' tapa Jeroboam' khialhnate panin amah kihemkhia lo hi. </para>
  <para style="p">
    <verse number="29" style="v" />Israel kumpi Pekah' hun laitakin Assiria kumpi Tiglathpileser
    hong pai-in Ijon, Abelbethmaakah, Janoah, Kedesh, Hazor, Gilead, leh Galilee, leh Naftali gam
    khempeuh la a, amah in galmatin mite Assiria-ah a ciahpih hi. </para>
  <para style="p">
    <verse number="30" style="v" />Tua ciangin Uzziah' tapa Jotham' kum sawmnihna kumin Elah' tapa
    Hoshea in Remaliah' tapa Pekah sawmsimin amah satpukin that a, tua ciangin ama tangin a uk hi. </para>
  <para style="p">
    <verse number="31" style="v" />Tu-in Pekah' gamtatna a omlaite, leh a hih khempeuh, Israel
    Kumpite' Khang Tangthu Laibu sungah kigelh hi. </para>
  <para style="p">
    <verse number="32" style="v" />Israel kumpi Remaliah' tapa Pekah' kum nihna kumin Judah kumpi
    Uzziah' tapa Jotham in uk ding kipan hi. </para>
  <para style="p">
    <verse number="33" style="v" />Amah in uk ding a kipatin kum sawmnihlenga pha a, amah in
    Jerusalem-ah kum sawmleguk sung uk hi. Ama nu' min Jerusha hi a, Zadok' tanu ahi hi. </para>
  <para style="p">
    <verse number="34" style="v" />A pa Uzziah' gamtatnasa khempeuh bangin { Topa' } mitah amah a
    manin gamta hi. </para>
  <para style="p">
    <verse number="35" style="v" />Ahi zongin mualtunga biaknate kikoihkhia lo hi. Mite in tuate'
    tungah biaknate pia-in paknamtui hal lai uh hi. Amah in { Topa' } biakinn kulhkongpi tungnung
    bawl hi. </para>
  <para style="p">
    <verse number="36" style="v" />Tu-in Jotham' nasepna a omlaite, leh a hih khempeuh, Judah
    Kumpite' Khang Tangthu Laibu sungah kigelh hi. </para>
  <para style="p">
    <verse number="37" style="v" />Tua hunin { Topa } in Judah a sim dingin Syria kumpipa Rezin leh
    Remaliah' tapa Pekah sawl ding kipan hi. </para>
  <para style="p">
    <verse number="38" style="v" />Jotham si a, a pu David khuapi sungah a pate tawh kivui hi. Ama
    tangin a tapa Ahaz in uk hi. </para>
  <chapter number="16" style="c" />
  <para style="p">
    <verse number="1" style="v" />Remaliah' tapa Pekah' kum sawmlesagihna kumin Judah kumpi Jotham'
    tapa Ahaz in uk ding kipan hi. </para>
  <para style="p">
    <verse number="2" style="v" />Ahaz in uk ding a kipatin kum sawmnih pha a, Jerusalem-ah kum
    sawmleguk sung uk hi. A pu David' gamtatnasa bangin a Pasian, { Topa' } mitah amah a manin
    gamtalo a, </para>
  <para style="p">
    <verse number="3" style="v" />Israel kumpi dangte' khekhap mah zui hi. { Topa } in Israel mite'
    mai-ah a hawlkhiat minamte' zat a kihhuai a gamtatte mah uh bangin biakna-in ama tapa nangawn a
    hal hi. </para>
  <para style="p">
    <verse number="4" style="v" />Amah in mualtunga biaknate tung, leh mual dawnte tung, leh
    singniim nuai khempeuhah biakna pia-in paknamtui a hal hi. </para>
  <para style="p">
    <verse number="5" style="v" />Tua ciangin Syria kumpi Rezin leh Israel kumpi, Remaliah' tapa
    Pekah, Jerusalem a sim dingin hong kuanto uh a, amaute in Ahaz umcih uh hi. Ahih hangin amah zo
    zolo uh hi. </para>
  <para style="p">
    <verse number="6" style="v" />Tua hun laitakin Edom kumpipa in Edom gam dingin Elath la kikin
    Elath panin Judah gam mite hawlkhia hi. Tua ciangin tuni dongin amaute a ten'na ahi Elath-ah
    Edom mite hong pai uh hi. </para>
  <para style="p">
    <verse number="7" style="v" />Tua ciangin Ahaz in Assiria kumpi Tiglathpileser kiangah kamtaite
    sawlin, “Kei pen na nasempa leh na tapa ka hi hi. Hong kuanto in la, keimah a hong sim Syria
    kumpipa leh Israel kumpipa kiang panin kei hong honkhia in,” a ci hi. </para>
  <para style="p">
    <verse number="8" style="v" />Ahaz in zong { Topa' } biakinn sung leh kumpipa' vankoihna-a ngun
    leh khamte la a, Assiria kumpipa tungah letsongin a puak hi. </para>
  <para style="p">
    <verse number="9" style="v" />Tua ciangin Assiria kumpipa in ama thu ngai hi. Assiria kumpipa
    zong Damaskas a sim dingin hong kuanto-in tua khua la a, a mite galmatin Kir-ah pua a, amah in
    Rezin a that hi. </para>
  <para style="p">
    <verse number="10" style="v" />Assiria kumpi Tiglathpileser tawh a kimu dingin Kumpi Ahaz zong
    Damaskas-ah a pai ciangin, amah in Damaskas-ah a om biakna tau mu hi. Tua ciangin Kumpi Ahaz in
    biakna tau a omdan, a neng a tawngin a lahkimna lim khat siampi Urijah kiangah puak hi. </para>
  <para style="p">
    <verse number="11" style="v" />Tua ciangin siampi Urijah in biakna tau bawl hi. Damaskas panin
    Kumpi Ahaz hong tun' ma-in Kumpi Ahaz in Damaskas panin a khakna tawh kizui-in siampi Urijah in
    na bawl hi. </para>
  <para style="p">
    <verse number="12" style="v" />Damaskas panin kumpipa hong tun' ciangin kumpipa in tua biakna
    tau a en hi. Tua ciangin kumpipa in biakna tau hong naihin paito a, </para>
  <para style="p">
    <verse number="13" style="v" />a meihal biakna leh an tawh a biakna halin, leenggahzu tawh a
    biakna sung a, thunuama a biakna sisan biakna tau tungah a theh hi. </para>
  <para style="p">
    <verse number="14" style="v" />Tua ciangin amah in ama biakna tau thak leh { Topa' } biakinn
    kikalah a om sumngo biakna tau lakhia-in ama biakna tau leilu lampangah a koih hi. </para>
  <para style="p">
    <verse number="15" style="v" />Tua ciangin Kumpi Ahaz in siampi Urijah thu pia-in, “Gamsung mi
    khempeuh' meihal biakna, an tawh a biakna, leh leenggahzu tawh a biakna uh tawh biakna tau lian
    tungah zingsang meihal biakna, nitakin an tawh biakna, kumpipa' meihal biakna, leh an tawh a
    biaknate halkhawm in. Tua tungah meihal biakna sisan khempeuh, leh biakpiakna sisan khempeuh
    theh in. Ahih hangin sumngo biakna tau pen kei-a' dingin thudotna ding hi ding hi,” a ci hi. </para>
  <para style="p">
    <verse number="16" style="v" />Kumpi Ahaz' thupiak bangin siampi Urijah in hih thu khempeuh a
    hih hi. </para>
  <para style="p">
    <verse number="17" style="v" />Tua ciangin Kumpi Ahaz in a kingakna kungte tankhia-in tuate
    panin a kuang lakhia a, a nuai-a om sumngo bawngtalte tung panin tui kuangpi lakhia sukin suang
    vial tungah a nga hi. </para>
  <para style="p">
    <verse number="18" style="v" />Tua ciangin Assiria kumpipa a mai-etna dingin amah in Sabbath
    ni-in zat dingin a sungah a kikoih tutna khuhna leh kumpipa' lutna a puanung, { Topa' } biakinn
    panin a lakhia hi. </para>
  <para style="p">
    <verse number="19" style="v" />Ahaz in a hih a gamtatna a omlaite, Judah Kumpite' Khang Tangthu
    Laibu sungah kigelh hi. </para>
  <para style="p">
    <verse number="20" style="v" />Tua ciangin Ahaz si a, David khuapi sungah a pate tawh kivui hi.
    Tua ciangin ama tangin a tapa Hezekiah in a uk hi. </para>
  <chapter number="17" style="c" />
  <para style="p">
    <verse number="1" style="v" />Judah kumpi Ahaz' kum sawmlenihna kumin Elah' tapa Hoshea in
    Samaria panin Israel tungah uk ding kipan a, amah in kum kua sung uk hi. </para>
  <para style="p">
    <verse number="2" style="v" />{ Topa' } muhna-ah amah a sia gamta a, ahi zongin ama ma-a Israel
    kumpi dangte bang hilo hi. </para>
  <para style="p">
    <verse number="3" style="v" />Assiria kumpi Shalmaneser amah a simin kuanto hi. Tua ciangin
    Hoshea ama khutnuai mi suak a, ama tungah siah a puak hi. </para>
  <para style="p">
    <verse number="4" style="v" />Ahih hangin Assiria kumpipa in Hoshea a zuautatna mu hi; bang hang
    hiam cih leh amah in Egypt kumpipa So kiangah kamtaite sawlsim a, a kumkumin ahih ngeisa bangin
    Assiria kumpipa tungah siah pia nawnlo hi. Tua ahih ciangin Assiria kumpipa in amah man a, thong
    sungah koihin a hencip hi. </para>
  <para style="p">
    <verse number="5" style="v" />Tua ciangin Assiria kumpipa in gamsung khempeuh simin Samaria
    ciangdong tung a, amah in kum thum sung umcih hi. </para>
  <para style="p">
    <verse number="6" style="v" />Hoshea' kum kuana kumin Assiria kumpipa in Samaria la a, amah in
    Assiria-ah Israel mite ciahpihin Halah gamsung, Gozan gama om Habor gun gei, leh Media khuapite
    sungah amaute a koih hi. </para>
  <para style="p">
    <verse number="7" style="v" />Hih thu a pian'na pen Egypt kumpi Faro' khutnuai Egypt gam panin
    amaute a paikhiatpih a Pasian uh { Topa' } tungah Israel mite khial a, pasian dangte kihta-in </para>
  <para style="p">
    <verse number="8" style="v" />Israel mite' mai-ah { Topa } in a hawlkhiat minamte' ngeina leh
    Israel kumpite in a pian'saktawm ngeinate a zuihna hang uh ahi hi. </para>
  <para style="p">
    <verse number="9" style="v" />Tua ciangin Israel mite in { Topa } a Pasian uh langpangin a manlo
    na vaihawm uh hi. Amaute in amau-a' dingin galvilna bukno-a kipan kulh a nei khuapi dongin
    khuapi khempeuhah mualtunga biakna bawl uh hi. </para>
  <para style="p">
    <verse number="10" style="v" />Amaute in amau-a' dingin mual sang tung khempeuh leh singniim
    nuai khempeuhah biakna songte leh Asherah milimte a phut uh hi. </para>
  <para style="p">
    <verse number="11" style="v" />Tua ciangin amaute' mai-ah { Topa } in a puakkhiat minamte' hih
    bangin amaute in mualtunga biakna mun khempeuh tungah paknamtui a hal uh hi. Amaute in a hoihlo
    nate hihin { Topa } hehsak uh a, </para>
  <para style="p">
    <verse number="12" style="v" />{ Topa } in amaute tungah, “Note in na hih kei ding uh hi,” a cih
    milimte' na sem uh hi. </para>
  <para style="p">
    <verse number="13" style="v" />Ahi zongin { Topa } in kamsangte khempeuh leh thumute khempeuh
    tung tawnin Israel leh Judah mite hilhkhol a, “Na pu na pate uh ka thupiak thukhamte khempeuh,
    leh kamsangte ahi ka nasemte' tung tawnin note kiangah thu kong puak bangin na gamtat siate
    panun kihei-in ka thupiaknate leh ka thukhamte zui un,” a ci hi. </para>
  <para style="p">
    <verse number="14" style="v" />Ahih hangin amaute in a thu ngailo uh a, { Topa } a Pasian uh a
    umlo a pu a pate uh mah bangin lungsim khauh uh hi. </para>
  <para style="p">
    <verse number="15" style="v" />Amaute in ama thukhamte, leh a pu a pate uh tawh a bawl a
    thuciamna, leh amaute tungah a piak hilhkholhnate simmawh uh hi. Amaute in a mawkna milimte
    zui-in a mawkna suak uh a, amaute tawh kibangin gamta kei un ci-in { Topa } in a thupiak tawh
    kisai-in, amaute in amau' kiima om minamte zui uh hi. </para>
  <para style="p">
    <verse number="16" style="v" />Amaute in { Topa } a Pasian uh thupiakte khempeuh nusia-in
    amau-a' dingin a kisung bawngno lim nih bawl uh hi. Amaute in Asherah milim khat bawl uh a,
    vantunga om nate khempeuh bia-in Baal milim na sem uh hi. </para>
  <para style="p">
    <verse number="17" style="v" />Amaute in biakna-in a tanute uh leh a tapate uh halin vankahna
    leh aisanna zang uh a, { Topa' } muhna-ah a sia a gamta dingin kipia tawmin amah hehsak uh hi. </para>
  <para style="p">
    <verse number="18" style="v" />Tua ahih ciangin Israel mite tungah { Topa } heh a, ama muhna
    panin amaute hemkhia hi. Kuamah dang om nawnloin Judah gammi bek omlai hi. </para>
  <para style="p">
    <verse number="19" style="v" />Judah mite in zong { Topa } a Pasian uh thupiaknate zuiloin
    Israel mite in a phuahtawm ngeinate zuihpih uh hi. </para>
  <para style="p">
    <verse number="20" style="v" />Tua ciangin { Topa } in Israel suanlekhakte khempeuh nialin
    amaute gimsak a, ama muhna panin amaute a paihkhiat dongin amaute a siasak migilote' khutsungah
    amaute a pia hi. </para>
  <para style="p">
    <verse number="21" style="v" />Amah in David suante tung panin Israel gam a balkhiat khit
    ciangin Israel mite in Nebat' tapa Jeroboam kumpi-in koih uh hi. Tua ciangin Jeroboam in { Topa
    } zuihna panin Israel hawlkhia-in khialhna lianpi amaute bawlsak hi. </para>
  <para style="p">
    <verse number="23" style="v" />Israel mite in Jeroboam' khialhna khempeuh hih uh hi. Kamsangte
    ahi a nasemte khempeuh tung tawnin a gensa bangin { Topa } in ama muhna panin Israel a hepkhiat
    zah dongin tuate panin amaute kihemkhia lo uh hi. Tua ahih ciangin amau' gam panin Assiria-ah
    tuni dongin Israel-te salin a om uh hi. </para>
  <para style="p">
    <verse number="24" style="v" />Tua ciangin Assiria kumpipa in Babylon, Kuthah, Avva, Hamath, leh
    Sefarvaim panin mite paipih a, Israel mite' tangin Samaria khuapite-ah amaute a koih hi. Amaute
    in Samaria gam luahin a khuapite-ah teng uh hi. </para>
  <para style="p">
    <verse number="25" style="v" />Tua lai-ah a ten' cilun amaute in { Topa } kihtalo uh hi. Tua
    ahih ciangin { Topa } in amaute kimkhat a that humpinelkaite amaute lakah a khah hi. </para>
  <para style="p">
    <verse number="26" style="v" />Tua ahih ciangin Assiria kumpipa kiangah, “Nangmah in puakhia-in
    Samaria khuapite sungah na koih minamte in tua gamte' pasian' thukham theilo uh hi. Tua ahih
    ciangin amah in amaute lakah humpinelkai khah hi. Amaute in tua gam pasian' thukham theilo uh
    ahih manin tua humpinelkaite in amaute that uh hi,” ci-in kigen hi. </para>
  <para style="p">
    <verse number="27" style="v" />Tua ciangin Assiria kumpipa in thu pia a, “Na puak khiatna uh mun
    siampite khat tua lai-ah puak un. Amah pai-in tua lai-ah tengin a gamsung pasian' thukhamte
    amaute hilhsak un,” a ci hi. </para>
  <para style="p">
    <verse number="28" style="v" />Tua ahih ciangin Samaria panin a puakkhiat uh siampite khat hong
    pai-in Bethel-ah teng a, amaute in { Topa } bangci kihtak ding cih thu amaute kiangah a hilh hi. </para>
  <para style="p">
    <verse number="29" style="v" />Ahih hangin minam khempeuh in amau' pasian ciat bawl uh a, minam
    khempeuh in amau' ten'na khuapi sung, Samariate' bawlsa mualtunga biakna munte-ah tuate koih uh
    hi. </para>
  <para style="p">
    <verse number="30" style="v" />Babylon mite in Sukkothbenoth pasian lim, Kuth mite in Nergal
    pasian lim, Hamath mite in Ashima milim, </para>
  <para style="p">
    <verse number="31" style="v" />leh Avva mite in Nibhaz leh Tartak milimte bawl uh hi. Sefarvaim
    mite in Sefarvaim pasian-te ahi Adrammelek leh Anammelek biakna-in a tate uh mei tawh a hal uh
    hi. </para>
  <para style="p">
    <verse number="32" style="v" />Amaute in { Topa } zong kihta uh a, mualtunga biakna siampi
    dingin amau sung panin mi namkim seh uh a, tuate in mualtunga biaknate tungah amau-a' dingin
    piaksak uh hi. </para>
  <para style="p">
    <verse number="33" style="v" />Tua ahih ciangin amaute in { Topa } bia uh a, ahih hangin amaute
    a kipuak khiatna minamte' ngeina bangin amau' pasian-te' na zong semkhawm uh hi. </para>
  <para style="p">
    <verse number="34" style="v" />Tuni dongin amaute in a nidanga ngeina bangin gamta uh hi. Amaute
    in{ Topa } bialo uh hi. Israel min a phuah Jakob' suante' { Topa } in a thupiak thukhamte ahi a,
    ngeina kipte ahi a, zuih ding ngeinate ahi a, a thupiakna ahi zongin amaute in zuilo uh hi. </para>
  <para style="p">
    <verse number="35" style="v" />{ Topa } in Israel-te tawh thuciamna khat bawlin amaute thu pia
    a, “Note in pasian dangte kihta loin, amaute mai-ah note kunloin, amau' na zong semloin, amaute
    tungah biakna zong na pia kei ding uh hi. </para>
  <para style="p">
    <verse number="36" style="v" />Egypt gam panin vangliatna leh thahatna tawh a hong paikhiatpih {
    Topa } na kihta ding uh hi. Ama mai-ah note na kun ding uh a, ama tungah biakna na pia ding uh
    hi. </para>
  <para style="p">
    <verse number="37" style="v" />Note-a' dingin a gelh thukhamte, ngeina kipte, zuih ding
    ngeinate, leh thupiaknate zuih ding na kingaihsun tawntung ding uh hi. Note in pasian dangte na
    kihta kei ding uh a, </para>
  <para style="p">
    <verse number="38" style="v" />note tawh ka bawlsa thuciamna na mangngilh kei ding uh hi. Note
    in pasian dangte na kihta kei ding uh a, </para>
  <para style="p">
    <verse number="39" style="v" />ahih hangin { Topa } na Pasian uh na kihta ding uh hi. Tua
    ciangin amah in na galte khempeuh uh khutsung panin note hong honkhia ding hi,” a ci hi. </para>
  <para style="p">
    <verse number="40" style="v" />Ahi zongin mite in tua thu ngailo uh a, a nidang ngeina bangun
    gamta veve uh hi. </para>
  <para style="p">
    <verse number="41" style="v" />Tua ahih ciangin hih minamte in { Topa } bia uh a, a kiseek amau'
    milimte' na zong semkawm uh hi. A tate uh leh a tate uh' tate zong tua bangmahin gamta uh hi. A
    pu a pate uh gamtat bangin a suan a khakte uh tuni dongin gamta uh hi. </para>
  <chapter number="18" style="c" />
  <para style="p">
    <verse number="1" style="v" />Israel kumpi, Elah' tapa Hoshea' kum thumna kumin Judah kumpi,
    Ahaz' tapa Hezekiah in uk ding kipan hi. </para>
  <para style="p">
    <verse number="2" style="v" />Amah in uk ding a kipatin kum sawmnihlenga pha a, amah in
    Jerusalem-ah kum sawmnihlekua sung uk hi. Ama nu' min Abi hi a, Zekhariah' tanu ahi hi. </para>
  <para style="p">
    <verse number="3" style="v" />A pu David' hihna khempeuh tawh kizui-in { Topa' } mitah a man
    gamta hi. </para>
  <para style="p">
    <verse number="4" style="v" />Amah in mualtunga biaknate hemkhia-in biakna songte sutan a,
    Asherah milim phukpai hi. Tua ciangin amah in Moses' bawlsa sumngo gulpi satnen hi; bang hang
    hiam cih leh tua ni dongin Israel mite in tua tungah paknamtui hal uh hi; tua pen Nehushtan kici
    hi. </para>
  <para style="p">
    <verse number="5" style="v" />Amah in Israel Pasian, { Topa } muang hi. Tua ahih ciangin ama
    nunga Judah kumpite khempeuh lak hita leh ama mai-ate lak hita leh-ah amah tawh a kibang kuamah
    dang omlo hi. </para>
  <para style="p">
    <verse number="6" style="v" />Bang hang hiam cih leh amah in { Topa } kiptakin len hi. Amah
    zuihna panin kihemkhia lo a, { Topa } in Moses tungah a gen thupiaknate a zui hi. </para>
  <para style="p">
    <verse number="7" style="v" />Tua ahih ciangin { Topa } in amah ompih a, a sepna khempeuhah
    mavang hi. Amah in Assiria kumpipa lehdo-in ama na semlo hi. </para>
  <para style="p">
    <verse number="8" style="v" />Amah in galvilna bukno-a kipan kulh a nei khuapi dongin, Gaza leh
    a gamsung ciangdong Filistia-te a vatgawp hi. </para>
  <para style="p">
    <verse number="9" style="v" />Israel kumpi, Elah' tapa Hoshea' kum sagihna kum ahi, Kumpi
    Hezekiah' kum lina kumin Assiria kumpi Shalmaneser, Samaria a simin hong kuanto-in umcih a, </para>
  <para style="p">
    <verse number="10" style="v" />kum thum a beina-ah tua khua lazo hi. Israel kumpi Hoshea' kum
    kuana kum ahi, Hezekiah' kum gukna kumin Samaria kila hi. </para>
  <para style="p">
    <verse number="11" style="v" />Assiria kumpipa in Israel mite Assiria-ah la a, Halah gamsung,
    Gozan gama om Habor gun gei, leh Media khuapite sungah a koih hi. </para>
  <para style="p">
    <verse number="12" style="v" />Bang hang hiam cih leh amaute in { Topa } a Pasian uh thu manglo
    uh a, ama thuciamna, { Topa' } nasem Moses' thupiak khempeuh nangawn palsat uh hi. Amaute in thu
    ngailoin, thu zong manglo uh hi. </para>
  <para style="p">
    <verse number="13" style="v" />Kumpi Hezekiah' kum sawmlelina kumin Assiria kumpi Sennakherib,
    Judah khuapi kulh a neite khempeuh a sim dingin hong kuanto-in tuate a la hi. </para>
  <para style="p">
    <verse number="14" style="v" />Tua ciangin Judah kumpi Hezekiah in Assiria kumpipa kiang
    Lakhish-ah mi sawlin, “Ka gamta khial hi; kei kiang panin nungkik in; kei tungah nong nget
    peuhpeuh kong pia ding hi,” a ci hi. Tua ciangin Assiria kumpipa in Judah kumpi Hezekiah tung
    panin ngun talen za thum leh kham talen sawmthum a kal hi. </para>
  <para style="p">
    <verse number="15" style="v" />Tua ciangin Hezekiah in { Topa' } biakinn sung leh kumpipa' inn
    vankoihnate-ah a om ngun khempeuh ama tungah a pia hi. </para>
  <para style="p">
    <verse number="16" style="v" />Tua hunin Hezekiah in { Topa' } biakinn kongkhakte tung pan, leh
    amahmah in kongkhak mungte a zutna khamte hawkkhia-in Assiria kumpipa tungah a pia hi. </para>
  <para style="p">
    <verse number="17" style="v" />Tua ciangin Assiria kumpipa in Lakhish panin Kumpi Hezekiah kiang
    Jerusalem-ah galkap hon lianpi khat tawh a galkapmang lianpenpa, a innsung mang lianpenpa, leh a
    ulian khat a sawl hi. Amaute paito-in Jerusalem tung uh hi. Amaute a tun' uh ciangin amaute hong
    pai-in Puansawppa' nasepna phual zuatna lampi-a om bual tungnung tuilakna gei-ah hong ding uh
    hi. </para>
  <para style="p">
    <verse number="18" style="v" />Amaute in kumpipa a sap uh ciangin, amaute kiangah innsung ukpa
    ahi, Hilkiah' tapa Eliakim, lai-at Shebnah, leh thuciamtehpa ahi, Asaf' tapa Joah hong pai uh
    hi. </para>
  <para style="p">
    <verse number="19" style="v" />Tua ciangin a ulianpa in amaute kiangah, “Hezekiah kiangah hih
    bangin gen un. ‘Assiria kumpipa, kumpi lianpa in hih bangin ci hi: Hih banga na kimuan'na uh
    bang suang na hi uh hiam? </para>
  <para style="p">
    <verse number="20" style="v" />Note in kampau lel pen galsimna dingin thu lamlahna leh
    thahatna-in na ngaihsun uh hi. Note in kei nong lehdona dingun bang suang na hi uh hiam? </para>
  <para style="p">
    <verse number="21" style="v" />En un, a tungah a kingam mipa' khut a sun ding pumpeeng kung
    kitam a banglel Egypt tu-in na suang uh hi. Amah a suangte khempeuh tungah Egypt kumpipa Faro
    pen tua banglel ahi hi. </para>
  <para style="p">
    <verse number="22" style="v" />“‘Ahih hangin note in kei kiangah, “Kote in { Topa } ka Pasian uh
    ka suang uh hi,” na cih uh leh, Hezekiah in mualtunga biaknate leh biakna taute hepkhiatsakin
    Jerusalem tungah, “Jerusalem khuasung hih biakna tau mai-ah na bia ding uh hi,” a cihpa hilo ahi
    hiam? </para>
  <para style="p">
    <verse number="23" style="v" />Tu-in hong pai un; Assiria kumpi ka topa tawh kikhapna khat bawl
    un; no lam panin a tunga tuang ding na ngah nak uh leh note tungah sakol tul nih kong pia ding
    hi. </para>
  <para style="p">
    <verse number="24" style="v" />Tua ahih ciangin note in leengte leh sakol tung tuangte tawh
    kisai-in Egypt a suang kimlai in bangci-in ka topa' nasemte lakah a neupen galkap ukpa khat
    lehnawhzo ding na hi uh hiam? </para>
  <para style="p">
    <verse number="25" style="v" />Tua thamloin, { Topa } tawh a kikop lopi-in hih mun simin a susia
    dingin a hong paito ka hi hiam? { Topa } in kei kiangah, “Hih gam a sim dingin paito in la susia
    in,” hong ci hi,’ ci in,” a ci hi. </para>
  <para style="p">
    <verse number="26" style="v" />Tua ciangin Hilkiah' tapa Eliakim, Shebnah, leh Joah in a ulianpa
    kiangah, “Kong thum uh hi; kote in Aram pau thei ka hih manun na nasemte tungah Aram pau-in thu
    hong gen in; kulh tunga om mite' zakin Jew pau-in kote' tungah hong gen kei in,” a ci uh hi. </para>
  <para style="p">
    <verse number="27" style="v" />Ahih hangin a ulianpa in amaute kiangah, “Ka topa in hih thute na
    topa uh leh note tung bekah a gen dingin hong sawlin, amau' ek mah ne-in, amau' zun mah dawnin
    note tawh a siakhawm ding kulh tunga tu mite kiangah a genlo dingin hong sawl ahi hiam?” a ci
    hi. </para>
  <para style="p">
    <verse number="28" style="v" />Tua ciangin a ulianpa dingin Jew pau-in a gingin kiko a, “Assiria
    kumpi, kumpi lianpa' thu za un! </para>
  <para style="p">
    <verse number="29" style="v" />Kumpipa in hih bangin ci hi: ‘Hezekiah' khemsa-in om kei un; bang
    hang hiam cih leh amah in keima khutsung panin note hong honkhia zolo ding hi. </para>
  <para style="p">
    <verse number="30" style="v" />{ Topa } in eite hong honkhia taktak ding a, Assiria kumpipa'
    khutsungah hih khuapi kipialo ding hi, ci-a Hezekiah' hong genna tawh { Topa } suang kei un,’ ci
    hi. </para>
  <para style="p">
    <verse number="32" style="v" />Hezekiah' thu ngai kei un. Bang hang hiam cih leh Assiria kumpipa
    in hih bangin ci hi: ‘Kei tawh kilemna hong bawl un la, kei kiangah hong pai un. Tua hi leh kei
    hong pai-in nomau' leitang tawh a kibatna mun, an leh leenggahzu a omna, oliv kungte leh khuaizu
    a omna gamah, note siloin na nuntakna dingun kong koih dong matengin note khempeuh in nomau'
    leenggah ciat ne-in, mi khempeuh in a theigah ciat uh ne ding uh a, note khempeuh in na tuinak
    ciat uh panin tui na tawi ding uh hi. Tua ahih ciangin amah in note kiangah, “{ Topa } in eite
    hong honkhia ding hi,” ci-in note hong lamlah khialhna-ah Hezekiah' thu ngai kei un. </para>
  <para style="p">
    <verse number="33" style="v" />Assiria kumpipa' khutsung panin minam dangte' pasian khatpeuh in
    a gam honkhiazo ngei ahi hiam? </para>
  <para style="p">
    <verse number="34" style="v" />Hamath leh Arpad' pasian-te koi-ah om ahi uh hiam? Sefarvaim,
    Hena, leh Ivvah pasian-te koi-ah om ahi uh hiam? Keima khutsung panin amaute in Samaria a
    honkhiazo uh hiam? </para>
  <para style="p">
    <verse number="35" style="v" />{ Topa } in ka khutsung panin Jerusalem a hotkhiatna dingin,
    gamsungah pasian-te khempeuh lakah kua in keima khutsung panin a gam uh honkhiazo ngei ahi
    hiam?’ ci hi,” a ci hi. </para>
  <para style="p">
    <verse number="36" style="v" />Ahih hangin mite dai-in kam khat beek dawngkiklo uh hi; bang hang
    hiam cih leh kumpipa' thupiakna pen, “Amah dawng kei un,” cihna ahi hi. </para>
  <para style="p">
    <verse number="37" style="v" />Tua ciangin innsung a uk, Hilkiah' tapa Eliakim, lai-atpa
    Shebnah, leh thuciamtehpa, Asaf' tapa Joah-te a puan uh balkeksa-in Hezekiah kiangah hong pai uh
    a, a ulianpa' kammalte ama kiangah a gen uh hi. </para>
  <chapter number="19" style="c" />
  <para style="p">
    <verse number="1" style="v" />Kumpi Hezekiah in hih thu a zak ciangin a dahna hangin a puante
    balkekin puanhampi silh a, { Topa' } biakinn sungah a pai hi. </para>
  <para style="p">
    <verse number="2" style="v" />Tua ciangin amah in biakinn sung a ukpa Eliakim, lai-atpa Shebnah,
    leh siampi khangham zawdeuhte puanhampi silhsakin Amoz' tapa kamsang Isaiah kiangah a sawl hi. </para>
  <para style="p">
    <verse number="3" style="v" />Amaute in ama kiangah, “Hezekiah in hih bangin ci hi: ‘Tuni pen
    lungkham ni, hong kitai ni, mindai ni ahi hi. Naungekte a suah hun tung a, amaute hin'khiatna
    ding thatang omlo hi. </para>
  <para style="p">
    <verse number="4" style="v" />Ama topa ahi Assiria kumpipa in a nungta Pasian a zahko dingin a
    sawl a ulianpa' kammalte khempeuh { Topa } na Pasian in za-in, { Topa } na Pasian in a zaksa
    thute nialkhin khading hi. Tua ahih ciangin a omlai mite-a' dingin thu ngen in,’ ci hi,” a ci uh
    hi. </para>
  <para style="p">
    <verse number="5" style="v" />Kumpi Hezekiah' nasemte Isaiah kiang hong tun' uh ciangin </para>
  <para style="p">
    <verse number="6" style="v" />Isaiah in amaute kiangah, “Na topa uh kiangah hih bangin gen un.
    ‘{ Topa } in hih bangin ci hi: “Assiria kumpipa' nasemte in kei hong simmawhna, na zaksa uh
    thute hangin lau kei un. </para>
  <para style="p">
    <verse number="7" style="v" />En un, keimah in ama tungah thu khat ka piangsak ding a, amah in
    kamdawn khat za-in a gamah ciahkik ding hi. Ama gam mahah namsau tawh amah a tukna ding ka
    piangsak ding hi,” ci hi,’ ci un,” a ci hi. </para>
  <para style="p">
    <verse number="8" style="v" />Assiria kumpipa in Lakhish nusia khinin Libnah khua tawh a kidona
    thu, a ulianpa in za ahih manin, kumpipa kiangah thu a dong dingin a pai hi. </para>
  <para style="p">
    <verse number="9" style="v" />Ethiopia kumpi Tirhakah amah a sim dingin a hong kuankhiat khitna
    thu kumpipa in a zak ciangin, amah in Hezekiah kiangah kamtaite sawl kikin, </para>
  <para style="p">
    <verse number="10" style="v" />“Judah kumpi Hezekiah kiangah hih bangin gen un: ‘Assiria
    kumpipa' khutsungah Jerusalem kipialo ding hi, ci-a a hong ciamna tawh na suan' na Pasian'
    khemsa-in om kei in. </para>
  <para style="p">
    <verse number="11" style="v" />En in, Assiria kumpite in gam khempeuh a hihnasa, a suksiat
    mangna thu na za khin hi. Tua ahih ciangin nang hong honkhiazo ding ahi hiam? </para>
  <para style="p">
    <verse number="12" style="v" />Ka pu ka pate in a suksiat minam Gozan, Haran, Rezef, leh
    Telassar gam sunga Eden mite, tua minamte' pasian-te in amaute honkhiazo ahi hiam? </para>
  <para style="p">
    <verse number="13" style="v" />Hamath kumpipa, Arpad kumpipa, Sefarvaim khuapi kumpipa, Hena
    kumpipa, ahih kei leh Ivvah kumpipa koi-ah om ahi uh hiam, ci hi,’ ci un,” a ci hi. </para>
  <para style="p">
    <verse number="14" style="v" />Hezekiah in kamtaite tung panin a lai sangin a sim hi. Tua
    ciangin { Topa' } biakinn-ah Hezekiah paito a, { Topa' } mai-ah a lai a zal hi. </para>
  <para style="p">
    <verse number="15" style="v" />Tua ciangin Hezekiah in { Topa' } mai-ah thu ngenin, “{ Topa },
    Israel Pasian, kherub tungah a tupa aw, leitung kumpi gam khempeuh lakah nangmah, nangmah bek
    Pasian na hi a, nangmah in vantung leh leitung na bawl hi. </para>
  <para style="p">
    <verse number="16" style="v" />{ Topa } aw, na bil hong ngat in la hong za in. { Topa } aw, na
    mitte hak in la hong mu in. Tua ciangin a nungta Pasian a zahkona dingin a hong khak
    Sennakherib' thute za in. </para>
  <para style="p">
    <verse number="17" style="v" />A taktakin, { Topa } aw, Assiria kumpite in minam dangte leh a
    gam uh siasak uh a, </para>
  <para style="p">
    <verse number="18" style="v" />a pasian-te uh meikhuk sungah lotsak uh hi. Bang hang hiam cih
    leh tuate pasian hiloin, mihingte' khut tawh a kibawl sing leh suang ahi hi. Tua ahih manin
    tuate kisusia hi. </para>
  <para style="p">
    <verse number="19" style="v" />Tua ahih ciangin tu-in, { Topa } kote' Pasian aw, leitung kumpi
    gam khempeuh in nang, nang bek Pasian na hihna a theihna dingun ama khutsung panin kote hong
    honkhia in, kong thum hi, { Topa } aw,” a ci hi. </para>
  <para style="p">
    <verse number="20" style="v" />Tua ciangin Amoz' tapa Isaiah in Hezekiah kiangah thu puak a,
    “Israel Pasian, { Topa } in hih bangin ci hi: ‘Assiria kumpipa Sennakherib tawh kisai kei tungah
    nong thungetna ka zazo hi,’ ci hi. </para>
  <para style="p">
    <verse number="21" style="v" />Amah tawh kisai-in { Topa' } gensa thu hih bang ahi hi: Zion
    khuapi in nang hong simmawh a, nang hong nuihsan hi. Jerusalem khuapi in na nungah a lu hong
    peisan hi. </para>
  <para style="p">
    <verse number="22" style="v" />Kua zahko-in, a simmawh na hi hiam? Kua langpangin na aw sang
    sakin kihihsakna tawh gamta na hi hiam? Israel-te' a Siangthopa, a simmawh na hi hi. </para>
  <para style="p">
    <verse number="23" style="v" />Na kamtaite tawh { Topa } na zahko a, nangmah in, ‘Ka leeng
    tampite tawh mual sangpen munah ka pai khin a, Lebanon gam tawng pek dong ka tung khin hi. A
    taamtak sangpente ka phukmang khin a, a taaksan hoihpente zong ka phukmang khin hi. A gam
    tawngnung pen dongah keimah ka lut a, a tulak thukpen dongah zong ka lut khin hi. </para>
  <para style="p">
    <verse number="24" style="v" />Tuikhukte ka to a, gamdang tuite ka dawn hi. Ka khenuai tawh
    Egypt lui khempeuh ka keusak hi,’ na ci hi. </para>
  <para style="p">
    <verse number="25" style="v" />Sawt pek lai-in ka ngaihsutsa ahihlam za nailo na hi hiam?
    Tanglai pek panin ka geelkholhsa hi a, tu-a ka tun'sak ding thute kulh a nei khuapite
    ninbulomtangin na heina ding, </para>
  <para style="p">
    <verse number="26" style="v" />a sunga tengte a hatna teng kilakhia-in, lungkia-in cihna ding
    theiloin, gamlak singnote leh lo ngeekte bangin, innkhumzanga lopate bangin a om laitak, a
    khan'khit ma-in a sih ding ka geelsa ahi hi. </para>
  <para style="p">
    <verse number="27" style="v" />Ahih hangin keimah in na tutsukna leh na pusuahna leh na
    sungtumna, kei tungah na hehna ka thei khin hi. </para>
  <para style="p">
    <verse number="28" style="v" />Kei tungah na hehna hang leh na kiphatsakna ka bilah hong
    tun'khitna hangin na nakah nakpheh hong bulhin, na kamah kamkaih kong bulh ding a, nong
    kuankhiatna lam mahah kong lehhei kik ding hi,” a ci hi. </para>
  <para style="p">
    <verse number="29" style="v" />Tua ciangin Isaiah in Hezekiah kiangah, “Nang-a' dingin lim hih
    bang hong hi ding hi: Tu kumin ama thu-in a pote na ne ding a, a kum nihna ciangin tua bangmahin
    a selkhiate na ne ding hi. A kum thumna ciangin khai tuhin atin, leenggui suanin a gah na ne
    ding hi. </para>
  <para style="p">
    <verse number="30" style="v" />Tua ciangin Judah gam sungah a suakta a omlaite in singkung
    bangin a thuk lamah zung kha kikin a tung lamah gah hong gahto ding hi; </para>
  <para style="p">
    <verse number="31" style="v" />bang hang hiam cih leh a omlaite Jerusalem panin hong paikhia
    ding a, a suakta khat Zion Mual panin hong paikhia ding hi. { Topa' } deih luatna in hih thu
    hong tungsak ding hi. </para>
  <para style="p">
    <verse number="32" style="v" />“Tua ahih ciangin { Topa } in Assiria kumpipa tawh kisai-in hih
    bangin gen hi: ‘Hih khuapi sungah amah hong pailo ding a, thaltang khat zong lawnlo ding hi.
    Khuapi mai-ah lum tawh zong hong pailoin, khuapi simna-in phung zong cianglo ding hi. </para>
  <para style="p">
    <verse number="33" style="v" />Amah hong paina lampi mah tawnin amah kilehkik ding a, hih khuapi
    sungah amah hong pailo ding hi, { Topa } in ci hi. </para>
  <para style="p">
    <verse number="34" style="v" />Bang hang hiam cih leh keima min ka khualna leh ka nasempa David
    tungah ka ciamsa thu hangin hih khuapi ka hu ding hi,’ ci hi,” a ci hi. </para>
  <para style="p">
    <verse number="35" style="v" />Tua zanin { Topa' } vantung mi paikhia a, Assiria-te giahphualah
    galkap tul za khat leh tul sawmgiat leh tul nga a that hi. Zingsang tungin mite a thawh ciangin,
    hihte khempeuh si luanghawm na hi hi. </para>
  <para style="p">
    <verse number="36" style="v" />Tua ciangin Assiria kumpipa Sennakherib kihemkhia a, inn-ah
    ciahin Nineveh-ah a teng hi. </para>
  <para style="p">
    <verse number="37" style="v" />Tua ciangin amah in ama pasian Nisrok' biakinn sungah bia-in a om
    laitakin, ama tapate Adrammelek leh Sharezer in namsau tawh amah thatin Ararat gamah a tai uh
    hi. Tua ciangin ama tangin a tapa Esarhaddon in a uk hi. </para>
  <chapter number="20" style="c" />
  <para style="p">
    <verse number="1" style="v" />Tua hun laitakin Hezekiah cina-in si dektak hi. Tua ciangin Amoz'
    tapa kamsang Isaiah hong pai-in ama kiangah, “{ Topa } in hih bangin ci hi: ‘Na innkuan vai ding
    hawm in; bang hang hiam cih leh nang na si ding hi; na damkikzo kei ding hi,’ ci hi,” a ci hi. </para>
  <para style="p">
    <verse number="2" style="v" />Tua ciangin Hezekiah in a mai kawm lam ngatin { Topa } tungah thu
    ngen a, </para>
  <para style="p">
    <verse number="3" style="v" />“Nangma mai-ah thuman tak leh ka lungsim khempeuh tawh ka
    gamtatna, leh nangma muhna-ah a hoih ka sepna thu tu-in hong phawk in, kong thum hi, { Topa }
    aw,” a ci hi. Tua ciangin Hezekiah nakpi takin a kap hi. </para>
  <para style="p">
    <verse number="4" style="v" />Tua ciangin inntual laita panin Isaiah a paikhiat ma-in ama tungah
    { Topa' } thu hong tung hi. </para>
  <para style="p">
    <verse number="5" style="v" />“Kileh kik in la keima mite' makai Hezekiah kiangah hih bangin gen
    in: Na thungetna ka za khin a, na khituite ka mu khin hi. En in, nang kong damsak ding a, ni
    thum ni-in { Topa' } biakinn-ah na paito ding hi. </para>
  <para style="p">
    <verse number="6" style="v" />Na nuntakna kum sawmlenga sung kong behlap ding hi. Assiria
    kumpipa khutsung panin nangmah leh hih khuapi ka honkhia ding a, keima hang leh ka nasempa David
    hangin hih khuapi ka hu ding hi, ci hi, ci-in gen in,” a ci hi. </para>
  <para style="p">
    <verse number="7" style="v" />Tua ciangin Isaiah in, “Theimoh khat hong la un. Amah a damkik
    theihna dingin tuate la un la, a uilut nuh un,” a ci hi. </para>
  <para style="p">
    <verse number="8" style="v" />Tua ciangin Hezekiah in Isaiah kiangah, “{ Topa } in kei hong
    damsakna ding, leh a ni thum ni-in { Topa' } biakinn-ah ka paitohna ding a lim bang hi ding ahi
    hiam?” a ci hi. </para>
  <para style="p">
    <verse number="9" style="v" />Tua ciangin Isaiah in, “{ Topa } in a ciamsa thu hong hihna dingin
    { Topa' } tung panin nangma tungah a lim hih bang hi ding hi: A liim kal sawm maipai ding hiam,
    ahih kei leh kal sawm nungkik ding ahi hiam?” a ci hi. </para>
  <para style="p">
    <verse number="10" style="v" />Tua ciangin Hezekiah in dawngin, “Liim kal sawm a mai nawt ding a
    baih khat ahi hi; liim kal sawm nungkiksak zaw in,” a ci hi. </para>
  <para style="p">
    <verse number="11" style="v" />Tua ciangin { Topa } tungah kamsangpa Isaiah kiko hi. Tua ciangin
    amah in Ahaz' ni-nai tungah a ni tumsa a liim kal sawm lehkaih kik hi. </para>
  <para style="p">
    <verse number="12" style="v" />Tua hun laitakin Babylon kumpipa, Baladan' tapa Merodakbaladan in
    Hezekiah kiangah laikhakte leh letsong khat tawh kamtaite a sawl hi; bang hang hiam cih leh
    Hezekiah a ci na hi, ci-in amah in za hi. </para>
  <para style="p">
    <verse number="13" style="v" />Tua ciangin Hezekiah in amaute na zindo a, amah in amaute kiangah
    a vankoihna inn khempeuh, ngun, kham, a namtui nate, sathau manpha, a galvan, leh a vankoihna
    innte-ah a om khempeuh a lak hi. Ama innsung hita leh ama gamsung khempeuh pan hita leh Hezekiah
    in amaute a lahloh omlo hi. </para>
  <para style="p">
    <verse number="14" style="v" />Tua ciangin Kumpi Hezekiah kiangah kamsang Isaiah hong pai-in ama
    kiangah, “Hih mite in bang gen ahi hiam? Koi lai panin nang kiangah hong pai ahi hiam?” a ci hi.
    Tua ciangin Hezekiah in, “Amaute, Babylon gam, a gamlapi panin hong pai uh hi,” a ci hi. </para>
  <para style="p">
    <verse number="15" style="v" />Amah in, “Amaute in na inn sungah bang mu ahi uh hiam?” a ci hi.
    Tua ciangin Hezekiah in dawngin, “Amaute in ka innsunga om khempeuh mu uh hi; ka vankoihna
    innsungte panin amaute ka lahloh bangmah omlo hi,” a ci hi. </para>
  <para style="p">
    <verse number="16" style="v" />Tua ciangin Isaiah in Hezekiah kiangah, “{ Topa' } thu za in: </para>
  <para style="p">
    <verse number="17" style="v" />En in, na innsunga om khempeuh leh na pu na pate in tuni donga a
    kholte Babylon-ah a kipuak ni ding hong tung ding hi; bangmah kisitlo ding hi, { Topa } in ci
    hi. </para>
  <para style="p">
    <verse number="18" style="v" />Nangma sung pan a suak na tapate pawlkhat kilakhia ding a, amaute
    pen Babylon kumpipa inn sungah innsung maangte hi ding uh hi,” a ci hi. </para>
  <para style="p">
    <verse number="19" style="v" />Tua ciangin Hezekiah in Isaiah kiangah, “Na gensa ahi { Topa' }
    thugen a hoih hi,” a ci hi. Bang hang hiam cih leh amah in, “Keima hun sungin kilemna leh
    lungmuan'na a om nak leh bang phamawh ding ahi hiam?” ci-in ngaihsun hi. </para>
  <para style="p">
    <verse number="20" style="v" />Hezekiah' sepna a omlaite, a vangliatna, leh tuili leh tuilakna
    bawlin khuapi sungah tui a tutna, Judah Kumpite' Khang Tangthu Laibu sungah kigelh hi. </para>
  <para style="p">
    <verse number="21" style="v" />Tua ciangin Hezekiah si a, ama tangin a tapa Manasseh in a uk hi. </para>
  <chapter number="21" style="c" />
  <para style="p">
    <verse number="1" style="v" />Manasseh in uk ding a kipatin kum sawmlenih pha a, amah in
    Jerusalem-ah kum sawmngalenga sung a uk hi. Ama nu' min Hefzibah ahi hi. </para>
  <para style="p">
    <verse number="2" style="v" />{ Topa } in Israel mite' mai-ah a hawlkhiat minamte' gamtatna a
    kihhuaite mah bangin { Topa' } muhna-ah amah a sia gamta hi. </para>
  <para style="p">
    <verse number="3" style="v" />Bang hang hiam cih leh amah in a pa Hezekiah' suksiatsa mualtunga
    biaknate lamkik hi. Tua ciangin amah in Baal-a' dingin biakna taute phut a, Israel kumpi Ahab'
    bawl bangin Asherah milim khat bawl a, vantunga om nate khempeuh bia-in tuate' na a sem hi. </para>
  <para style="p">
    <verse number="4" style="v" />Tua ciangin { Topa } in, “Jerusalem-ah ka min ka koih ding hi,” a
    cihna { Topa' } biakinn sungah amah in biakna taute lam hi. </para>
  <para style="p">
    <verse number="5" style="v" />Tua ciangin amah in { Topa' } biakinn tual nihte tungah vantunga
    om nate khempeuh-a' dingin biakna taute a lam hi. </para>
  <para style="p">
    <verse number="6" style="v" />Tua ciangin amah in biakna-in a tapa hal a, aisanna leh mailam
    thugen kholhnate semin, vankah theite leh aisante tawh na semkhawm hi. { Topa' } muhna-ah amah a
    sia tampi gamta a, amah hehsak hi. </para>
  <para style="p">
    <verse number="8" style="v" />Tua ciangin { Topa } in David leh a tapa Solomon tungah, “Israel
    minam khempeuh sung panin ka teelkhiat hih biakinn sung leh Jerusalem-ah ka min ka koih tawntung
    ding hi. Amaute ka thupiaksa khempeuh tawh kizui, leh ka nasempa Moses in amaute a piak thukham
    khempeuh tawh kizui-in gamtat ding a kingaihsut nak uh leh, a pu a pate uh tungah ka piak
    gamsungah Israel mite mi vakvai ka hisak nawn kei ding hi,” a cihna biakinn sungah amah in ama
    bawlsa a kiseek Asherah milim a koih hi. </para>
  <para style="p">
    <verse number="9" style="v" />Ahih hangin amaute in thu ngailo uh a, { Topa } in Israel-te'
    mai-ah a suksiat minamte' gamtatna sangin a siahuaizaw a gamtatna dingun Manasseh in amaute a
    zol hi. </para>
  <para style="p">
    <verse number="10" style="v" />Tua ciangin { Topa } in kamsangte ahi a nasemte' tung tawnin gen
    a, </para>
  <para style="p">
    <verse number="11" style="v" />“Judah kumpipa Manasseh in hih a kihhuai nate sem a, ama ma-a
    Amor mite' gamtatna sangin a siazaw-in na semin a milimte tawh Judah mite zong khialsak khin hi. </para>
  <para style="p">
    <verse number="12" style="v" />Tua ahih ciangin Israel Pasian { Topa } in hih bangin ci hi: En
    un, a za mite khempeuh' bilte a vut ding siatna Jerusalem leh Judah tungah ka tungsak ding hi. </para>
  <para style="p">
    <verse number="13" style="v" />Keimah in Samaria leh Ahab leh ama suante gim ka piak bangin
    Jerusalem tungah gimna ka tungsak ding hi. Tua ciangin mi khat in pakan a nul bangin keimah in
    Jerusalem nulin ka lumlet ding hi. </para>
  <para style="p">
    <verse number="14" style="v" />Tua ciangin keimah in ka mi a omlaite paiikhia-in amau' galte
    tungah ka pia ding a, amaute pen a galte' mat ding mi leh vankiate suak ding uh hi; </para>
  <para style="p">
    <verse number="15" style="v" />bang hang hiam cih leh a pu a pate uh Egypt panin hong paikhiata
    kipan tuni dongin keima muhna-ah a sia gamta-in kei hong hehsak uh hi,” a ci hi. </para>
  <para style="p">
    <verse number="16" style="v" />Tua thamloin { Topa' } muhna-ah amaute a sia a gamtatna dingun
    amah in Judah mite a khialhsak banah, Jerusalem mong khat pan mong khat sisan tawh a kidimsak
    dongin Manasseh in mawhna baanglo mi tampi a that hi. </para>
  <para style="p">
    <verse number="17" style="v" />Manasseh' sepna a omlaite, a hih khempeuh, leh ama hihsa a
    khialhna, Judah Kumpite' Khang Tangthu Laibu sungah kigelh hi. </para>
  <para style="p">
    <verse number="18" style="v" />Tua ciangin Manasseh si a, Uzza' huansung, ama inn huansungah
    kivui hi. Tua ciangin ama tangin a tapa Amon in a uk hi. </para>
  <para style="p">
    <verse number="19" style="v" />Amon in uk ding a kipatin kum sawmnihlenih pha a, amah in
    Jerusalem-ah kum nih sung uk hi. Ama nu' min Meshullemeth hi a, Jotbah khuami Haruz' tanu ahi
    hi. </para>
  <para style="p">
    <verse number="20" style="v" />A pa Manasseh' gamtat bangin { Topa' } muhna-ah amah a sia gamta
    hi. </para>
  <para style="p">
    <verse number="21" style="v" />Amah in a pa' khekhap khempeuh tawn a, a pa in a na a sepsak
    milimte' na mah semin tuate a bia hi. </para>
  <para style="p">
    <verse number="22" style="v" />Amah in a pu a pate' Pasian, { Topa } nusia a, { Topa' } lampi
    tawnlo hi. </para>
  <para style="p">
    <verse number="23" style="v" />Tua ciangin Amon' nasemte in amah sawmsim uh a, ama inn sungah
    kumpipa a that uh hi. </para>
  <para style="p">
    <verse number="24" style="v" />Ahih hangin tua gammite in Kumpi Amon a sawmsimte khempeuh that
    leuleu uh a, tua ciangin tua gammite in ama tangin a tapa Josiah kumpi-in a koih uh hi. </para>
  <para style="p">
    <verse number="25" style="v" />Tu-in Amon' hihsa a gamtatna a omlaite pen Judah Kumpite' Khang
    Tangthu Laibu sungah kigelh hi. </para>
  <para style="p">
    <verse number="26" style="v" />Tua ciangin Uzza' huansung ama hanah amah kivui a, ama tangin a
    tapa Josiah in a uk hi. </para>
  <chapter number="22" style="c" />
  <para style="p">
    <verse number="1" style="v" />Josiah in uk ding a kipatin kum giat pha a, amah in Jerusalem-ah
    kum sawmthumlekhat sung uk hi. Ama nu' min Jedidah hi a, Bozkath khuami Adaiah' tanu ahi hi. </para>
  <para style="p">
    <verse number="2" style="v" />{ Topa' } mitah amah a manin gamta-in, a pu David' khekhap
    khempeuh zui cinten a, themkhat zong piallo hi. </para>
  <para style="p">
    <verse number="3" style="v" />Kumpi Josiah' kum sawmlegiatna kumin, kumpipa in a lai-atpa
    Meshullam' tapa Azaliah, a tapa Shafan, { Topa' } biakinn-ah sawl a, </para>
  <para style="p">
    <verse number="4" style="v" />“Kongcingte in mite tung panin a khop uh ahi { Topa' } biakinn
    sungah hong kipaipih sum phazah a theihna dingin siampi lianpenpa Hilkiah kiangah paito in. </para>
  <para style="p">
    <verse number="5" style="v" />Tua ciangin { Topa' } biakinn nasemte tungah a sum piasak in. {
    Topa' } biakinn-ah a om inn a puah nasemte tungah amaute tua sum piasak in. </para>
  <para style="p">
    <verse number="6" style="v" />Tua sumte pen khutsiamte, innlamte, leh leilesuang innlam siamte
    tungah piak ding leh biakinn puahna dingin sing leina ding leh suang tawhna ding zong ahi hi. </para>
  <para style="p">
    <verse number="7" style="v" />Ahih hangin thuman takin amaute gamta uh ahih manin amaute'
    khutsungah a kipia sumte hangin amaute tung panin sazian kingenlo ding hi,” a ci hi. </para>
  <para style="p">
    <verse number="8" style="v" />Tua ciangin siampi lianpenpa Hilkiah in lai-atpa Shafan kiangah,
    “{ Topa' } biakinn sungah thukham laibu ka mu hi,” a ci hi. Tua ciangin Hilkiah in Shafan
    kiangah a laibu pia a, amah in a sim hi. </para>
  <para style="p">
    <verse number="9" style="v" />Tua ciangin kumpipa kiangah lai-atpa Shafan hong pai-in thu zasak
    a, “Nasemte in biakinn sungah a om sumte lakhia-in { Topa' } biakinn nasemte tungah pia khinzo
    uh hi,” a ci hi. </para>
  <para style="p">
    <verse number="10" style="v" />Tua ciangin lai-atpa Shafan in kumpipa kiangah, “Siampi Hilkiah
    in laibu khat kei hong pia hi,” a ci hi. Tua ciangin Shafan in kumpipa mai-ah tua laibu a sim
    hi. </para>
  <para style="p">
    <verse number="11" style="v" />Kumpipa in thukham laibu sunga thute a zak ciangin a dahna hangin
    a puante a balkek hi. </para>
  <para style="p">
    <verse number="12" style="v" />Tua ciangin kumpipa in siampi Hilkiah, Shafan' tapa Ahikam,
    Mikaiah' tapa Akbor, lai-atpa Shafan, leh kumpipa' nasem Asaiah thu pia a, </para>
  <para style="p">
    <verse number="13" style="v" />“Pai un la, a kimu hih laibu sunga thute tawh kisai-in keima-a'
    ding, mite-a' ding, leh Judah mi khempeuh-a' dingin { Topa' } tungah thu va dong un; bang hang
    hiam cih leh hih laibu sunga thu, eite tawh kisai-in a kigelh khempeuh bangin gamtat ding i pu i
    pate in na manglo uh ahih manin eite tungah { Topa' } hehna lian hi,” a ci hi. </para>
  <para style="p">
    <verse number="14" style="v" />Tua ahih ciangin siampi Hilkiah, Ahikam, Akbor, Shafan, leh
    Asaiah-te zong Harhas tapa Tikvah, a tapa Shallum, biakinn puan a kempa' zi kamsangnu Huldah
    kiangah a pai uh hi (tua laitakin Jerusalem khuasung a Veng Nihna-ah tuanu teng hi); tua ciangin
    tuanu tawh amaute kiho uh hi. </para>
  <para style="p">
    <verse number="15" style="v" />Tua ciangin amah in amaute kiangah, “Israel Pasian, { Topa } in
    hih bangin ci hi: ‘Kei kiangah note hong sawl mipa kiangah gen un. </para>
  <para style="p">
    <verse number="16" style="v" />{ Topa } in hih bangin ci hi: En un, hih lai mun leh a tungah a
    tengte tungah Judah kumpipa in laibu sunga a sim siatna thute khempeuh ka tungsak ding hi. </para>
  <para style="p">
    <verse number="17" style="v" />Bang hang hiam cih leh amaute in kei hong nusia-in pasian dangte
    tungah paknamtui hal uh a, amau khut tawh a bawl milimte tawh kei hong hehsak uh ahih manin hih
    mun tungah ka hehna so ding a, ka hehna dailo ding hi. </para>
  <para style="p">
    <verse number="18" style="v" />Ahih hangin { Topa' } tungah thu a dong dingin note a hong sawl
    Judah kumpipa tungah ahih leh note in hih bangin na gen ding uh hi. Israel Pasian, { Topa } in
    hih bangin ci hi: Nangmah in na zaksa thute tawh kisai-in, </para>
  <para style="p">
    <verse number="19" style="v" />amaute gamkhing leh samsiat a ngahte a suahna dingin hih mun leh
    a tungah a teng mite tungah ka kampauna na zak ciangin na lungsim kisikin { Topa' } mai-ah
    nangmahmah kiniamkhiatin, na puante balkekin ka mai-ah na kahna thu, keimah in zong ka za hi, {
    Topa } in ci hi. </para>
  <para style="p">
    <verse number="20" style="v" />Tua ahih ciangin, nangmah in nuamtakin na han na zuan ding a, hih
    mun tungah ka tun'sak ding siatna khempeuh na mit in mulo ding hi,’ ci hi,” a ci hi. Tua ciangin
    amaute in kumpipa kiangah tua thu a puakkik uh hi. </para>
  <chapter number="23" style="c" />
  <para style="p">
    <verse number="1" style="v" />Tua ciangin kumpipa in Judah leh Jerusalem upate khempeuh samsak
    a, ama kiangah hong kikhawm uh hi. </para>
  <para style="p">
    <verse number="2" style="v" />Tua ciangin { Topa' } biakinn-ah kumpipa paito a, amah tawh Judah
    mi khempeuh, Jerusalem-a tengte khempeuh, siampite, kamsangte, leh mi khempeuh a neu a lian tawh
    pai uh hi. Tua ciangin amah in amaute' zakin { Topa' } biakinn sungah a kimu thuciamna laibu
    sunga thute khempeuh a sim hi. </para>
  <para style="p">
    <verse number="3" style="v" />Tua ciangin khuampi gei-ah kumpipa dingin hih laibu sunga a kigelh
    thuciamna kammalte khempeuh a sepna ding, { Topa' } thu mangin a thupiaknate leh a thukhamte, a
    lungsim leh a ngaihsutna khempeuh tawh a zuihna ding, { Topa' } mai-ah thuciamna khat a bawl hi.
    Tua ciangin mi khempeuh zong tua thuciamna-ah a kihel uh hi. </para>
  <para style="p">
    <verse number="4" style="v" />Tua ciangin kumpipa in siampi lianpenpa Hilkiah, leh a nihna
    siampi, leh kongcingte in { Topa' } biakinn sung panin Baal leh Asherah nusian milim-a' dingin a
    kibawl nazatte khempeuh, leh vantunga om nate khempeuh biakna dingin a kibawlte hong
    paikhiatpihna ding uh thu a pia hi. Amah in Jerusalem pualam Kidron leikang halna munah tuate
    halin a vute Bethel khua-ah a pua hi. </para>
  <para style="p">
    <verse number="5" style="v" />Tua ciangin amah in Judah khuapite leh Jerusalem kiima om
    mualtunga biaknate tungah paknamtui hal dingin Judah kumpite in a kipsaksa milim biate' siampite
    a hawlkhia hi. Baal tung, ni tung, kha tung, aksi honpite tung, leh vantunga om nate khempeuh
    tungah paknamtui a halte zong a hawlkhia hi. </para>
  <para style="p">
    <verse number="6" style="v" />Tua ciangin amah in { Topa' } biakinn panin Jerusalem pualam,
    Kidron lui-ah Asherah nusian milim paikhiatpihin hal a, tua ciangin amah in satvui-in mi
    nautangte' han tungah a vuite lawn hi. </para>
  <para style="p">
    <verse number="7" style="v" />Tua ciangin amah in numeite in Asherah milim-a' dingin a kizang
    puante a gatna mun { Topa' } biakinn sunga om a paktat pawlte' innte a phelkhia hi. </para>
  <para style="p">
    <verse number="8" style="v" />Tua ciangin amah in Judah khuapite panin siampite khempeuh
    paikhiatpih a, Geba panin Beersheba ciangdong, siampite in paknamtui a halna mualtunga biaknate
    a susia hi. Tua ciangin amah in khuapi kulhkongpi veilam, khuapi ukpa Joshua' kongpi lutna-ah a
    om dawibiakna munte a phelkhia hi. </para>
  <para style="p">
    <verse number="9" style="v" />Tua lai-a sem siampite ahih leh Jerusalem-a { Topa' } biakna
    tau-ah hong paito theilo uh a, ahi zongin amau' sanggamte' lakah silngo sawhloh anlum ne thei uh
    hi. </para>
  <para style="p">
    <verse number="10" style="v" />Tua ciangin kuamah in Molek pasian tungah a tanu ahi a, a tapa
    ahi zongin biakna-in a hal theih nawnlohna dingin Hinnom Kuam sunga om Tofeth kici milim biakna
    mun a susia hi. </para>
  <para style="p">
    <verse number="11" style="v" />Tua ciangin amah in a kimnai-a om, innsung ulian Nathanmelek' inn
    gei, { Topa' } biakinn sung lutna munah, Judah kumpite in ni tungah a ap uh a sakolte hemkhia
    hi. Tua ciangin amah in ni' sakol leengte mei tawh a hal hi. </para>
  <para style="p">
    <verse number="12" style="v" />Tua ciangin Judah kumpite in a bawlsa, Ahaz' inndei tungnung
    khumzanga a om biakna taute, leh { Topa' } biakinn tual nihte sungah Manasseh in a bawlsa biakna
    taute, amah in phelin satnen a, tua a vuite Kidron lui-ah a paii hi. </para>
  <para style="p">
    <verse number="13" style="v" />Tua ciangin Kumpi Solomon in Sidon mite' kihhuaina Ashtoreth
    pasian-a' ding, leh Moab-te' kihhuaina Khemosh pasian-a' ding, leh Ammon mite' kihhuaina Milkom
    pasian-a' dingin a lam, Jerusalem nisuahna lam, Oliv Mual leitaw lama om mualtunga biaknate
    kumpipa in a susia hi. </para>
  <para style="p">
    <verse number="14" style="v" />Tua ciangin amah in a biakna songte satkhamin, Asherah milimte
    phuk a, mihing guh tawh a dim tua munte a vuk hi. </para>
  <para style="p">
    <verse number="15" style="v" />Tua thamloin Israel-te a khialsak Nebat' tapa Jeroboam in
    Bethel-ah a phuhsa mualtunga biakna, tua biakna mun a biakna tau tawh, amah in phelin a suangte
    sukham a, tuate a satvui hi. Amah in Asherah milim zong a hal hi. </para>
  <para style="p">
    <verse number="16" style="v" />Tua ciangin Josiah kihei-in khuadak a, mualtunga om hante a mu
    hi. Amah in mi sawlin hante sung panin a guhte lasak a, hih thute a genkhol Pasian' mipa in a
    gen { Topa' } thugen tawh kizui-in biakna tau tungah tuate halin a susia hi. </para>
  <para style="p">
    <verse number="17" style="v" />Tua ciangin amah in, “Hua galkhata ka muh phawkna mual bang ahi
    hiam?” a ci hi. Tua ciangin khuapisung mite in ama kiangah, “Judah panin hong pai-in Bethel-a
    biakna tau tungah na bawl hih thute a genkhol Pasian' mipa' han ahi hi,” ci-in a gen uh hi. </para>
  <para style="p">
    <verse number="18" style="v" />Tua ciangin amah in, “Amah tuaci omsak un; kuamah in ama guhte
    khin kei un,” a ci hi. Tua ahih ciangin amaute in Samaria panin hong paikhia kamsangte' guhte
    leh ama guhte tuaci omsak uh hi. </para>
  <para style="p">
    <verse number="19" style="v" />Tua ciangin Israel kumpite in a bawlsa, { Topa } a hehsakna uh,
    Samaria khuapite sunga om mualtunga biakna munte khempeuh zong Josiah in a lakhia hi. Bethel-a a
    hihsa khempeuh mah bangin tuate tungah a hih hi. </para>
  <para style="p">
    <verse number="20" style="v" />Tua ciangin amah in tua lai-a a om, mualtunga biakna siampite
    khempeuh, biakna taute tungah that a, tuate tungah mihing guh a hal hi. Tua ciangin Jerusalem-ah
    amah a ciahkik hi. </para>
  <para style="p">
    <verse number="21" style="v" />Tua ciangin kumpipa in mi khempeuh thu pia a, “Hih thuciamna
    laibu sungah a kigelh mah bangin { Topa } na Pasian uh pahtawina-in Paisan Pawi bawl un,” a ci
    hi. </para>
  <para style="p">
    <verse number="22" style="v" />Bang hang hiam cih leh Israel-te thu a khen thukhente' huna kipan
    hita leh, Israel kumpite ahih kei leh Judah kumpite' hun sung khempeuh tua bang Paisan Pawi
    kibawl ngeilo hi. </para>
  <para style="p">
    <verse number="23" style="v" />Ahih hangin Kumpi Josiah' uk kum sawmlegiatna kumin Jerusalem-ah
    { Topa}-a' dingin Paisan Pawi kibawl hi. </para>
  <para style="p">
    <verse number="24" style="v" />Tua thamloin { Topa' } biakinn sungah siampi Hilkiah in a muh
    laibu sungah a kigelh thukham kammalte amah in a kipsak theihna dingin Judah gamsung leh
    Jerusalem-a om vankahte, aisante, innsung pasian-te, milimte, leh a kihhuai nate khempeuh Josiah
    in a hemkhia hi. </para>
  <para style="p">
    <verse number="25" style="v" />Ama hun ma-in, amah tawh a kibang, Moses thukham tawh kizui-in a
    lungsim khempeuh, a nuntakna khempeuh, leh a thahatna khempeuh tawh { Topa' } lamah a kihei
    kumpi omlo a, ama nungah zong amah tawh a kibang khat zong hong khang nawnlo hi. </para>
  <para style="p">
    <verse number="26" style="v" />Manasseh in amah a phinnate khempeuh hangin Judah tungah ama
    hehna, a lauhuai hih hehna lian panin { Topa } kihei nailo hi. </para>
  <para style="p">
    <verse number="27" style="v" />{ Topa } in, “Israel ka khinkhiat bangin ka muhna panin Judah
    zong ka khinkhia ding a, keimah in ka teelsa khuapi Jerusalem, leh ka min om ding hi, ka cihna
    biakinn ka paiikhia ding hi,” a ci hi. </para>
  <para style="p">
    <verse number="28" style="v" />Tu-in Josiah' gamtatna a omlaite, leh a hih khempeuh, Judah
    Kumpite' Khang Tangthu Laibu sungah kigelh hi. </para>
  <para style="p">
    <verse number="29" style="v" />Ama hun sungin Assiria kumpipa a huh dingin Eufratis gunah Egypt
    kumpipa Faro Neko kuanto hi. Amah a khaktan dingin Kumpi Josiah zong a kuan hi. Faro Neko in
    Josiah a muh ciangin Megiddo-ah a that hi. </para>
  <para style="p">
    <verse number="30" style="v" />Tua ciangin ama nasemte in Megiddo panin a sisa-in leeng khat
    sungah amah pua-in Jerusalem-ah ciahpih uh a, a hanah amah a vui uh hi. Tua ciangin tua gam mite
    in Josiah' tapa Jehoahaz la-in sathau nilh uh a, a pa' tangin kumpi-in a koih uh hi. </para>
  <para style="p">
    <verse number="31" style="v" />Jehoahaz in uk ding a kipatin kum sawmnihlethum pha a, amah in
    Jerusalem-ah kha thum sung uk hi. Ama nu' min Hamutal hi a, Libnah khua mi Jeremiah' tanu ahi
    hi. </para>
  <para style="p">
    <verse number="32" style="v" />A pu a pate' gamtatnasa khempeuh bangin { Topa' } muhna-ah amah a
    sia gamta hi. </para>
  <para style="p">
    <verse number="33" style="v" />Tua ciangin amah in Jerusalem a uk theihlohna dingin Faro Neko in
    Hamath gamsung Riblah khua-ah amah kol bulh a, Judah mite tung panin ngun talen za khat leh kham
    talen khat siah a kai hi. </para>
  <para style="p">
    <verse number="34" style="v" />Tua ciangin Faro Neko in a pa Josiah' tangin Josiah' tapa Eliakim
    kumpi-in koih a, ama min Jehoiakim ci-in a khelsak hi. Ahih hangin amah in Jehoahaz paikhiatpih
    hi; amah Egypt tung a, tua lai-ah a si hi. </para>
  <para style="p">
    <verse number="35" style="v" />Tua ciangin Jehoiakim in a ngun leh a kham Faro' tungah pia a,
    ahih hangin Faro' thupiakna bangin tua sum a piak dingin a gamsung mite tung pan amah in siah a
    dong hi. Faro Neko tungah a piak dingin, amah in mi khempeuh tung panin a neihsa uh tawh
    kizui-in a gamsung mite' ngun leh kham a dok hi. </para>
  <para style="p">
    <verse number="36" style="v" />Jehoiakim in uk ding a kipatin kum sawmnihlenga pha a, amah in
    Jerusalem-ah kum sawmlekhat sung uk hi. Ama nu' min Zebidah hi a, Rumah khuami Pedaiah' tanu ahi
    hi. </para>
  <para style="p">
    <verse number="37" style="v" />A pu a pate' gamtatnasa khempeuh bangin { Topa' } muhna-ah amah a
    sia gamta hi. </para>
  <chapter number="24" style="c" />
  <para style="p">
    <verse number="1" style="v" />Ama hun sungin Babylon kumpipa Nebukhadnezzar hong kuanto a,
    Jehoiakim kum thum sung ama nasem a suak hi. Tua ciangin Jehoiakim in amah lehdo hi. </para>
  <para style="p">
    <verse number="2" style="v" />Tua ciangin ama nasem kamsangte tung tawnin a gen { Topa' }
    thugenna bangin Judah a susia dingin ama langkhatah { Topa } in Khaldea mihonte, Syria mihonte,
    Moab mihonte, leh Ammon mihonte a sawl hi. </para>
  <para style="p">
    <verse number="4" style="v" />Ama gamtatnasate khempeuh tawh kizui-in Manasseh' khialhna hangin
    ama muhna panin amaute a khinkhiatna ding, leh a diakdiakin, amah in khialhna neilo mite a
    thahna hangin { Topa' } thupiakna tawh Judah tungah hih thu a hong tung taktak ahi hi; bang hang
    hiam cih leh amah in a mawhlo mite' sisan tawh Jerusalem kidimsak a, { Topa } in ama mawhna
    maisaklo hi. </para>
  <para style="p">
    <verse number="5" style="v" />Tu-in Jehoiakim' sepna a omlaite, leh a hih khempeuh, Judah
    Kumpite' Khang Tangthu Laibu sungah kigelh hi. </para>
  <para style="p">
    <verse number="6" style="v" />Tua ciangin Jehoiakim si a, ama tangin a tapa Jehoiakhin in a uk
    hi. </para>
  <para style="p">
    <verse number="7" style="v" />Tua ciangin Babylon kumpipa in Egypt lui panin Eufratis gun dong
    Egypt kumpipa' neih khempeuh laksak khin ahih manin Egypt kumpipa a gam panin hong kuankhia
    kikzo nawnlo hi. </para>
  <para style="p">
    <verse number="8" style="v" />Jehoiakhin kumpi a suahin kum sawmlegiat pha a, amah in
    Jerusalem-ah kha thum sung uk hi. Ama nu' min Nehushta hi a, Jerusalem khuami Elnathan' tanu ahi
    hi. </para>
  <para style="p">
    <verse number="9" style="v" />A pa' gamtatnasa khempeuh bangin { Topa' } muhna-ah amah a sia
    gamta hi. </para>
  <para style="p">
    <verse number="10" style="v" />Tua hun laitakin Jerusalem-ah Babylon kumpipa Nebukhadnezzar hong
    kuanto a, tua khuapi a umcih hi. </para>
  <para style="p">
    <verse number="11" style="v" />Ama nasemte in a umcih laitakin Babylon kumpipa Nebukhadnezzar
    tua khuapi-ah hong tung hi. </para>
  <para style="p">
    <verse number="13" style="v" />Tua ciangin Judah kumpipa Jehoiakhin in Babylon kumpipa tungah
    amah-a kipan, ama nu, a nasemte, a uliante, leh a kumpi inn-a zaneite a kipia hi. { Topa } in a
    genkholhsa bangin Babylon kumpipa in ama uk a kum giatna kumin thongkia-in amah la a, { Topa' }
    biakinn-a van manpha khempeuh puakhia-in, Kumpi Solomon in a bawlsa, { Topa' } biakinn sunga
    kham nazat khempeuh a satnen hi. </para>
  <para style="p">
    <verse number="14" style="v" />Amah in Jerusalem mi khempeuh, a ulian khempeuh, leh a thahat a
    vanglian khempeuh, galmatin tul sawm, leh khutsiamte leh sikseekte khempeuh a ciahpih hi. Tua
    gama a zawngpente simloh kuamah dang om nawnlo hi. </para>
  <para style="p">
    <verse number="15" style="v" />Amah in Babylon-ah Jehoiakhin a ciahpih hi. Kumpipa' nu, kumpipa'
    zite, ama nuai-ah a zaneite, leh tua gamsung ukpite, Jerusalem panin Babylon-ah galmatin a la
    hi. </para>
  <para style="p">
    <verse number="16" style="v" />Babylon kumpipa in a thahat, galdo dingin a hoih mi thahat
    khempeuh a vekpi-in tul sagih, leh khutsiamte leh sikseekte tul khat, galmatin Babylon-ah a
    paipih hi. </para>
  <para style="p">
    <verse number="17" style="v" />Tua ciangin Babylon kumpipa in Jehoiakhin' tangin ama pa'
    sanggampa Mattaniah kumpi-in koih a, ama min Zedekiah-in a khelsak hi. </para>
  <para style="p">
    <verse number="18" style="v" />Zedekiah kumpi a suahin kum sawmnihlekhat pha a, amah in
    Jerusalem-ah kum sawmlekhat sung a uk hi. Ama nu' min Hamutal hi a, Libnah khuami Jeremiah' tanu
    ahi hi. </para>
  <para style="p">
    <verse number="19" style="v" />Jehoiakim' gamtatnasa khempeuh bangin { Topa' } muhna-ah amah a
    sia gamta hi. </para>
  <para style="p">
    <verse number="20" style="v" />Bang hang hiam cih leh { Topa' } hehna hangin ama kiang panin
    amaute a paihkhiatna zah dong dingin Jerusalem leh Judah tungah thu hong om hi. </para>
  <chapter number="25" style="c" />
  <para style="p">
    <verse number="1" style="v" />Tua ciangin Zedekiah in Babylon kumpipa lehdo hi. Tua ahih manin
    ama uk a kum kuana, tua kum a kha sawmna, tua kha a ni sawm ni-in Babylon kumpipa Nebukhadnezzar
    a galkap khempeuh tawh Jerusalem a sim dingin hong kuanin tua khua a umcih uh hi. Tua ciangin
    amaute in a kimkotah umcihna ding pan'mun a bawl uh hi. </para>
  <para style="p">
    <verse number="2" style="v" />Tua ahih ciangin Kumpi Zedekiah' kum sawmlekhatna kum dong tua
    khuapi ki-umcih hi. </para>
  <para style="p">
    <verse number="3" style="v" />A kha lina a ni kua ni-in tua khuapi sungah kialpi nasia mahmah
    ahih manin tua gam mite-a' ding an omlo hi. </para>
  <para style="p">
    <verse number="4" style="v" />Tua ciangin khuapikulh sulet uh hi. Khaldea mite khuapi kiimah a
    ompi mahin, kumpipa' huan kiang lam kulhpi nih kikal kulhkongpi lampi zui-in kumpipa leh a
    galhang mi khempeuh zanin a tai uh hi. Arabah lam manawhin amaute pai uh hi. </para>
  <para style="p">
    <verse number="5" style="v" />Ahih hangin Khaldea mite' galkapte in kumpipa delh uh a, Jerikho
    zanglei-ah amah pha uh hi; tua ciangin a galkap khempeuh ama kiang panin kithehthang hi. </para>
  <para style="p">
    <verse number="6" style="v" />Tua ciangin amaute in kumpipa man uh a, ama tungah thukhenna a
    pia, Riblah-a Babylon kumpipa kiangah amah paipih uh hi. </para>
  <para style="p">
    <verse number="7" style="v" />Amaute in Zedekiah' muhna-ah a tapate thatin, Zedekiah' mitte
    khelkhia uh a, amah kol bulhin Babylon-ah a paipih uh hi. </para>
  <para style="p">
    <verse number="8" style="v" />A kha ngana, tua kha a ni sagih ni-in, Babylon Kumpi
    Nebukhadnezzar' kum sawmlekuana kumin, Babylon kumpipa' nasem, amah a cingte a ukpa Nebuzaradan
    Jerusalem-ah hong pai hi. </para>
  <para style="p">
    <verse number="9" style="v" />Amah in { Topa' } biakinn-a kipan kumpipa' inn leh Jerusalem
    khuasunga om inn khempeuh hal a, inn lian khempeuh amah in haltum hi. </para>
  <para style="p">
    <verse number="10" style="v" />Tua ciangin a cingte a ukpa tawh a om Khaldea mi galkapte
    khempeuh in Jerusalem kimkota kulhpi susia uh hi. </para>
  <para style="p">
    <verse number="11" style="v" />Tua ciangin a cingte a ukpa Nebuzaradan in khuapi sungah a
    kinusia a omlai mite leh Babylon kumpipa a taisan mite, mihonpi a omlai teng khempeuh salin
    paipih khawm hi. </para>
  <para style="p">
    <verse number="12" style="v" />Ahih hangin a cingte a ukpa in leenggui lote a en ding leh lo kho
    dingin tua gammi a zawngpente pawlkhat nusia lai hi. </para>
  <para style="p">
    <verse number="13" style="v" />Tua ciangin { Topa' } biakinn sungah a om sumngo khuampite, {
    Topa' } biakinn sungah a om tuikuang kingaknate, leh sumngo tuikuangpi, Khaldea mite in satnen
    uh a, Babylon-ah a sumngo pua uh hi. </para>
  <para style="p">
    <verse number="14" style="v" />Tua ciangin amaute in beelte, kawbiate, taitehte, paknamtui-a'
    dingin pakante, leh biakinn sung nasepna-a kizang sumngo nazatte khempeuh, </para>
  <para style="p">
    <verse number="15" style="v" />vutluahna, leh haite lakhia uh hi. A cingte a ukpa in kham ahite
    kham mahin la-in, ngun ahite a ngun mahin a la hi. </para>
  <para style="p">
    <verse number="16" style="v" />Solomon in { Topa' } biakinn-a dinga a bawl khuampi nihte,
    tuikuangpi khat, leh a kingaknate, sumngo tawh kibawl hih nazatte khempeuh ahih leh tawi teh
    zawh ding hilo hi. </para>
  <para style="p">
    <verse number="17" style="v" />Khuampi khat a san'na pi sawmnihlesagih hi a, tua tungah sumngo
    khuamluzepna khat om hi; khuamluzepna a san'na pi li leh alang ahi hi. Sumngo tawh a kibawl ngen
    banga kikalh simsiam leh mang kawlsingte khuamluzepna kimkotah om hi. A khuampi nihna zong tua
    mah bangin, ngen banga kikalh simsiam tawh ahi hi. </para>
  <para style="p">
    <verse number="18" style="v" />Tua ciangin a cingte a ukpa in siampi lianpa Seraiah, siampi
    nihna Zefaniah, leh kong a cing mi thumte a la hi. </para>
  <para style="p">
    <verse number="19" style="v" />Tua ciangin khuapi panin galkapte a uk ngei ulian khat, leh
    khuapi sungah a om kumpipa' thukuppihte mi nga a la hi. Tua ciangin gamsung mite a khawm
    galkapte a ukpa' lai-atpa a la hi. Tua ciangin khuapi sungah a om tua gamsung mi sawmguk a la
    hi. </para>
  <para style="p">
    <verse number="20" style="v" />Tua ciangin a cingte a ukpa Nebuzaradan in amaute la-in Riblah-a
    Babylon kumpipa kiangah amaute a paipih hi. </para>
  <para style="p">
    <verse number="21" style="v" />Tua ciangin Babylon kumpipa in amaute vat a, Hamath gamsung
    Riblah-ah amaute a that hi. Tua ahih ciangin amau' gam panin salin Judah mite kilakhia hi. </para>
  <para style="p">
    <verse number="22" style="v" />Tua ciangin Judah gam sungah a omlai, Babylon kumpipa
    Nebukhadnezzar in a nusiatte tungah a uk dingin Shafan' tapa Ahikam, a tapa Gedaliah amah in a
    seh hi. </para>
  <para style="p">
    <verse number="23" style="v" />Tu-in gamsunga om galkap a ukte leh a mite in Babylon kumpipa in
    a uk dingin Gedaliah a sehna thu a zak uh ciangin amaute a mite uh tawh Mizpah-a Gedaliah
    kiangah hong pai uh hi. Tuate pen Nethaniah' tapa Ishmael, Kareah' tapa Johanan, Netofah mi
    Tanhumeth' tapa Seraiah, leh Maakath mi Jaazaniah ahi uh hi. </para>
  <para style="p">
    <verse number="24" style="v" />Tua ciangin amaute leh a mite uh tungah Gedaliah kiciamin,
    “Khaldea mi uliante' hangin lau kei un; gam sungah tengin, Babylon kumpipa' na sem un. Tua hi
    leh note-a' dingin thu hong nuam ding hi,” a ci hi. </para>
  <para style="p">
    <verse number="25" style="v" />Ahih hangin a kha sagihna sungin kumpi innkuan sung panin
    Elishama' tapa Nethaniah, a tapa Ishmael mihing sawm tawh hong kuanin Gedaliah leh Mizpah-ah
    amah tawh a om Judah mi leh Khaldea mite simin a that hi. </para>
  <para style="p">
    <verse number="26" style="v" />Tua ciangin a lian a neu-in mi khempeuh, leh galkap a ukte
    kithawi-in Egypt-ah pai uh hi; bang hang hiam cih leh amaute in Khaldea mite kihta uh hi. </para>
  <para style="p">
    <verse number="27" style="v" />Judah kumpi Jehoiakhin thong sungah a omzawh kum sawmthum leh kum
    sagihna kum, kha sawmlenihna, tua kha ni sawmnihlesagih ni, Babylon kumpipa Evilmerodak in uk
    ding a kipat kumin, hehpihna tawh thong panin Judah kumpi Jehoiakhin a khah hi. </para>
  <para style="p">
    <verse number="28" style="v" />Amah in migitna kam tawh amah hopih a, Babylon sunga amah tawh a
    om kumpi a mat dangte khempeuh sangin a sangzaw-in amah a pahtawi hi. </para>
  <para style="p">
    <verse number="29" style="v" />Tua ahih ciangin Jehoiakhin in a thong puante suahkhia hi. Tua
    ciangin a nuntak sung nisimin kumpipa' sabuai-ah a manmanin an a ne hi. </para>
  <para style="p">
    <verse number="30" style="v" />Tua ciangin ama ngahthuap dingin, amah a nuntaksung tawntung
    nisimin tanh khat, a manmanin ngahthuapna ama tungah kumpipa in a pia hi. </para>
</usx>