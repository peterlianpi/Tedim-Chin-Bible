<?xml version="1.0" encoding="UTF-8"?>
<usx version="2.0">
  <book code="MRK" style="id">Mark</book>
  <para style="mt">Mark</para>
  <chapter number="1" style="c"/>
  <para style="p">
    <verse number="1" style="v"/>Pasian’ Tapa Zeisu Khazih’ Lungdamna Thu a kipatna in hih bang hi.
  </para>
  <para style="p">
    <verse number="2" style="v"/>Kamsang Isaiah’ Lai Siangtho sungah:
  </para>
  <para style="p">
    <verse number="3" style="v"/>Gampa lakah a kikopa’ aw in, ‘Topa paina lam na sial un, Ama lampi na tangsak un,’ a ci hi,”
  </para>
  <para style="p">
    <verse number="4" style="v"/>Johan hong kilang a, gampa lakah baptaiz a, mawh kimaisak nadingin, mawhna kisik kikna thu leh baptaizna thu a hilh hi.
  </para>
  <para style="p">
    <verse number="5" style="v"/>Jerusalem khuapihte akipan Judah gamah a om mi khempeuhte in ama kiangah va pai uh a, amau mawhna pulakin ama khut tungah, Jordan gun sungah a kibaptaiz uh hi.
  </para>
  <para style="p">
    <verse number="6" style="v"/>Johan in kala-oh mul kigan puan silh a, savun kawnggak in a kawng a gak hi. Kauphe leh gamlak khuaizu-in kivak hi.
  </para>
  <para style="p">
    <verse number="7" style="v"/>Ama thuhilhna in, “Kei sangin a lian zawpa khat in ka nungah hong pai ding hi. Ama khedap khau sut ding nangawn ka kilawm kei hi.
  </para>
  <para style="p">
    <verse number="8" style="v"/>Keimah in note tui sungah kong baptaiz hi. Amah in Kha Siangtho sungah note hong baptaiz ding hi,” ci-in a gen hi.
  </para>
  <para style="p">
    <verse number="9" style="v"/>Tua lai takin Zeisu in Galile gam Nazareth khua panin va pai a, Johan khut tungah Jordan gun sungah a kibaptaiz hi.
  </para>
  <para style="p">
    <verse number="10" style="v"/>Thakhat a, tui sung pan a thawhtoh lai takin van kihong a, Kha Siangtho in vakhu bangin ama tungah hong kumsuk a mu hi.
  </para>
  <para style="p">
    <verse number="11" style="v"/>“Nang in ka lung hong damsak ka it ka Tapa na hi hi,” ci-in vantung panin aw khat a ging hi.
  </para>
  <para style="p">
    <verse number="12" style="v"/>Tua ciangin, Kha Siangtho in Zeisu gampa lakah a sawl pah hi.
  </para>
  <para style="p">
    <verse number="13" style="v"/>Gampa lakah ni sawmli omin, Satan’ khemna thuak a, gampa lak ganhingte tawh omkhawm a; vantungmite in a vak uh hi.
  </para>
  <para style="p">
    <verse number="14" style="v"/>Johan a kimat khit ciangin Zeisu Galile gamah pai a, Pasian’ Lungdamna Thu a hilh-inah,
  </para>
  <para style="p">
    <verse number="15" style="v"/>“A hun a kicing zo hi. Pasian Gam a hong nai zo hi. Na mawhna kisikkik un la, Lungdamna Thu na um ta un,” a ci hi.
  </para>
  <para style="p">
    <verse number="16" style="v"/>Galile tuili gei lamah a pai lai takin, Simon leh Andru te unau, ngabengte ahih uh ciangin tui sungah ngen paai a om uh a mu hi.
  </para>
  <para style="p">
    <verse number="17" style="v"/>Zeisu in, “Ka nung hong zui un. Mi mante kong suaksak ding hi,” a ci hi.
  </para>
  <para style="p">
    <verse number="18" style="v"/>Amaute in thakhatin a ngen uh nusia-in Zeisu nung a zui uh hi.
  </para>
  <para style="p">
    <verse number="19" style="v"/>A tomkha a pai khit ciangin, Zebedi’ tate Jakob leh a nau Johan zong gunkuang sungah ngen khui-a om a muh ciangin thakhatin a sap leh,
  </para>
  <para style="p">
    <verse number="20" style="v"/>amaute in gunkuang sungah thacialte tawh a pa Zebedi nusia-in Zeisu nung a zui uh hi.
  </para>
  <para style="p">
    <verse number="21" style="v"/>Amaute Kapernaum khua-ah lut uh a, Nipi ni-in Zeisu kikhopna inn sungah thakhatin lut a, thu a hilh hi.
  </para>
  <para style="p">
    <verse number="22" style="v"/>Amaute in ama thuhilhna lamdang a sa uh hi. Bang hang hiam i cih leh, amah in laitheite bangin a hilh kei hi, ukpa bangin thu a hilh hi.
  </para>
  <para style="p">
    <verse number="23" style="v"/>Amaute’ kikhopna inn sungah thakhatin kihhuai dawi lut mi khat a om hi.
  </para>
  <para style="p">
    <verse number="24" style="v"/>“Nazareth mi Zeisu aw, kote in nang tawh bang kikum i hi hiam? Kote susia dingin hong pai na hi hiam? Nang kua mi na hih ke’n kong thei hi. Pasian’ mi siangtho na hi hi,” ci-in a kiko hi.
  </para>
  <para style="p">
    <verse number="25" style="v"/>Zeisu in, “Pau kei in la, ama sung pan paikhia in,” ci-in a taai hi.
  </para>
  <para style="p">
    <verse number="26" style="v"/>Kihhuai dawi in tua pa a kongkawsak khit ciangin nakpi-in kiko a, ama sung pan a paikhia hi.
  </para>
  <para style="p">
    <verse number="27" style="v"/>Mi khempeuhte in lamdang a sa uh a, “Hih thu in bang thu ahi hiam? Thuhilhna thak ahi hiam? Uk neihna tawh kihhuai dawite thu a piak ciangin amau in a thu a mang uh hi,” ci-in khat leh khat a kikum uh hi.
  </para>
  <para style="p">
    <verse number="28" style="v"/>Thakhatin ama thu in Galile gam sung khempeuh kizeel hi.
  </para>
  <para style="p">
    <verse number="29" style="v"/>Kikhopna inn sung pan a paikhiat khit uh ciangin Simon leh Andrute’ inn sungah Jakob leh Johan tawh thakhatin a tum uh hi.
  </para>
  <para style="p">
    <verse number="30" style="v"/>Simon’ sungnu nattun’a, lumin a om hi. Amau in thakhatin Zeisu a ko uh hi.
  </para>
  <para style="p">
    <verse number="31" style="v"/>Zeisu in va nai a, tua numei khut len a, a phot leh, a nattun’ dam a, zinte a vak hi.
  </para>
  <para style="p">
    <verse number="32" style="v"/>Ni tum a, nitak ciangin cinatna a vei khempeuh leh a sungah dawi lutte Zeisu kiangah paipih uh a;
  </para>
  <para style="p">
    <verse number="33" style="v"/>khua zangpi-in kongkhak kiangah a kikhawm uh hi.
  </para>
  <para style="p">
    <verse number="34" style="v"/>Zeisu in cinatna nam tuamtuam a vei tampi damsak a, dawi tampi a hawlkhia hi. Dawite in Zeisu a theih manun ah kamkhat beek gen lo dingin a kham hi.
  </para>
  <para style="p">
    <verse number="35" style="v"/>Zingsang khua a vak ma-in Zeisu tho a, gampa lakah paikhia a, tua san takah thu a ngen hi.
  </para>
  <para style="p">
    <verse number="36" style="v"/>Simon leh amah tawh a omkhawm mite in zui uh a,
  </para>
  <para style="p">
    <verse number="37" style="v"/>Zeisu a muh uh ciangin, “Mi khempeuh in nang hong zong uh hi,” a ci uh hi.
  </para>
  <para style="p">
    <verse number="38" style="v"/>Ahih hangin Zeisu in, “Thuhilh dingin hih kiim nai khua dangte ah zong pai ni. Bang hang hiam na cih uh leh, tua bang deihna-in kei ka hong pai zo hi,” ci-in amau kiangah a gen hi.
  </para>
  <para style="p">
    <verse number="39" style="v"/>Amah in Galile gam khempeuh kikhopna inn tengah pai kawikawi a, thu hilhin dawite a hawlkhia hi.
  </para>
  <para style="p">
    <verse number="40" style="v"/>Tua lai takin miphak khat Zeisu kiangah pai a, a mai-ah khukdin’in, “Topa aw, nong hih nop leh, nong damsak zo ding hi,” ci-in a thuum hi.
  </para>
  <para style="p">
    <verse number="41" style="v"/>Zeisu in hehpihhuaisa-in a khut zanin lawng a, “Ka hih nuam hi, na dam ta in,” a cih leh,
  </para>
  <para style="p">
    <verse number="42" style="v"/>thakhatin phak natna in ama tung pan paikhia a, a dam pah hi.
  </para>
  <para style="p">
    <verse number="43" style="v"/>Zeisu in tua pa thakhatin paisak a,
  </para>
  <para style="p">
    <verse number="44" style="v"/>“Hih thu kuamah kiangah na gen loh nadingin na kikem in. Ahi zongin siampi kiangah pai in la, va kilak in. Amau in a theih nadingun Moses thu piakna bangin biaknate na pia in,” ci-in nakpi-in a sawl hi.
  </para>
  <para style="p">
    <verse number="45" style="v"/>Ahih hangin tua pa paikhia a, a thu genthangin a kizeelsak hi. Tua ahih ciangin Zeisu in a nung ciangin a kilangin khua sungah tum thei lo a, khuanawl gampa lakah a om hi. Mun khempeuh panin a kiangah mite a pai uh hi.
  </para>
  <chapter number="2" style="c"/>
  <para style="p">
    <verse number="1" style="v"/>Ni tomno khit ciangin Zeisu in Kapernaum khua-ah lut kik a, inn sungah a om thu mite in a za uh hi.
  </para>
  <para style="p">
    <verse number="2" style="v"/>Kongvang gei nangawn ah om nading om lo zah dongin mi tampite a kikhawm uh a, Zeisu in amaute kiangah thu a hilh hi.
  </para>
  <para style="p">
    <verse number="3" style="v"/>Tua lai takin khut-le-khe si mi khat, mi li in hong pua uh a, ama kiangah a paipih uh hi.
  </para>
  <para style="p">
    <verse number="4" style="v"/>Mihonpi om ahih ciangin Zeisu kiangah a nai zo kei uh a, ama omna tungsan innkhum a vuhlet khit uh ciangin lupna tawh cinapa a khaisuk uh hi.
  </para>
  <para style="p">
    <verse number="5" style="v"/>Zeisu in amaute’ upna a theih ciangin a khut-le-khe sipa kiangah, “Ka ta aw, na mawhnate kimaisak zo hi,” a ci hi.
  </para>
  <para style="p">
    <verse number="6" style="v"/>Tua munah a tu laitheite kimkhat in,
  </para>
  <para style="p">
    <verse number="7" style="v"/>“Hih pa in bang hangin tua bangin a gen hiam? Pasian tungah a pau khial hi. Pasian longal kua in mawhna maisak zo hiam?” ci-in amaute’ sinsung uh ah a ngaihsun uh hi.
  </para>
  <para style="p">
    <verse number="8" style="v"/>Zeisu in amaute’ lungsim sung uh ah a ngaihsut uh a kha in a theih ciangin, “Note in bang hangin na lungsim sung uh ah hih thu ngaihsun na hi uh hiam?
  </para>
  <para style="p">
    <verse number="9" style="v"/>Khut-le-khe sipa kiangah bang pen ci leng a baih zaw hiam? ‘Na mawhna kimaisak zo hi,’ ci leng baih zaw hiam? ‘Tho in la, pai in,’ ci leng a baih zaw hiam?
  </para>
  <para style="p">
    <verse number="10" style="v"/>Ahih hangin Mihing Tapa in leitungah mawhna a maisak theih nading, thu a neih lam na theih nadingun,
  </para>
  <para style="p">
    <verse number="11" style="v"/>“Tho in, na lupna pua in la, na innah na ciah in, kong ci hi,” ci-in a khut-le-khe sipa kiangah a gen hi.
  </para>
  <para style="p">
    <verse number="12" style="v"/>Amah thoin thakhatin a lupna pua a, amau khempeuh mai pan a paikhia hi. Tuate khempeuh in lamdang a sa uh a, “Hih bang khatvei beek ka mu ngei kei uh hi,” ci-in Pasian a phat uh hi.
  </para>
  <para style="p">
    <verse number="13" style="v"/>Tua lai takin Zeisu tuili geiah a pai kik leh, mihonpi khempeuh a kiangah pai uh a, amaute thu a hilh hi.
  </para>
  <para style="p">
    <verse number="14" style="v"/>Amah in lam a pai lai takin Alefas’ tapa Levi in siahdon’na buk sungah tu-in a om a mu hi. “Ka nung hong zui in,” a cih ciangin ding-in a zui hi.
  </para>
  <para style="p">
    <verse number="15" style="v"/>Zeisu in Levi’ inn sungah an a nek lai takin siahdongte leh mawhnei tampite in Zeisu leh a nungzuite tawh a tukhawm uh hi. Bang hang hiam i cih leh, mi tampite in a nung a zui uh hi.
  </para>
  <para style="p">
    <verse number="16" style="v"/>Zeisu in mawhneite leh siahdongte tawh an a nek khawm Farisaite leh laitheite in a muh uh ciangin, a nungzuite kiangah, “Amah in siahdongte leh mawhneite tawh bang hangin an nekhawm, tui dawnkhawm ahi hiam?” a ci uh hi.
  </para>
  <para style="p">
    <verse number="17" style="v"/>Zeisu in a zak ciangin, “Cidamte in zato deih lo uh hi. Cinate bek in a deih uh hi. Miphate sam dingin hong pai ka hi kei hi. Mawhneite sam dingin hong pai ka hi hi,” a ci hi.
  </para>
  <para style="p">
    <verse number="18" style="v"/>Khatvei Johan’ nungzuite leh Farisaite in an nek a tan’ lai takun Zeisu kiangah va pai uh a, “Johan’ nungzuite leh Farisaite in an nek a tang zel uh hi. Bang hangin na nungzuite in an nek tang lo ahi uh hiam?” a ci uh hi.
  </para>
  <para style="p">
    <verse number="19" style="v"/>Zeisu in, “Zipipa in a lawmte tawh a omkhawm lai takin tuate in an a tang thei uh hiam? A omkhawm lai teng an nek a tang thei kei uh hi.
  </para>
  <para style="p">
    <verse number="20" style="v"/>Ahih hangin, zipipa in a lawmte tawh a kikhen ni hong tung ding hi. Tua ni ciangin amaute in an nek a tang ding uh hi.
  </para>
  <para style="p">
    <verse number="21" style="v"/>Kuamah in puanlui, puanthak tawh a thuap kei uh hi. Tua banga a thuap leh, a thuapna puanthak in puanlui keeksakin a vang gol thei hi.
  </para>
  <para style="p">
    <verse number="22" style="v"/>Kuamah in savun um lui sungah leenggahtui thak a thun kei uh hi. Tua bangin a thun leh, leenggahtui in savun a puak khamsak ding a, leenggahtui leh savun a kisia gawp ding uh hi. Leenggahtui thak savun thak sungah a thun uh hi,” a ci hi.
  </para>
  <para style="p">
    <verse number="23" style="v"/>Tua lai takin Zeisu in Nipi ni khatvei buhleiah a vak leh, lam a pai lai takun a nungzuite in buhvuite a zut uh hi.
  </para>
  <para style="p">
    <verse number="24" style="v"/>Farisaite in Topa kiangah, “En in, Nipi ni-in a kituak lo na bang hangin a hih uh hiam?” a ci uh hi.
  </para>
  <para style="p">
    <verse number="25" style="v"/>Zeisu in, “Siampipa Abiathar a khan’ lai takin, David in a lawmte tawh a gilkial lai takun,
  </para>
  <para style="p">
    <verse number="26" style="v"/>Pasian biakna inn sungah lut a, siampi longal midang nek dinga kilawm lo khomun siangtho ne a, a lawmte zong a piak thu sim ngeilo na hi uh hiam?
  </para>
  <para style="p">
    <verse number="27" style="v"/>Nipi ni mite ading a piang hi; mite Nipi ni ading a piang kei hi.
  </para>
  <para style="p">
    <verse number="28" style="v"/>Tua ahih ciangin, Mihing Tapa in Nipi ni nangawn ukpa ahi hi,” a ci hi.
  </para>
  <chapter number="3" style="c"/>
  <para style="p">
    <verse number="1" style="v"/>Zeisu in kikhopna inn sungah khatvei lut kik a, tua munah khut langkhat sipa khat a om hi.
  </para>
  <para style="p">
    <verse number="2" style="v"/>Nipi ni-in cinatna a damsak ding hiam, damsak lo ding hiam ci-in amaute in Zeisu a mawhsak nop manun a en uh hi.
  </para>
  <para style="p">
    <verse number="3" style="v"/>Zeisu in, “A lai zangah ding in,” ci-in khut sipa kiangah a cih khit ciangin,
  </para>
  <para style="p">
    <verse number="4" style="v"/>“Nipi ni-in phatna bawl tuak hiam? Siatna bawl tuak hiam? Nuntakna khatpeuh gup tuak ahi hiam, thah tuak ahi hiam?” ci-in amaute kiangah a dot ciangin mihonpi pau loin a om uh hi.
  </para>
  <para style="p">
    <verse number="5" style="v"/>Tua ciangin Zeisu in hehna tawh a kim en a, amaute lungkhauhna hangin dah a, tua pa kiangah, “Na khut zan in,” ci hi, a khut a zan leh, a dam hi.
  </para>
  <para style="p">
    <verse number="6" style="v"/>Tua lai takin Farisaite paikhia uh a, “Zeisu bangci leeng susia thei ding i hi hiam?” ci-in thakhatin Herod’ nungzuite tawh a vaihawm uh hi.
  </para>
  <para style="p">
    <verse number="7" style="v"/>Zeisu in a nungzuite tawh tuili geiah pai a, Galile gam pan mi tampi in a nung a zui uh hi.
  </para>
  <para style="p">
    <verse number="8" style="v"/>Judah gam pan, Jerusalem khuapi pan, Idumia gam pan, Jordan gun gal khat pan, Tai-ar leh Sidon khua kim pan kipan mi tampite in Zeisu’ bawlna thu khempeuh a zak uh ciangin a kiangah a pai uh hi.
  </para>
  <para style="p">
    <verse number="9" style="v"/>Mihonpite in Zeisu a sukkhak loh nadingun, ama kiangah gunkuang khat omsak khol dingin a nungzuite a hilh hi.
  </para>
  <para style="p">
    <verse number="10" style="v"/>Bang hang hiam i cih leh, Zeisu in mi tampi damsak ahih ciangin, cina, luna, bawlsiatna a thuak mite in amah a lawn’ nadingun a va neh nuam uh hi.
  </para>
  <para style="p">
    <verse number="11" style="v"/>A kihhuai dawite in Topa a muh uh ciangin a mai-ah bok uh a, “Nangmah in Pasian’ Tapa na hi hi,” ci-in a kiko uh hi.
  </para>
  <para style="p">
    <verse number="12" style="v"/>Amah kua mi ahi cih gen lo dingin nakpi-in a kham hi.
  </para>
  <para style="p">
    <verse number="13" style="v"/>Zeisu in mual tungah kahto a, a deih mite a sap khit ciangin a kiangah a pai uh hi.
  </para>
  <para style="p">
    <verse number="14" style="v"/>Amah tawh a omkhawm nading ahi zongin, thuhilh a paisak ding ahi zongin,
  </para>
  <para style="p">
    <verse number="15" style="v"/>dawite hawlkhiat theihna thu a neih nading uh ahi zongin sawltak mi Sawm-le-nih a koih hi.
  </para>
  <para style="p">
    <verse number="16" style="v"/>Tua Sawm-le-nihte in: Simon, a min thak a phuah Piter,
  </para>
  <para style="p">
    <verse number="17" style="v"/>Zebedi’ tapate Jakob leh Johan (vanging tate a cihnopna a min thak a phuah Boanerges),
  </para>
  <para style="p">
    <verse number="18" style="v"/>Andru, Filip, Bartholomai, Mattiu, Thomas, Alefas’ tapa Jakob, Thaddeas,
  </para>
  <para style="p">
    <verse number="19" style="v"/>Kanaan mi Simon leh Topa a lehheekpa Judas Iskariot te ahi uh hi.
  </para>
  <para style="p">
    <verse number="20" style="v"/>Zeisu innah lut a, an kine thei lo zawzenin mihonpite khatvei a kikhawm kik uh hi.
  </para>
  <para style="p">
    <verse number="21" style="v"/>Ama lawmte in a zak uh ciangin a man dingin a pai uh hi. Bang hang hiam i cih leh, “Amah a hai hi,” a ci uh hi.
  </para>
  <para style="p">
    <verse number="22" style="v"/>Jerusalem khuapi pan a hong paisuk laitheite in, “Hih pa in Beelzebub a nei hi. Dawimangpa suangin dawite a hawlkhia hi,” a ci uh hi.
  </para>
  <para style="p">
    <verse number="23" style="v"/>Zeisu in amaute sam a, thugentehna tawh thu a hilh-inah, “Satan in Satan bangci a hawlkhia zo ding hiam?
  </para>
  <para style="p">
    <verse number="24" style="v"/>Gamkhat sung mi kilem loin a kikhen leh, a kip zo kei ding hi.
  </para>
  <para style="p">
    <verse number="25" style="v"/>Ami kilem lo a kikhen inn sung in zong a kip zo kei ding hi.
  </para>
  <para style="p">
    <verse number="26" style="v"/>Satan in amah leh amah kidoin kikhen leh, kip zo loin a bei ding hi.
  </para>
  <para style="p">
    <verse number="27" style="v"/>Mi thahatpa a hen masak kei leh, kuamah in mi hatpa’ inn sungah tumin ama sumte a sut zo kei ding hi. Mi thahatpa a hen khit ciangin, ama inn sungah sumte a sut ding hi.”
  </para>
  <para style="p">
    <verse number="28" style="v"/>“Ke’n aman takpi kong cih-inah mawhna leh Pasian gensiatna khempeuh maisak nading thu mite in a ngah ding uh hi.
  </para>
  <para style="p">
    <verse number="29" style="v"/>Ahih hangin, Kha Siangtho a gensiate in mawh maisak nading thu cikmah hunin a ngah kei ding hi. Tua pa in a tawntung khialhna thuakpa ahi ding hi,” a ci hi.
  </para>
  <para style="p">
    <verse number="30" style="v"/>Bang hangin hih thu gen ahi hiam i cih leh, “Amah in kihhuai dawi a nei hi,” a ci uh hi.
  </para>
  <para style="p">
    <verse number="31" style="v"/>Tua lai takin a nu leh a sanggamte va pai uh a, inn pua lamah ding-in Zeisu sam dingin mikhat a sawl uh hi.
  </para>
  <para style="p">
    <verse number="32" style="v"/>A kiim ah a tu mihonpite in, “Na nu leh na sanggamte in nang hong zongin inn pua-ah a om uh hi,” ci-in a gen uh hi.
  </para>
  <para style="p">
    <verse number="33" style="v"/>Zeisu in, “Ka nu leh ka sanggamte kuate ahi hiam?” ci-in
  </para>
  <para style="p">
    <verse number="34" style="v"/>a kimkot ah a tu mite en kawikawi a, “En un, hih mite in ka nute, ka sanggamte ahi uh hi.
  </para>
  <para style="p">
    <verse number="35" style="v"/>Bang hang hiam na cih uh leh, vantung khua-ah a om ka Pa’ deihna bang a gamtate in ka sanggampa, ka sanggamnu, ka nute ahi uh hi,” a ci hi.
  </para>
  <chapter number="4" style="c"/>
  <para style="p">
    <verse number="1" style="v"/>Khatvei Zeisu in tuili geiah thu a hilh lai takin, mihonpite a kiangah kikhawm uh a, amah in tui gei nai-ah a om gunkuang tungah tuangin a tu hi.
  </para>
  <para style="p">
    <verse number="2" style="v"/>Mihonpite in tuili geiah lei tungah a om uh hi. Zeisu in thugentehna tawh thu tampi hilh a, a thuhilhna sungah a gen-inah,
  </para>
  <para style="p">
    <verse number="3" style="v"/>“Ngai un, khaici vawhpa in khaici vawh dingin a kuankhia hi.
  </para>
  <para style="p">
    <verse number="4" style="v"/>Khaici a vawh lai takin kimkhatte in lampi geiah kia a, vasate hong pai-in, tawmin a ne uh hi.
  </para>
  <para style="p">
    <verse number="5" style="v"/>Kimkhatte in lei tam lohna suang lakah kia a, lei a dai manin a po pah hangin,
  </para>
  <para style="p">
    <verse number="6" style="v"/>ni suak a, a sat ciangin zung kha zo lo ahih manin a vulgawp hi.
  </para>
  <para style="p">
    <verse number="7" style="v"/>Kimkhatte in ling lakah a kia hi. Ling kungte khang uh a, dep gawp uh ahih ciangin a gah kei hi.
  </para>
  <para style="p">
    <verse number="8" style="v"/>Kimkhatte in lei hoihna-ah kia a, po-in khang a, a zah sawmthum, a zah sawmguk, a zah zakhat a gah hi.
  </para>
  <para style="p">
    <verse number="9" style="v"/>Zak nading bil a nei teng in za ta un!” a ci hi.
  </para>
  <para style="p">
    <verse number="10" style="v"/>Zeisu in gam daina-ah a om lai takin, sawm-le-nihte tawh a kimkot a omkhawmte in thugentehna a dong uh hi.
  </para>
  <para style="p">
    <verse number="11" style="v"/>Zeisu in, “Pasian’ Gam thu theih hakte na theih nadingun thu hong pia hi. A pua lam a omte ahih uh leh, kikheela amau mawhna uh a kimaisak loh nadingin,
  </para>
  <para style="p">
    <verse number="12" style="v"/>amau enin, a en napi-un a mu kei ding uh a; ngai-in, a ngai napi-un a khiatna thei lo ding uh ahih ciangin, amaute thugentehna tawh ka hilh hi.”
  </para>
  <para style="p">
    <verse number="13" style="v"/>“Note in hih thugentehna thei lo na hi uh hiam? Na theih kei uh leh, thugentehna khempeuh bangci theih ding na hi uh hiam?
  </para>
  <para style="p">
    <verse number="14" style="v"/>Khaici vawhpa in thu a vawh hi.
  </para>
  <para style="p">
    <verse number="15" style="v"/>Lampi geiah khaici a kiate in, thu a zak uh ciangin thakhatin Satan hong pai a, amau sungah a kivawh thu a lakkhiatte ahi uh hi.
  </para>
  <para style="p">
    <verse number="16" style="v"/>Tua mah bangin, suang lakah a kiate in thu a zak uh ciangin, lungdamin a mang pah uh hi.
  </para>
  <para style="p">
    <verse number="17" style="v"/>Amaute sungah zung kha lo uh ahih ciangin, tawlkhat kikal bek a kip uh hi. A thu hangah gimna ahi zongin, bawlsiatna ahi zongin a thuak uh ciangin thakhatin a puk uh hi.
  </para>
  <para style="p">
    <verse number="18" style="v"/>Ling lakah a kiate in, thu a zak uh ciangin leitung lunghihmawhna,
  </para>
  <para style="p">
    <verse number="19" style="v"/>sum leh pai khemna leh, adang deihgawhna lutin thu depgawp a, gah zo lo uh hi.
  </para>
  <para style="p">
    <verse number="20" style="v"/>Lei hoihna ah a kiate in thu a zak uh ciangin mang uh a, a zah sawmthum, a zah sawmguk, a zah zakhat a gah thei ahi uh hi,” a ci hi.
  </para>
  <para style="p">
    <verse number="21" style="v"/>Zeisu in, “Meivak kho sangah vak loin, seeng khuh ding ahi zongin, lupna nuai-ah koih ding ahi zongin hong kitawi ahi hiam?
  </para>
  <para style="p">
    <verse number="22" style="v"/>A kilak ding longal, a kibu bangmah om lo hi. A kilang ding longal, a ki-im bangmah om lo hi.
  </para>
  <para style="p">
    <verse number="23" style="v"/>Zak nading bil a nei mi khatpeuh a om leh, za ta hen,” a ci hi.
  </para>
  <para style="p">
    <verse number="24" style="v"/>Zeisu in, “Note in bang na ci zak uh hiam ci-in na kikeem ta un. Midangte na piakna uh seeng mahin no zong hong kipia kik ding a, a tam zawin a hong pia ding hi.
  </para>
  <para style="p">
    <verse number="25" style="v"/>Bang hang hiam na cih uh leh, a neite a kipiak beh ding hi. A nei lote kiang pan a neihsa nangawn a kilakhia ding hi,” a ci hi.
  </para>
  <para style="p">
    <verse number="26" style="v"/>Zeisu in, “Tua ahih ciangin Vantung Gam in, mi khat in lei tungah khaici a vawh tawh kibang hi.
  </para>
  <para style="p">
    <verse number="27" style="v"/>Sun tawh zan tawh tua pa ihmu zel, tho zel a, ama theih lohin a kung po a, hong khangto hi.
  </para>
  <para style="p">
    <verse number="28" style="v"/>Lei in ama thuin gahsak hi. A masa belin a kung, tua khit ciangin a vui, tua khit ciangin a vui sungah gah taksa a piang thei hi.
  </para>
  <para style="p">
    <verse number="29" style="v"/>A gah a min ciangin, thakhatin ama phiaukawi tawh a at hi. Bang hang hiam na cih uh leh, taang lak hun a tung zo hi,” a ci hi.
  </para>
  <para style="p">
    <verse number="30" style="v"/>Zeisu in, “Pasian Gam bang tawh ka genteh ding hiam? Bang thugentehna tawh ka lak ding hiam?
  </para>
  <para style="p">
    <verse number="31" style="v"/>Ankam tang tawh a kibang hi. Ankam tang lei-ah a kicin’ lai takin, leitungah a om tang khempeuh lakah a neupen hi.
  </para>
  <para style="p">
    <verse number="32" style="v"/>Ahih hangin a kicin’ khit ciangin khang a, ankung khempeuh sangin gol zaw a, vanah vasate in a lim belh dingin hiang gol a meeng thei hi,” a ci hi.
  </para>
  <para style="p">
    <verse number="33" style="v"/>Zeisu in tua bang thugentehna tawh amaute in a theih zawh nadingun thu a hilh hi.
  </para>
  <para style="p">
    <verse number="34" style="v"/>Thugentehna loin thu a hilh kei hi. Ahih hangin thu khempeuh gam daihna-ah a nungzuite a hilh hi.
  </para>
  <para style="p">
    <verse number="35" style="v"/>Tua ni, nitak ciangin Zeisu in a nungzuite kiangah, “Gal khatah pai ni,” a ci hi.
  </para>
  <para style="p">
    <verse number="36" style="v"/>Amaute in mihonpi nusia-in paikhia uh a, gunkuangah amah a om bangin amaute in Topa tawh tuang khawmin a pai uh hi. Gunkuang dangte zong amau tawh a paikhawm uh hi.
  </para>
  <para style="p">
    <verse number="37" style="v"/>Tua lai takin huih nakpi nung a, tui kilok in gunkuang kipap a, gunkuang sungah tui a dim hi.
  </para>
  <para style="p">
    <verse number="38" style="v"/>Zeisu in gunkuang tawlam lukham tungah a ihmu hi. Amaute in phong uh a, “Topa aw, kote kisiat ding nong awi hiam?” a cih uh ciangin
  </para>
  <para style="p">
    <verse number="39" style="v"/>Zeisu thoin huihpi taai a, “Dai in,” ci-in thu a piak ciangin huihnung tawpa a dai pah hi.
  </para>
  <para style="p">
    <verse number="40" style="v"/>Tua lai takin Zeisu in, “Note in bang dinga lau na hi uh hiam? Upna nei lo na hi uh hiam?” ci-in a dong hi.
  </para>
  <para style="p">
    <verse number="41" style="v"/>Amaute in lau mahmah uh a, “Hih pa in kua mi ahi hiam? Huih leh tuipi nangawn in a thu ngai tazen uh hi,” ci-in khat leh khat a kikum uh hi.
  </para>
  <chapter number="5" style="c"/>
  <para style="p">
    <verse number="1" style="v"/>Tuili gal khat Gerasa gamah a tung uh a,
  </para>
  <para style="p">
    <verse number="2" style="v"/>Zeisu in gunkuang sung pan a pusuah khit ciangin, thakhatin a kihhuai dawi lutpa khat in han lak panin a dawn hi.
  </para>
  <para style="p">
    <verse number="3" style="v"/>Tua pa omna in han lak ahi hi. Kuamah in amah sikkhau nangawn tawh a hen zo kei uh hi.
  </para>
  <para style="p">
    <verse number="4" style="v"/>Bang hang hiam i cih leh, kolbulh leh sikkhau tawh tamveipi a kihen ngei hangin sikkhau a peeksat a, kolbulh a kuai tan hi; kuamah in amah a zo zo kei hi.
  </para>
  <para style="p">
    <verse number="5" style="v"/>Sun leh zan a tawntungin han lakah ahi zongin, mualtung ah ahi zongin kiko a, suang tawh a pumpi a kikuisak hi.
  </para>
  <para style="p">
    <verse number="6" style="v"/>A gamla pan Zeisu a muh ciangin a kiangah tai a, bokin,
  </para>
  <para style="p">
    <verse number="7" style="v"/>“A sang bel Pasian’ Tapa Zeisu aw, nang tawh bang kikum i hi hiam? Kei nong bawlsiat loh nadingin, Pasian’ min tawh thu kong pia hi!” ci-in nakpi-in a kiko hi.
  </para>
  <para style="p">
    <verse number="8" style="v"/>Hih thu bang hangin a gen hiam i cih leh, “Kihhuai dawi aw, tua mipa sung pan taikhia in,” ci-in Zeisu in thu a pia zo hi.
  </para>
  <para style="p">
    <verse number="9" style="v"/>Zeisu in, “Na min bang ahi hiam?” ci-in a dot ciangin, “Kote tampi ka hih uh ciangin, ka min un Legion ahi hi,” a ci hi.
  </para>
  <para style="p">
    <verse number="10" style="v"/>Tua gam sung panin amaute a hawlkhiat loh nadingin nakpi-in a thuum uh hi.
  </para>
  <para style="p">
    <verse number="11" style="v"/>Tua san tak mual tungah vok honpi khat gamta-in a om uh hi.
  </para>
  <para style="p">
    <verse number="12" style="v"/>Dawite in, “Kote tua vokte sungah ka lut nadingun vok hon lakah hong paisak in,” ci-in a ngen uh hi.
  </para>
  <para style="p">
    <verse number="13" style="v"/>Zeisu in thu a piak ciangin kihhuai dawite paikhia uh a, vokte sungah a lut uh leh, vok honpite kensang tung pan taisukin tuili sungah a si khin uh hi. Vokte kisim leh, tulnih bang pha ding hi.
  </para>
  <para style="p">
    <verse number="14" style="v"/>Vokcingte tai uh a, khua sung leh gam sungah hih thu a gen uh ciangin, mite in bang thu a piang hiam ci-in en dingin a kuankhia uh hi.
  </para>
  <para style="p">
    <verse number="15" style="v"/>Amaute Zeisu kiang a tun’ uh ciangin Legion a nei dawi lutpa in puan silhin, lungpilte bangin tu-in a om a muh uh ciangin a kihta uh hi.
  </para>
  <para style="p">
    <verse number="16" style="v"/>A mu mite in dawi lutpa ahi zongin, vokte ahi zongin, bangci a piang ci-in amaute a zaksak uh ciangin,
  </para>
  <para style="p">
    <verse number="17" style="v"/>amaute’ gam panin Zeisu paikhia dingin a ngen uh hi.
  </para>
  <para style="p">
    <verse number="18" style="v"/>Zeisu in gunkuang ah a kah lai takin, dawi lutpa in amah tawh omkhawm nading thu a nget ciangin,
  </para>
  <para style="p">
    <verse number="19" style="v"/>Zeisu in thu pia loin, “Na innah ciah in la, Pasian in nangma tungah bangzah takin noptuamna hong pia a, nangma tungah bangci a hehpihna hong pia hiam cih na behte kiangah na zasak in,” ci-in thu a pia hi.
  </para>
  <para style="p">
    <verse number="20" style="v"/>Tua pa pai-in Zeisu in bangzah tak noptuamna ama tungah bawl hiam ci-in Dekapolis gamah thu zeelsak a, mi khempeuhte in lamdang a sa uh hi.
  </para>
  <para style="p">
    <verse number="21" style="v"/>Zeisu in gunkuang sungah tuang a, a galkah khit ciangin tuili geiah a om lai takin, mihonpi a kiangah kikhawm uh hi.
  </para>
  <para style="p">
    <verse number="22" style="v"/>Tua lai takin Jairas a min nei, kikhopna inn ukpa khat in va nai a, Zeisu a muh ciangin a khe kiangah bokin,
  </para>
  <para style="p">
    <verse number="23" style="v"/>“Ka tanu a si dektak zo hi. Topa hong pai-in, damkik a, a hin’ theih nadingin ama tungah na khut ngak nadingin kong ngen hi,” ci-in a thuum hi.
  </para>
  <para style="p">
    <verse number="24" style="v"/>Zeisu in tua pa tawh paikhawm a, mi tampite in a nung zui-in a phukha uh hi.
  </para>
  <para style="p">
    <verse number="25" style="v"/>Tua lai takin kum sawm leh kum nih tawntung si luang cinatna vei a,
  </para>
  <para style="p">
    <verse number="26" style="v"/>zato tampi khut tungah gimna tampi thuak a, a neihsa teng bei-in a noptuam lo tham loin a gim semsem numei khat in;
  </para>
  <para style="p">
    <verse number="27-28" style="v"/>Zeisu thu a zak ciangin, “Ama puan bek lawng kha leng ka dam ding hi,” ci-in mihonpi lakah a nung lamah pai-in, a puan a lawng hi.
  </para>
  <para style="p">
    <verse number="29" style="v"/>Thakhatin a si luang kang a, a cinatna dam pah hi ci-in a pum sungah a thei hi.
  </para>
  <para style="p">
    <verse number="30" style="v"/>Zeisu in ama tung pan vangliatna paikhia a theih khit ciangin, mihonpi lamah kihei a, “Ka puan kua in lawng hiam?” a ci hi.
  </para>
  <para style="p">
    <verse number="31" style="v"/>A nungzuite in, “Mi tampi in Topa hong phukha na mu napi-in, ‘Kua in hong lawng hiam?’ ci-in na dong hi,” a ci uh hi.
  </para>
  <para style="p">
    <verse number="32" style="v"/>Zeisu in a lawng pen a muh nadingin a kimkot a en hi.
  </para>
  <para style="p">
    <verse number="33" style="v"/>Numei in amahmah tungah bang thu a piang cih thei ahih ciangin lau-in liing a, Zeisu kiangah pai-in a thu khempeuh tel takpi-in a gen hi.
  </para>
  <para style="p">
    <verse number="34" style="v"/>Zeisu in, “Ka tanu aw, na upna in nang hong damsak zo hi. Nuam takin na ciah in, na cidam ta in,” a ci hi.
  </para>
  <para style="p">
    <verse number="35" style="v"/>Zeisu in tua thu a gen lai takin, kikhopna ukpa’ inn panin mite hong pai uh a, “Na tanu a si zo hi. Siapa bang dingin na gimsak lai ding hiam?” ci-in a ko uh hi.
  </para>
  <para style="p">
    <verse number="36" style="v"/>Ahih hangin Zeisu in tua thu mang loin, “Lungmang kei in, upna bek nei in,” ci-in kikhopna inn ukpa kiangah a gen hi.
  </para>
  <para style="p">
    <verse number="37" style="v"/>Zeisu in Piter, Jakob leh Jakob’ nau Johante longal midang kuamah zuih nadingin thu a pia kei hi.
  </para>
  <para style="p">
    <verse number="38" style="v"/>Kikhopna inn ukpa’ inn a tun’ uh ciangin gamlum leh mi tampi kap a, thuum a om uh a mu hi.
  </para>
  <para style="p">
    <verse number="39" style="v"/>Inn sungah a lut ciangin, “Bang hangin gamlum a, kapin om na hi uh hiam? Numeino a si hi lo hi, a ihmu hi,” a ci hi.
  </para>
  <para style="p">
    <verse number="40" style="v"/>Tua mite in zahpihin a nuihsan uh ciangin Zeisu in amaute khempeuh hawlkhia a, numeino’ pa leh a nu tawh amah tawh a omkhawm mite a sap khit ciangin numeino’ omna phualah tum a,
  </para>
  <para style="p">
    <verse number="41" style="v"/>a khut lenin, “Talitha kumi,’ a ci hi. A khiatna in, “Numeino aw, tho in kong ci hi,” a cihnopna hi.
  </para>
  <para style="p">
    <verse number="42" style="v"/>Thakhatin numeino tho pah a, kalsuan hi. Bang hang hiam i cih leh, amah in kum sawm leh kum nih a pha zo hi. Amaute in thakhatin lamdang a sa mahmah uh hi.
  </para>
  <para style="p">
    <verse number="43" style="v"/>Tua thu kuamah in a theih loh nadingin Zeisu in amaute nakpi-in a kham khit ciangin, numeino an piak dingin thu a pia hi.
  </para>
  <chapter number="6" style="c"/>
  <para style="p">
    <verse number="1" style="v"/>Zeisu in tua mun pan paikhia a, ama khua-ah pai-in a nungzuite in a zui uh hi.
  </para>
  <para style="p">
    <verse number="2" style="v"/>Nipi ni a tun’ ciangin kikhopna innah thu a hilh hi. Mi tampite in a thu a zak uh ciangin, lamdang a sa uh hi. “Hih pa in hih thute koi pan a ngah hiam? Hih pa kipia pilna in bang pilna ahi hiam? Ama khut tawh hihzah tak nalamdangte bangci a bawl thei hiam?
  </para>
  <para style="p">
    <verse number="3" style="v"/>Amah in Mari’ ta hilo ahi hiam? Khutsiampa ahi, Jakob, Josef, Judas leh Simon-te’ sanggampa hilo ahi hiam? Ama sanggamnute in i kiangah om hilo ahi uh hiam?” ci-in a gen uh hi. Amaute in ama hangin a lungkia uh hi.
  </para>
  <para style="p">
    <verse number="4" style="v"/>Zeisu in, “Pasian’ kamsangpa in ama inn, ama khua, ama behte kiangah longal mun dangah minthan’na ngah loin om lo hi,” ci-in amaute kiangah a ci hi.
  </para>
  <para style="p">
    <verse number="5" style="v"/>Cina tawmte tungah khut nga a, a damsak sim loh, tua santakah nalamdang lian a bawl kei hi.
  </para>
  <para style="p">
    <verse number="6" style="v"/>Amaute up lohna lamdang a sa hi.
  </para>
  <para style="p">
    <verse number="7" style="v"/>Tua lai takin Zeisu in a nungzui sawm-le-nihte a sap khit ciangin, kihhuai dawite a zawh nading thu pia a, nih tek, nih tekin a sawl hi.
  </para>
  <para style="p">
    <verse number="8" style="v"/>“Note in ciangkhut khat sim loh, lampi ah zat ding a dang bangmah na keng kei un. Khomun, thungip, kawnggak sungah dangkasan na vom kei un.
  </para>
  <para style="p">
    <verse number="9" style="v"/>Khedap bulh un la, puanak na silh thuah kei un.
  </para>
  <para style="p">
    <verse number="10" style="v"/>Inn khat peuhah na lut uh leh, tua khua pan na paikhiat matengun tua innah va om un.
  </para>
  <para style="p">
    <verse number="11" style="v"/>Mun khat peuhah mite in hong nolh a, na thu uh a ngaih kei uh leh, amau omna pan na paikhiat uh ciangin, amau lang khatah teci pang dingin, na khepeek nuai uh ah leivuite na singkhia un,” ci-in thu a pia hi.
  </para>
  <para style="p">
    <verse number="12" style="v"/>Tuate paikhia uh a, mite mawhna kisik nading thuhilhin,
  </para>
  <para style="p">
    <verse number="13" style="v"/>dawi tampi hawlkhia uh a, cidam lo mi tampi sathau tawh zutin a damsak uh hi.
  </para>
  <para style="p">
    <verse number="14" style="v"/>Tua lai takin Herod kumpipa in tua thu za hi. Bang hang hiam i cih leh, Zeisu min a thang hi. “Baptaizpa Johan in sihna pan a thokik zo hi. Tua ahih ciangin, hih vangliatna in ama tungah a kilang hi,” a ci uh hi.
  </para>
  <para style="p">
    <verse number="15" style="v"/>Mi kimkhat in, “Hih mi in Elijah ahi hi,” a ci uh hi. Midangte in, “Tanglai kamsangte khatpeuh tawh kibang, kamsangpa ahi hi,” a ci hi.
  </para>
  <para style="p">
    <verse number="16" style="v"/>Ahih hangin Herod in a zak ciangin, “A ngawng ka tansak Johan a thokik zo hi,” a ci hi.
  </para>
  <para style="p">
    <verse number="17" style="v"/>Herod in a nau Filip’ zi Herodias thu hangin Johan a matsak khit ciangin, thong sungah a hen hi. Bang hang hiam i cih leh, Herod in tua Herodias tawh a kiteen’ ciangin,
  </para>
  <para style="p">
    <verse number="18" style="v"/>Johan in, “Na nau’ zi teen’pih ding kilawm lo hi,” ci-in Herod kiangah a gen hi.
  </para>
  <para style="p">
    <verse number="19" style="v"/>Herodias in Johan mudah a, a that nuam hangin that zo lo hi.
  </para>
  <para style="p">
    <verse number="20" style="v"/>Bang hang hiam i cih leh, Johan in mi thuman, mi siangthopa ahih Herod in thei ahih ciangin, Johan kihta a, amah a kem hi. Amah in Johan thu a zak ciangin lungmang a, lungdamna tawh ama thu a ngai hi.
  </para>
  <para style="p">
    <verse number="21" style="v"/>Tua nung ciangin a kilawm ni tung a, Herod’ suah ni-in a upate, galkap mangte, leh Galile gam za liante an a vak hi.
  </para>
  <para style="p">
    <verse number="22" style="v"/>Tua lai takin Herodias’ tanu lutin a laam ciangin, Herod akipan amah tawh an a nekhawmte a nuam uh hi. Herod in, “Na deih peuhpeuh hong ngen in kong pia ding hi,” ci-in numeino thu a pia hi.
  </para>
  <para style="p">
    <verse number="23" style="v"/>Khatvei, “Na hong nget khempeuh ka gam langkhat dongin kong pia ding hi,” ci-in thu a ciam hi.
  </para>
  <para style="p">
    <verse number="24" style="v"/>Numeino in paikhia a “Bang ka ngen ding hiam?” ci-in a nu a dot ciangin a nu in, “Baptaizpa Johan’ lutang ngen in,” a ci hi.
  </para>
  <para style="p">
    <verse number="25" style="v"/>Numeino thakhatin kumpipa kiangah tum a, “Baptaizpa Johan’ lutang dalkuang sungah hong pia le-cin ka ut hi,” a ci hi.
  </para>
  <para style="p">
    <verse number="26" style="v"/>Kumpipa a dah mahmah hangin, a kiciam zawhna leh sabuai ah a tut khawmpihte a zahtak manin numeino a nial nuam kei hi.
  </para>
  <para style="p">
    <verse number="27" style="v"/>“Johan’ lutang hong paipih in,” ci-in galkap khat a sawl ciangin tua pa pai a, thong sungah Johan’ ngawng a tan khit ciangin,
  </para>
  <para style="p">
    <verse number="28" style="v"/>dalkuang sungah a lutang paipih a, tua numeino a piak khit ciangin numeino in a nu a pia hi.
  </para>
  <para style="p">
    <verse number="29" style="v"/>Johan’ nungzuite in a zak uh ciangin pai uh a, a luang paipihin hankhuk sungah a vui uh hi.
  </para>
  <para style="p">
    <verse number="30" style="v"/>Sawltakte in Zeisu kiangah kikhawm uh a, a hihna khempeuh leh a thuhilhna khempeuh a zasak uh hi.
  </para>
  <para style="p">
    <verse number="31" style="v"/>Zeisu in, “Gam daihna-ah hong pai un la, tomkha tawldam na’ngin khawl un,” a ci hi. Bang hangin hih bangin a gen hiam i cih leh, mi tampite in a vak a ciah uh ahih ciangin, amau in an ne man lo zawzenin a om uh hi.
  </para>
  <para style="p">
    <verse number="32" style="v"/>Tua ahih ciangin, gunkuang tungah tuangin gamlak gam daihna-ah a pai uh hi.
  </para>
  <para style="p">
    <verse number="33" style="v"/>A pai lai takun mite in mu uh a, kimkhat in amaute ahih lam a theih uh ciangin, khuapi khempeuh panin paikhia uh a, tai-in a tung masa uh hi.
  </para>
  <para style="p">
    <verse number="34" style="v"/>Zeisu paikhia a, mihonpi a muh ciangin, a cing om lo tuute tawh kibang hi ci-in hehpihhuai sa a, thu tampi a hilh hi.
  </para>
  <para style="p">
    <verse number="35" style="v"/>Ni a tum dektak ciangin a nungzuite Topa kiangah va pai uh a, “Hih lai tak in gamlak ahi hi. Ni lah a tum zo hi.
  </para>
  <para style="p">
    <verse number="36" style="v"/>Amaute a kimkot khuaneu leh lo lai-ah pai-in an nek ding lei dingin paisak ta in,” a cih uh leh,
  </para>
  <para style="p">
    <verse number="37" style="v"/>Zeisu in, “Amau nek ding an note’n na pia ding uh hi,” a ci hi. Amaute in, “Kote pai-in dangka zakhat tawh khomun ka lei khit uh ciangin, amaute nek dingin ka pia ding uh hiam?” ci-in a dong uh hi.
  </para>
  <para style="p">
    <verse number="38" style="v"/>Zeisu in, “Khomun pum bangzah na nei uh hiam? Pai un la, va en un,” a ci hi. Amaute in a theih khit uh ciangin, “Khomun pum nga leh ngasa tawn nih a om hi,” ci-in a gen uh hi.
  </para>
  <para style="p">
    <verse number="39" style="v"/>Tua ciangin Zeisu in, “Mi khempeuh lopa hing tungah a pawlpawlin tusak un,” a ci hi.
  </para>
  <para style="p">
    <verse number="40" style="v"/>Amaute in pawlkhat za, pawlkhat sawmnga, a pawlpawlin a tu uh hi.
  </para>
  <para style="p">
    <verse number="41" style="v"/>Zeisu in khomun nga leh ngasa tawn nih la a, vantung lam ento-in hehpihna a phat khit ciangin, khomun balnenin mite mai-ah lui dingin a nungzuite a pia hi. Ngasa tawn nih zong amaute khempeuh lakah a hawmsak hi.
  </para>
  <para style="p">
    <verse number="42" style="v"/>Mi khempeuh in a ne uh a,
  </para>
  <para style="p">
    <verse number="43" style="v"/>a kham khit uh ciangin khomun leh ngasa, a neng a themte khawm uh a, seeng sawm leh seeng nih dim a ngah uh hi.
  </para>
  <para style="p">
    <verse number="44" style="v"/>Khomun a ne pasal bek tul nga a pha hi.
  </para>
  <para style="p">
    <verse number="45" style="v"/>Zeisu in mihonte a paikhiatsak lai takin, a nungzuite gunkuang ah thakhatin tuangsakin, a gal khat Bethsaida khua-ah ama mai-ah a paisak hi.
  </para>
  <para style="p">
    <verse number="46" style="v"/>Zeisu in mihonpite tawh a kikhen khit ciangin, thungen dingin mual tungah a kahto hi.
  </para>
  <para style="p">
    <verse number="47" style="v"/>Nitak ciangin gunkuang in tuili lai zangah a om hi. Zeisu ahih leh, lei tungah amah guakin a om hi.
  </para>
  <para style="p">
    <verse number="48" style="v"/>A deih lohna uh lam panin huih in lehmut ahih ciangin, a nungzuite in gunkuang hot a gim mahmah a om uh Zeisu in mu a, khua vak dektak nai thum ciangin tuili tungah amaute kiangah pai a, a pel ding bangin a pai hi.
  </para>
  <para style="p">
    <verse number="49" style="v"/>Ahih hangin tuipi tungah a pai amaute in a muh uh ciangin sikha sa-in a kiko uh hi.
  </para>
  <para style="p">
    <verse number="50" style="v"/>Bang hang hiam i cih leh, amaute khempeuh in Zeisu mu uh a, a lau uh hi. Ahih hangin Zeisu in, “Na lungdam ta un, keimah ka hi hi. Na lau kei un,” a ci pah hi.
  </para>
  <para style="p">
    <verse number="51" style="v"/>Gunkuang tungah amaute kiangah a kahtoh ciangin huihnung dai hi. Amaute in a lungsim sung uh ah lamdang a sa uh hi.
  </para>
  <para style="p">
    <verse number="52" style="v"/>Bang hang hiam i cih leh, amau lungsim uh pil lo ahih ciangin khomun thu ciamteh lo uh hi.
  </para>
  <para style="p">
    <verse number="53" style="v"/>Tui gal khatah a kah khit uh ciangin, Gennesareth gamah a tung uh a, gunkuang tui geiah a khawlsak uh hi.
  </para>
  <para style="p">
    <verse number="54" style="v"/>Amaute in gunkuang sung pan a paikhiat uh ciangin mite khempeuh in Zeisu’ meel a thei uh hi.
  </para>
  <para style="p">
    <verse number="55" style="v"/>A kimkot gam khempeuh ah tai-in, koi lai takah a om ci-in a zak uh ciangin tua munah mi cinate lupna tawh a paipih uh hi.
  </para>
  <para style="p">
    <verse number="56" style="v"/>Khuapi, khuaneu, gamlak, a tun’na khempeuh ah cidam lo mite lam kiangah a koih uh a, ama puan mong teep beek a lawn’ nadingun a ngen uh hi. Amah a lawng khempeuh in cidamna a ngah uh hi.
  </para>
  <chapter number="7" style="c"/>
  <para style="p">
    <verse number="1" style="v"/>Tua khit ciangin, Jerusalem khua panin hong tung Farisaite leh laithei kimkhatte in Zeisu kiangah hong kikhawm uh a,
  </para>
  <para style="p">
    <verse number="2" style="v"/>a nungzui kimkhatte in a nin cihnopna, a kisil lo khut tawh an ne uh a mu uh hi.
  </para>
  <para style="p">
    <verse number="3" style="v"/>(Farisaite akipan Judah mi khempeuh in tanglai upate’ ngeina zui-in khut phatakin sil loin an ne lo uh hi.
  </para>
  <para style="p">
    <verse number="4" style="v"/>Sumbuk panin hong ciah uh ciangin zong pumpi kisil loin an ne lo uh hi. Tua lo adang ngeinate in haite, sumngo kuangte, dalkuangte tui tawh sawpna ngeina a zuih uh tampi a om hi).
  </para>
  <para style="p">
    <verse number="5" style="v"/>Farisaite leh laitheite in, “Tanglai upate’ ngeina na nungzuite in zui loin, khut nin tawh bang hangin an ne ahi uh hiam?” ci-in a dong uh hi.
  </para>
  <para style="p">
    <verse number="6" style="v"/>Zeisu in, “Isaiah in mi simtat note tungah a kituakin a genkhol zo hi. Tua Lai Siangtho in:
  </para>
  <para style="p">
    <verse number="7" style="v"/>Mite thukham ngeina a hilh uh a, A mawkna in kei hong bia uh hi,’ a ci hi.
  </para>
  <para style="p">
    <verse number="8" style="v"/>Note in Pasian thukham na paai uh a, mite kiang pan na ngah uh ngeina na zui uh hi.”
  </para>
  <para style="p">
    <verse number="9" style="v"/>“Note in na ngeina uh na zuih theih nadingun Pasian’ thukham na nial uh hi.
  </para>
  <para style="p">
    <verse number="10" style="v"/>Bang hang hiam na cih uh leh, Moses in, ‘Na nu leh na pa na zahtak in. A nu a pa a gensiate in sihna thuak ta hen,’ a ci hi.
  </para>
  <para style="p">
    <verse number="11" style="v"/>Note in na cihna uh ah, keima kiangah na zat theih keima sum, Pasian kipia zo cihnopna ahi, ‘Korban’ hi ci-in mi khatin a cih leh,
  </para>
  <para style="p">
    <verse number="12" style="v"/>tua mi in a nu a pate tungah neukha beek bawl theih loh na’ng na kham uh a,
  </para>
  <para style="p">
    <verse number="13" style="v"/>na kipiak ngeina uh zui-in Pasian thu na mawk valsak uh hi. Tua bang gamtatna tampi na zui uh hi,” a ci hi.
  </para>
  <para style="p">
    <verse number="14" style="v"/>Tua lai takin Zeisu in mihonpite sam kik a, “Note khempeuh in ngai un la, na thei ta un.
  </para>
  <para style="p">
    <verse number="15" style="v"/>Mi sungah a pua lam pan a lutsuk na in mi a ninsak zo na khat beek a om kei hi.
  </para>
  <para style="p">
    <verse number="16" style="v"/>Mi sung pan a paikhiate in mi a ninsak thei hi, zak nading bil a nei mi in za ta hen” a ci hi.
  </para>
  <para style="p">
    <verse number="17" style="v"/>Zeisu in mihonpi lak pan kikhen a, inn sungah a lut khit ciangin, a nungzuite in tua thungentehna a dong uh hi.
  </para>
  <para style="p">
    <verse number="18" style="v"/>Zeisu in, “Note in zong lungpilna nei nai lo na hi uh hiam? Mi pua lam pan a sungah a lut khempeuh in, mi a ninsak zo lo thei lo na hi uh hiam?
  </para>
  <para style="p">
    <verse number="19" style="v"/>Bang hang hiam na cih uh leh, ama lung sungah lut loin a gilpi sungah tumsuk a, gil sung pan a kithakhia hi,” a ci hi. Tua bang a gen ciangin sa khempeuh a siangthosak hi.
  </para>
  <para style="p">
    <verse number="20" style="v"/>Khatvei Zeisu in, “Mi sung pan a paikhiate in mi a ninsak thei hi.
  </para>
  <para style="p">
    <verse number="21" style="v"/>Bang hang hiam na cih uh leh, mi sung pan a hoih lo ngaihsutna, numei tawh mawhna,
  </para>
  <para style="p">
    <verse number="22" style="v"/>mi’ sum gukna, mi thahna, mi’ zi tungah mawhna, huaihamna, gitlohna, mi kheemna, kihhuai deihna, een’na,
  </para>
  <para style="p">
    <verse number="23" style="v"/>mi gensiatna, kiphatsakna, mawktatna, hih gitlohna khempeuh in sung lam pan a paikhia uh a, mi a ninsak uh hi,” a ci hi.
  </para>
  <para style="p">
    <verse number="24" style="v"/>Zeisu tua mun pan tho a, Tai-ar leh Sidon khua nai lamah a pai ciangin, inn khatah lut a, kuamah in a theih loh nading a ut hangin bu-in a kiseel zo kei hi.
  </para>
  <para style="p">
    <verse number="25" style="v"/>A tanu sungah dawi lut numei khat in Zeisu a om thu a zak ciangin, thakhatin hong pai a, a khe kiangah bokin,
  </para>
  <para style="p">
    <verse number="26" style="v"/>a tanu’ sung pan dawi a hawlkhiat nading thu a ngen hi. Tua numei in Sirofoenisia pawl, Grik numei ahi hi.
  </para>
  <para style="p">
    <verse number="27" style="v"/>Zeisu in, “Amasa-in tate kivak kham ta hen. Bang hang hiam na cih leh, tate an nek ding la a, uite piak ding kilawm lo hi,” a cih leh,
  </para>
  <para style="p">
    <verse number="28" style="v"/>numei in, “Ahi mah hi, Topa aw, uite in tate anneng kiate sabuai nuai-ah a ne uh hi,” a ci hi.
  </para>
  <para style="p">
    <verse number="29" style="v"/>Zeisu in, “Tua thu hangin nang pai in, na tanu’ sung pan dawi a paikhia zo hi,” a ci hi.
  </para>
  <para style="p">
    <verse number="30" style="v"/>Numei a innah ciah a, numeino in lupna tungah lum a, dawi a paikhia zo cih a mu hi.
  </para>
  <para style="p">
    <verse number="31" style="v"/>Zeisu in Tai-ar gam pan paikhia a, Sidon gam a paltan khit ciangin, Dekapolis gam paisuakin Galile tuili a tung kik hi.
  </para>
  <para style="p">
    <verse number="32" style="v"/>Tua lai takin bengngong, paumawl mi khat a kiangah a paipih uh a, ama tungah a khut a ngak nadingin a thuum uh hi.
  </para>
  <para style="p">
    <verse number="33" style="v"/>Zeisu in tua pa mihonpi lak pan samkhia a, gam daihna munah a paipih khit ciangin, a khutmete a bil lang nih sungah guangin, a cil phih a, a leii zong a lawng hi.
  </para>
  <para style="p">
    <verse number="34" style="v"/>Vantung ento-in khuisa a, kihong ta hen cihnopna-in “Effatha” a ci hi.
  </para>
  <para style="p">
    <verse number="35" style="v"/>Tua lai takin mipa a bil kihong a, a leii gui kikhah khia-in pha takpi-in kam a pau thei hi.
  </para>
  <para style="p">
    <verse number="36" style="v"/>Tua thu kuamah kiangah a gen loh nadingin amaute a kham hi. A kham semsem hangin, amaute in tua thu a tangko semsem uh hi.
  </para>
  <para style="p">
    <verse number="37" style="v"/>Amaute in a kigen thei lo zah dongin lamdang a sa uh a, “Amah in na khempeuh phatakin a bawl zo hi. Bengngongte khua zasak zo a, pau thei lote a pausak thei zo hi,” ci-in a gen uh hi.
  </para>
  <chapter number="8" style="c"/>
  <para style="p">
    <verse number="1" style="v"/>Tua lai takin mihonpi tam kik a, an nek ding a neih loh uh ciangin Zeisu in a nungzuite sam a,
  </para>
  <para style="p">
    <verse number="2" style="v"/>“Hih mite hehpihhuai ka sa hi. Bang hang hiam na cih uh leh, ni thum tawntung kei tawh a omkhawm uh hi. An nek ding a nei kei uh hi.
  </para>
  <para style="p">
    <verse number="3" style="v"/>An ne loin innah ka ciahsak leh, lampi ah a gim ding uh hi.Tuate kimkhat in gamlapi panin hong pai uh hi,” a ci hi.
  </para>
  <para style="p">
    <verse number="4" style="v"/>A nungzuite in, “Hih mite an kham ding bang lak pan kingah thei ding hiam?” a ci uh hi.
  </para>
  <para style="p">
    <verse number="5" style="v"/>Zeisu in, “Khomun pum bangzah na nei uh hiam? ci-in a dot ciangin amaute in, “Pum sagih a om hi,” a ci uh hi.
  </para>
  <para style="p">
    <verse number="6" style="v"/>Tua ciangin Zeisu in, “Mihonpi lei tungah tusak un,’ ci-in a sawl hi. Tua ciangin khomun sagih la a, hehpihna a phat khit ciangin, khomun balnenin mite mai-ah lui dingin a nungzuite a pia hi. A nungzuite in mihonpi a lui uh hi.
  </para>
  <para style="p">
    <verse number="7" style="v"/>Ngasa tawmkha nei uh ahih ciangin, hehpihna a phat khit ciangin, tuate zong mite lui ding thu a pia hi.
  </para>
  <para style="p">
    <verse number="8" style="v"/>Amaute in a ne uh a, a kham khit uh ciangin, a khamval uh a neng a themte tawm uh a, seeng sagih a ngah uh hi.
  </para>
  <para style="p">
    <verse number="9" style="v"/>Tuate tul li bang a pha uh hi.
  </para>
  <para style="p">
    <verse number="10" style="v"/>Zeisu in amaute a paikhiatsak khit ciangin a nungzuite tawh gunkuang tungah thakhatin tuangin, Dalmanutha gam a tung uh hi.
  </para>
  <para style="p">
    <verse number="11" style="v"/>Tua lai takin Farisaite hong pusuak uh a, Zeisu tawh thu a kinial uh ciangin, ze-et nadingin vantung pan lim a ngen uh hi.
  </para>
  <para style="p">
    <verse number="12" style="v"/>Zeisu in a lungsim sungah khuisa a, “Hih khang mite in bang hangin lim a ngen uh hiam? Ke’n aman takpi kong cih-inah, hih khang mite ading lim a kilak kei ding hi,” a ci hi.
  </para>
  <para style="p">
    <verse number="13" style="v"/>Amaute omna pan paikhia a, khatvei gunkuang tungah tuang kikin tui gal khatah a pai hi.
  </para>
  <para style="p">
    <verse number="14" style="v"/>A nungzuite in khomun puak ding a mangngilh uh a, gunkuang tungah khomun pum khat bek a nei uh hi.
  </para>
  <para style="p">
    <verse number="15" style="v"/>Zeisu in, “Farisaite leh Herod’ silnngo kikeem un la, tang un,” a cih ciangin,
  </para>
  <para style="p">
    <verse number="16" style="v"/>a nungzuite in, “Eite in khomun i nei kei hi,” ci-in khat leh khat a kikum uh hi.
  </para>
  <para style="p">
    <verse number="17" style="v"/>Zeisu in a theih ciangin, “Note in khomun na neih loh manun bang hangin khat leh khat na kikum uh hiam? Thei lo lai ngaihsun lo lai na hi uh hiam?
  </para>
  <para style="p">
    <verse number="18" style="v"/>Na lungsim uh khauh khauh lai ahi hiam? Mittang nei napi-in mu lo, bil nei napi-in za lo, phawk lo na hi uh hiam?
  </para>
  <para style="p">
    <verse number="19" style="v"/>Khomun pum nga mi tul nga ading ka balnen ciangin, a neng a them seeng bangzah na tawm uh hiam?” ci-in a dot ciangin, “Seeng sawm leh seeng nih,” a ci uh hi.
  </para>
  <para style="p">
    <verse number="20" style="v"/>“Khomun sagih tul li ading ka balnen ciangin, a neng a themte seeng bangzah na tawm uh hiam?” ci-in a dot ciangin amaute in, “Seeng sagih,” a ci uh hi.
  </para>
  <para style="p">
    <verse number="21" style="v"/>Zeisu in, “Note in thei nai lo na hi uh hiam?” a ci hi.
  </para>
  <para style="p">
    <verse number="22" style="v"/>Amaute in Bethsaida khua-ah a tun’ uh ciangin, mittaw mi khat a kiangah hong paipih uh a, tua pa a lawn’ nadingin a thuum uh hi.
  </para>
  <para style="p">
    <verse number="23" style="v"/>Zeisu in mittawpa a khut tawh kai a, khua nawlah a paipih khit ciangin, a mittang cil phih a, a tungah khut a ngak khit ciangin, “Na khatpeuh peuh na mu thei hiam?” ci-in a dong hi.
  </para>
  <para style="p">
    <verse number="24" style="v"/>Amah a ettoh leh, “Mite ka mu hi; amaute singkung pai bangin ka mu hi,” a ci hi.
  </para>
  <para style="p">
    <verse number="25" style="v"/>Tua lai takin Zeisu in a khut khatvei a mittang ah nga kik a, tua pa in tel takpi a et kik ciangin dam a, na khempeuh tel takin a mu thei hi.
  </para>
  <para style="p">
    <verse number="26" style="v"/>Zeisu in tua pa innah ciahsak a, “Khua sungah na lut kei in,” ci-in thu a pia hi.
  </para>
  <para style="p">
    <verse number="27" style="v"/>Zeisu in a nungzuite tawh Kaisaria Filippi gam khua neute-ah a pai uh hi. Lampi-ah a pai lai takun, “Mite in kei kua hi hong ci uh hiam?” ci-in a nungzuite a dong hi.
  </para>
  <para style="p">
    <verse number="28" style="v"/>Amaute in, “Baptaizpa Johan,” a ci uh hi. Kimkhat in, ‘Elijah,’ a ci uh hi. Ahih hangin midang kimkhat in, ‘Kamsangpa khatpeuh,’ a ci ciat uh hi,” ci-in a gen uh hi.
  </para>
  <para style="p">
    <verse number="29" style="v"/>Zeisu in, “Note in kei kua mi hi nong ci uh hiam?” ci-in a dot ciangin, Piter in, “Nangmah in Khazih na hi hi,” a ci hi.
  </para>
  <para style="p">
    <verse number="30" style="v"/>Amah kua mi ahi ci-in kuamah kiangah gen lo dingin a nungzuite a kham hi.
  </para>
  <para style="p">
    <verse number="31" style="v"/>Zeisu in, “Mihing Tapa in gimna tampi thuak ding a, upate, siampi liante, leh laitheite in nial ding uh a, amah in thahna thuakin ni thum khit ciangin a thokik ding hi,” ci-in tua a kipanin a nungzuite a hilh hi.
  </para>
  <para style="p">
    <verse number="32" style="v"/>Tua thu im loin a gen khin hi. Piter in Zeisu samsim a, seel ding a kipat ciangin,
  </para>
  <para style="p">
    <verse number="33" style="v"/>Zeisu kihei a, a nungzuite a muh ciangin, “Satan aw, ka nungah kinkhia in; nang in Pasian thu na ngaihsun kei hi, mite thu bek na ngaihsun hi,” ci-in Piter a taai hi.
  </para>
  <para style="p">
    <verse number="34" style="v"/>Tua ciangin Zeisu in a nungzuite leh mihonpite a sap khit ciangin, “Mi khatpeuh in kei hong zuih nop leh, ama pumpi nial a, a singlamteh pua-in hong zui ta hen.
  </para>
  <para style="p">
    <verse number="35" style="v"/>Bang hang hiam na cih uh leh, ama nuntakna a gum nuamte in a nuntakna a mangthangsak ding hi. Kei hang ahi zongin, Lungdamna Thu hang ahi zongin nuntakna a mangsakte in a nuntakna a gum ding hi.
  </para>
  <para style="p">
    <verse number="36" style="v"/>Mi khat in leitung khempeuh a ngah hangin, ama nuntakna mangthangsak leh, bang phattuamna ngah ding ahi hiam?
  </para>
  <para style="p">
    <verse number="37" style="v"/>Mi khatpeuh in ama nuntakna bang sum tawh lei kik thei ding ahi hiam?
  </para>
  <para style="p">
    <verse number="38" style="v"/>Mi paktat leh gilo hih khang mite lakah, kei ahi zongin, ka thu ahi zongin a daisak peuhmah Mihing Tapa in zong a Pa minthan’na leh a siangtho vantungmite tawh hong paikhawm uh ciangin, tua mite a daisak ding hi.”
  </para>
  <chapter number="9" style="c"/>
  <para style="p">
    <verse number="1" style="v"/>“Ke’n aman takpi kong cih-inah, Pasian Gam in vangliatna tawh hong tung, hih santakah a ding mi kimkhat in a muh matengin a si kei ding uh hi,” a ci hi.
  </para>
  <para style="p">
    <verse number="2" style="v"/>Ni guk khit ciangin Zeisu in Piter, Jakob leh Johan-te samin mual sang tungah, gam daihna munah paipih a, amaute mai-ah a meel kilamdang a,
  </para>
  <para style="p">
    <verse number="3" style="v"/>a puan zong leng a, hih leitungah puansawp mi kuamah in a paaksak zawh loh ding zah dongin a paak mahmah hi.
  </para>
  <para style="p">
    <verse number="4" style="v"/>Amaute kiangah Moses leh Elijah kilang a, Zeisu tawh a kiho uh hi.
  </para>
  <para style="p">
    <verse number="5" style="v"/>Tua lai takin Piter in, “Topa aw, hih lai takah kote kong om uh a hoih hi. Nang ading buk khat, Moses ading buk khat, Elijah ading buk khat, buk thum kote hong lamsak in,” a ci hi.
  </para>
  <para style="p">
    <verse number="6" style="v"/>Bang hangin hih bangin a gen hiam i cih leh, amaute lau mahmah uh ahih ciangin, Piter in a gen ding dang a thei kei hi.
  </para>
  <para style="p">
    <verse number="7" style="v"/>Tua lai takin meeingo khat in amaute tuam a, “Hih pa in ka it ka Tapa ahi hi. Ama thu na ngai ta un,” ci-in meii lakah aw khat a ging hi.
  </para>
  <para style="p">
    <verse number="8" style="v"/>Amaute in thakhatin a kim a pam en uh a, amaute tawh Zeisu bek omkhawm longal kuamah dang a mu kei uh hi.
  </para>
  <para style="p">
    <verse number="9" style="v"/>Amaute mualtung pan a kumsuk lai takun Zeisu in, “Mihing Tapa in sihna pan a thawhkik matengin na muhte uh kuamah kiangah gen kei un,” ci-in a nungzuite a kham hi.
  </para>
  <para style="p">
    <verse number="10" style="v"/>Amaute in a lungsim sung uh ah hih thu a khol uh a, sihna pan a thawhkik nading thu in bang cihnopna ahi hiam ci-in khat leh khat a kidong uh hi.
  </para>
  <para style="p">
    <verse number="11" style="v"/>Tua lai takin amaute in, “Elijah hong pai masa ding hi,” ci-in laitheite in bang hangin a gen uh hiam?” ci-in a dot uh leh,
  </para>
  <para style="p">
    <verse number="12" style="v"/>Zeisu in, “Elijah hong pai masa takpi ding a, na khempeuh a bawl kik ding hi. Mihing Tapa in zong gimna tampi leh nialna a thuak ding ci-in Lai Siangtho sungah kigelh zo hilo ahi hiam?
  </para>
  <para style="p">
    <verse number="13" style="v"/>Ahih hangin, ke’n kong cih-inah Elijah hong tung zo hi. Amaute in Lai Siangtho sungah ama thu a kigelh khol mah bangin, ama tungah ahih nop bangun ahih zo uh hi,” ci-in a gen hi.
  </para>
  <para style="p">
    <verse number="14" style="v"/>A nungzuite omna-ah a tun’ uh ciangin, mi tampite in amaute uum uh a, laitheite in amaute tawh thu kikum kidongin a om uh a mu hi.
  </para>
  <para style="p">
    <verse number="15" style="v"/>Thakhatin mihonpite khempeuh in Zeisu a muh uh ciangin lamdang a sa uh a, a kiangah tai-in amah a hopih uh hi.
  </para>
  <para style="p">
    <verse number="16" style="v"/>Zeisu in, “Note in amaute tawh bang thu kidong na hi uh hiam?” ci-in a dong hi.
  </para>
  <para style="p">
    <verse number="17" style="v"/>Mihonpite lakah mi khat in, “Topa aw, a pau thei lo dawi lut ka tapa na kiangah kong paipih hi.
  </para>
  <para style="p">
    <verse number="18" style="v"/>Tua dawi in a matna peuhpeuh ah lei tungah puksak a, a kam sung pan cilphuan bua a, a ha gawi a, a kongkaw gawp thei hi. Dawi a hawlkhiat nadingun na nungzuite kiangah ka nget hangin ahih thei kei uh hi,” a ci hi.
  </para>
  <para style="p">
    <verse number="19" style="v"/>Zeisu in, “Upna nei lo pawlte aw, kei in no tawh bang tanvei omkhawm ding ka hi hiam? Tua naupang ka kiangah hong paipih un,” a ci hi.
  </para>
  <para style="p">
    <verse number="20" style="v"/>Amaute in a hong paipih uh leh, Zeisu a muh ciangin dawi in naupang thakhatin kongkawsak a, lei tungah puk a, cilphuan bua-in a kipeek sawnsawn hi.
  </para>
  <para style="p">
    <verse number="21" style="v"/>Zeisu in, “Hih natna a kipat zawh bang tanvei pha zo ahi hiam?” ci-in naupang’ pa a dot ciangin a pa in, “A neu lai pek pan akipan hi.
  </para>
  <para style="p">
    <verse number="22" style="v"/>Naupang a kisiat nadingin tamveipi meikhuk sungah, tamveipi tui sungah a puksak hi. Ahih hangin, na khat peuhmah na bawl theih leh, kote hong hehpih in la, hong huh in,” ci-in ngen hi.
  </para>
  <para style="p">
    <verse number="23" style="v"/>Zeisu in, “Na bawl theih leh,’ na ci hiam? A um mi ading ahi thei lo a om kei hi,” a ci hi.
  </para>
  <para style="p">
    <verse number="24" style="v"/>Naupang’ pa in thakhatin kiko a, “Ke’n ka um hi. Ka up lohna hong huh in,” ci-in a ngen hi.
  </para>
  <para style="p">
    <verse number="25" style="v"/>Tua lai takin mihonpite kikhawm dingin hong tai uh a, Zeisu in a muh ciangin, “Bengngong leh pauthei lo dawi aw, ama sung pan paikhia in. Tu nung ciangin tum kik nawn kei in, thu kong pia hi,” ci-in kihhuai dawi a taai ciangin,
  </para>
  <para style="p">
    <verse number="26" style="v"/>dawi in kiko-in naupang nakpi-in a kongkawsak khit ciangin a paikhia hi. Naupang in misi tawh kibang ahih ciangin mi tampi in, “A si zo hi,” a ci uh hi.
  </para>
  <para style="p">
    <verse number="27" style="v"/>Ahih hangin, Zeisu in naupang’ khut len a, a phottoh ciangin amah a tho hi.
  </para>
  <para style="p">
    <verse number="28" style="v"/>Zeisu inn sungah a lut khit ciangin a nungzuite in, “Kote in bang hangin tua dawi hawlkhia zo lo ka hi uh hiam?” ci-in a dot uh leh,
  </para>
  <para style="p">
    <verse number="29" style="v"/>Zeisu in amaute kiangah, “Hih bang dawi namte thungetna leh antan’na longal tawh a paikhia thei kei hi,” a ci hi.
  </para>
  <para style="p">
    <verse number="30" style="v"/>Tua mun panin amaute paikhia uh a, Galile gam paltanin kuamah in a theih ding a ut kei hi.
  </para>
  <para style="p">
    <verse number="31" style="v"/>Bang hang hiam i cih leh, “Mihing Tapa in mite’ khut tungah kipia ding hi. Tua mite in amah a that ding uh a, amah in thahna a thuak zawh ni thum khit ciangin a thokik ding hi,” ci-in nungzuite a hilh hi.
  </para>
  <para style="p">
    <verse number="32" style="v"/>A nungzuite in tua thu a theih loh uh hangin a dong kik ngam kei uh hi.
  </para>
  <para style="p">
    <verse number="33" style="v"/>Kapernaum khua a tung uh a, inn sungah a om lai takun, “Lampi-ah bang thu kikum na hi uh hiam?” ci-in Zeisu in a nungzuite a dot ciangin,
  </para>
  <para style="p">
    <verse number="34" style="v"/>pau loin a om uh hi. Bang hang hiam i cih leh, kua lianbel hiam ci-in lampi-ah khat leh khat a kiseel uh hi.
  </para>
  <para style="p">
    <verse number="35" style="v"/>Zeisu tu a, sawm-le-nihte a sap khit ciangin, “Mi khatpeuh in makai pen a suah nop leh, a khak pen hi hen la, mi khempeuh nasem ahi ding hi,” a ci hi.
  </para>
  <para style="p">
    <verse number="36" style="v"/>Naupang khat samin, amau laizangah a koih khit ciangin a angah tawi-in,
  </para>
  <para style="p">
    <verse number="37" style="v"/>“Keima min tawh hih bang naupangno khat a ngai peuhmah in, kei zong hong ngai hi. Kei hong ngai peuhmah in, kei hong sawlpa zong a ngai hi,” ci-in a gen hi.
  </para>
  <para style="p">
    <verse number="38" style="v"/>Johan in, “Sia aw, nangma min tawh dawite a hawlkhia mi khat ka mu uh hi. Amah in eite hong zui lo ahih ciangin ka kham uh hi,” ci-in Zeisu kiangah a gen hi.
  </para>
  <para style="p">
    <verse number="39" style="v"/>Zeisu in, “Tua pa na kham kei un. Bang hang hiam na cih uh leh, keima min tawh nalamdang bawlin, a hong kosia pah thei mi khat beek a om kei hi.
  </para>
  <para style="p">
    <verse number="40" style="v"/>Bang hang hiam na cih uh leh, eite lang khatah a pang lote in, eite tawh a kipawl hi.
  </para>
  <para style="p">
    <verse number="41" style="v"/>Khazih’ mi na hih manun ah tui hai khatpeuh hong pia mi in, aman takpi kong cih-inah, noptuamna ngah loin a om kei ding hi.”
  </para>
  <para style="p">
    <verse number="42" style="v"/>“Kei hong um hih naupang khat a puksak mi peuhmah in a ngawngah an-gawina suang lian khat khihin tuipi sungah kikhia leh, ama ading a hoihzaw ding hi.
  </para>
  <para style="p">
    <verse number="43" style="v"/>Na khut in hong puksak leh, na sattan in.
  </para>
  <para style="p">
    <verse number="44" style="v"/>Khut kim nei-in a mit ngeilo mei, hel khua sungah na pai sangin, khutbui khebui-in nuntakna sungah na tum leh, nang ading a hoihzaw ding hi.
  </para>
  <para style="p">
    <verse number="45" style="v"/>Na khe in nang hong puksak leh, na sattan in.
  </para>
  <para style="p">
    <verse number="46" style="v"/>Khe kim nei-in hel khua sungah hong khul sangin, khutbui khebui-in nuntakna sungah na tum leh, nang ading a hoihzaw ding hi.
  </para>
  <para style="p">
    <verse number="47" style="v"/>Na mittang in hong puksak leh, na khelkhia in.
  </para>
  <para style="p">
    <verse number="48" style="v"/>Than a sih lohna, mei a mit ngeilo hel khua sungah mittang kim nei-in hong khul sangin, mittang khat guak tawh Pasian Gam sungah na tum leh, nang ading a hoihzaw hi.
  </para>
  <para style="p">
    <verse number="49" style="v"/>Bang hang hiam na cih leh, mi khempeuh mei tawh cisawh bangin a kisawh ding uh hi.
  </para>
  <para style="p">
    <verse number="50" style="v"/>Ci in a hoih hangin a alna mang leh, bangci a al kik thei ding hiam? Note sungah ci omsak un la, khat leh khat kilemin om un,” ci-in a gen hi.
  </para>
  <chapter number="10" style="c"/>
  <para style="p">
    <verse number="1" style="v"/>Tua mun panin Zeisu tho a, Judah gam leh Jordan gun gal khatah a tung hi. Mi tampi in ama kiangah kikhawm kik uh a, a ngeina bangin thu a hilh hi.
  </para>
  <para style="p">
    <verse number="2" style="v"/>Farisaite in Zeisu kiangah va nai uh a, “Mi in a zi a mak tuak hiam?” ci-in a ze-et nadingun thu a dong uh hi.
  </para>
  <para style="p">
    <verse number="3" style="v"/>Zeisu in, “Moses in note tungah bang thu hong pia hiam?” ci-in a dong hi.
  </para>
  <para style="p">
    <verse number="4" style="v"/>Amaute in, “Kikhenna lai pia-in zi mak nading thu hong pia hi,” a ci uh hi.
  </para>
  <para style="p">
    <verse number="5" style="v"/>Zeisu in, “Note na lungsim uh khauh lua ahih ciangin, Moses in tua thukhamna a gelh hi.
  </para>
  <para style="p">
    <verse number="6" style="v"/>Ahih hangin a kipat cil panin pasal leh numei a piangsak hi.
  </para>
  <para style="p">
    <verse number="7" style="v"/>Tua ahih ciangin, pasal in a nu a pa nusia-in a zi a beel ding hi.
  </para>
  <para style="p">
    <verse number="8" style="v"/>Tua nihte in sakhat pumkhat a suak ding uh hi. Tua ahih ciangin, amaute in nih hi loin, mi khat bek ahi uh hi.
  </para>
  <para style="p">
    <verse number="9" style="v"/>Tua ahih ciangin Pasian in a kigawmsakte mite in kikhensak kei uh hen,” a ci hi.
  </para>
  <para style="p">
    <verse number="10" style="v"/>Amaute in inn sungah a om lai takun a nungzuite in hih thu a dong kik uh hi.
  </para>
  <para style="p">
    <verse number="11" style="v"/>Zeisu in, “A zi ma a, numei dang tawh a kiteeng peuhmah in numei tungah a mawh hi.
  </para>
  <para style="p">
    <verse number="12" style="v"/>Numei in zong, a pasal ma a, pasal dang tawh a kiteen’ leh, a pasal thak tungah a mawh hi,” a ci hi.
  </para>
  <para style="p">
    <verse number="13" style="v"/>Tua lai takin naupangte a lawn’ nading deihin Zeisu kiangah hong paipih uh a, a nungzuite in a kham uh hi.
  </para>
  <para style="p">
    <verse number="14" style="v"/>Zeisu in a muh ciangin heh a, “Naupangte omsak ta un. Ka kiangah hong pai ding uh kham kei un. Bang hang hiam na cih uh leh, Pasian Gam in tua bangte gam ahi hi.
  </para>
  <para style="p">
    <verse number="15" style="v"/>Ke’n aman takpi kong cih-inah, naupang bangin Pasian Gam a sang lo mi peuhmah in tua gam sungah a lut kei ding uh hi,’ ci-in thu a gen hi.
  </para>
  <para style="p">
    <verse number="16" style="v"/>Tua khit ciangin naupang tawi a, amaute tungah a khut nga-in thupha a pia hi.
  </para>
  <para style="p">
    <verse number="17" style="v"/>Lampi-ah a pai lai takin mi khat Zeisu kiangah va tai a, khukdin’in, “Sia pha aw, nuntak tawntungna ka luah nadingin bang ka gamta ding hiam?” ci-in a dong hi.
  </para>
  <para style="p">
    <verse number="18" style="v"/>Zeisu in, “Bang hangin kei mipha hong ci na hi hiam? Pasian sim loh mipha khat beek a om kei hi.
  </para>
  <para style="p">
    <verse number="19" style="v"/>Thukhamte na thei hi. Mi na that kei in. Mi’ zi tawh na mawh kei in. Mi’ sum na gu kei in. Ahi lo teci na pang kei in. A kilawm loin mi’ sum na laksak kei in. Na nu leh na pa na zahtak in,” a ci hi.
  </para>
  <para style="p">
    <verse number="20" style="v"/>Tua pa in, “Sia aw, tua thu khempeuh ka neu lai akipan ka tang zo hi,” a ci hi.
  </para>
  <para style="p">
    <verse number="21" style="v"/>Zeisu in tua pa a et ciangin it a, “Na khat na sam lai hi. Pai in la, na neihsa teng zuakin mizawngte na pia in. Tua ahih leh, vantung gam sungah sum na nei ding hi. Tua khit ciangin ka nung hong zui in,” a ci hi.
  </para>
  <para style="p">
    <verse number="22" style="v"/>Tua pa in tua thu hangin a mai khing a, lungkim loin a paikhia hi. Bang hang hiam i cih leh, sum tampi a nei hi.
  </para>
  <para style="p">
    <verse number="23" style="v"/>Zeisu in a kimkot en a, “Sum tam a neite adingin Pasian Gam sung lut nading a haksa mahmah hi,” ci-in a nungzuite kiangah a gen hi.
  </para>
  <para style="p">
    <verse number="24" style="v"/>A nungzuite in ama thu lamdang a sa uh hi. Khatvei Zeisu in, “Ka tate aw, sum leh pai a suangte in Pasian Gam sungah a tum nading bangzah tak a haksa hiam?
  </para>
  <para style="p">
    <verse number="25" style="v"/>Sai khat phim bil vangah a khum hak sangin, sum hau mite Pasian Gam sungah lut nading a haksa zaw hi,” a ci hi.
  </para>
  <para style="p">
    <verse number="26" style="v"/>Amaute in lamdang a sa mahmah uh hi. “Tua bang ahih leh, gupna kua in ngah zo ding hiam?” a ci uh hi.
  </para>
  <para style="p">
    <verse number="27" style="v"/>Zeisu in amaute enin, “Hih thu mite in ahih zo kei uh hi. Ahih hangin Pasian in ahih theih loh a om kei hi. Bang hang hiam na cih uh leh, Pasian in na khempeuh ahih thei hi,” a ci hi.
  </para>
  <para style="p">
    <verse number="28" style="v"/>Tua lai takin Piter in, “Kote in ka neihsa khempeuh uh nusia-in nangmah kong zui uh hi,” ci-in gen ding a kipat ciangin,
  </para>
  <para style="p">
    <verse number="29" style="v"/>Zeisu in, “Ke’n aman takpi kong cih-inah, kei hang ahi zongin, Lungdamna Thu hang ahi zongin a inn, a sanggampa, a sanggamnu, a nu a pa,
  </para>
  <para style="p">
    <verse number="30" style="v"/>a lo a nusiat leh, tu lai takin a zah zakhat innte, sanggampate, sanggamnute, nute, pate, tate, lote, bawlsiatna tawh ngah a, nung ciangin hong piang ding hunah nuntak tawntungna ngah lo ding kuamah a om kei hi.
  </para>
  <para style="p">
    <verse number="31" style="v"/>Ahih hangin a masate tampi in a nunung ding uh hi. A nunung mi tampite in a masa ding uh hi,” a ci hi.
  </para>
  <para style="p">
    <verse number="32" style="v"/>Amaute Jerusalem khua paina lampi ah a pai lai takun, Zeisu in a nungzuite mai-ah a pai masa hi. Amaute in lamdang sa uh a, a nung zui mite in a lau uh hi.
  </para>
  <para style="p">
    <verse number="33" style="v"/>Tua lai takin Zeisu in sawm-le-nihte sam kik a, “En un, eite Jerusalem khuapi ah i pai ding hi. Mihing Tapa in siampi liante leh laitheite’ khut tungah a kipia ding hi. Amaute in ama sih nadingin thu a khen khit uh ciangin, Gentailte’ khut tungah a pia ding uh hi.
  </para>
  <para style="p">
    <verse number="34" style="v"/>Tua mite in zong amah zahkoin, cil tawh phihin, satin, a that ding uh hi. Ni thum khit ciangin a thokik ding hi,” ci-in ama tungah a tung ding thute a nungzuite kiangah a gen hi.
  </para>
  <para style="p">
    <verse number="35" style="v"/>Tua lai takin Zebedi’ tapa Jakob leh Johan-te in Zeisu kiangah pai uh a, “Sia aw, nangma kiangah kong nget peuh uh nong piak nading ka deih uh hi,” ci-in a gen uh hi.
  </para>
  <para style="p">
    <verse number="36" style="v"/>Zeisu in, “Note tungah kong piak ding bang na deih uh hiam?” ci-in a dot ciangin,
  </para>
  <para style="p">
    <verse number="37" style="v"/>“Topa aw, na minthan’na sungah kote na taklam khat, na veilam khat ka tut theih nadingun thu hong pia in,” ci-in a ngen uh hi.
  </para>
  <para style="p">
    <verse number="38" style="v"/>Zeisu in, “Note in nong ngetna uh na thei kei uh hi. Ka dawn ding hai dawn zo ding na hi uh hiam? Ka thuak ding baptaizna thuak zo ding na hi uh hiam?” a ci hi.
  </para>
  <para style="p">
    <verse number="39" style="v"/>“Ka hih zo uh hi,” a cih uh ciangin, Zeisu in, “Ka dawn ding hai na dawn takpi ding uh hi. Ka thuak ding baptaizna zong na thuak ding uh hi.
  </para>
  <para style="p">
    <verse number="40" style="v"/>Ahih hangin ka taklam leh ka veilamah tut nading ke’n thu kong pia thei kei ding hi. A ngah dinga a bawlsate in a ngah ding uh hi,” a ci hi.
  </para>
  <para style="p">
    <verse number="41" style="v"/>A nungzui sawmte in a zak uh ciangin, Jakob leh Johan tungah a heh uh hi.
  </para>
  <para style="p">
    <verse number="42" style="v"/>Zeisu in amaute sam a, “Gentailte tungah uk ding a kilawmte in a mang uh a, miliante in thu neihna tawh a uk uh note in na thei uh hi.
  </para>
  <para style="p">
    <verse number="43" style="v"/>Note lakah tua bang a hi kei ding hi. Note lakah milian a suak nuamte in nomau nasem suak uh hen.
  </para>
  <para style="p">
    <verse number="44" style="v"/>Note lakah makai a suak nuamte in note sila suak uh hen.
  </para>
  <para style="p">
    <verse number="45" style="v"/>Bang hang hiam na cih uh leh, Mihing Tapa in midangte na semsak dingin hong pai ahi kei hi. Midangte’ na sem ding a, mi tampi tankhia ding leh, a nuntakna pia dingin hong pai ahi hi,” a ci hi.
  </para>
  <para style="p">
    <verse number="46" style="v"/>Jerikho khuapi tung uh a, Zeisu in a nungzuite akipan mihonpite tawh Jerikho khuapi pan a paikhiat lai takun, Timeus’ tapa Bartimai a min nei, mittaw khutdawh ngen khat lampi geiah a tu hi.
  </para>
  <para style="p">
    <verse number="47" style="v"/>Nazareth mi Zeisu ahih thu a zak ciangin, “David’ Tapa Zeisu aw, kei hong hehpih in,” ci-in a kiko hi.
  </para>
  <para style="p">
    <verse number="48" style="v"/>Mihonpite in a daih nadingin a taai uh hangin, “David’ Tapa aw, kei hong hehpih in,” ci-in a kiko sawnsawn hi.
  </para>
  <para style="p">
    <verse number="49" style="v"/>Zeisu ding-in, “Tua pa vasam un,” a ci hi. Amaute in mittawpa sam uh a, “Nuam in la, tho in, nang hong sam hi,” a ci uh hi.
  </para>
  <para style="p">
    <verse number="50" style="v"/>Amah in a puan a paih khit ciangin thakhatin ding-in Zeisu kiangah a pai hi.
  </para>
  <para style="p">
    <verse number="51" style="v"/>Zeisu in, “Nang ading bang kong bawl ding deih na hi hiam?” ci-in a dot ciangin, “Topa aw, ka mittang’ khua muh nading ka deih hi,” a ci hi.
  </para>
  <para style="p">
    <verse number="52" style="v"/>Zeisu in, “Pai in, na upna in hong damsak zo hi,” a ci hi. Amah in thakhatin khua mu thei a, lampi ah Zeisu nung a zui hi.
  </para>
  <chapter number="11" style="c"/>
  <para style="p">
    <verse number="1" style="v"/>Amaute Jerusalem khuapi tawh kinai Oliv Mualah a om Bethfage khua leh Bethani khua-ah a tun’ uh ciangin, Zeisu in a nungzuite nih sawl a,
  </para>
  <para style="p">
    <verse number="2" style="v"/>“Na mai uh ah a om khua-ah pai un la; tua khua-ah na lut uh ciangin kuama tuan’ ngei lohna lano khat khau khihsa a, om thakhatin na mu ding uh hi. Lano khau sut un la, ka kiangah hong paipih ta un.
  </para>
  <para style="p">
    <verse number="3" style="v"/>Mi khatpeuh in, ‘Bang hangin hih bangin hih na hi uh hiam?” hong cih leh,‘Topa in a deih hi,’ ci le uhteh amau in thakhatin hong khah ding hi,” ci-in a vaikhak hi.
  </para>
  <para style="p">
    <verse number="4" style="v"/>Amaute pai uh a, lampi ah inn kongkhak mai-ah lano khat kikhihsa a muh uh ciangin a khau a sut uh hi.
  </para>
  <para style="p">
    <verse number="5" style="v"/>Tua san takah a ding kimkhatte in, “Bang hangin la khau sut na hi uh hiam?” a cih uh ciangin,
  </para>
  <para style="p">
    <verse number="6" style="v"/>Zeisu in a vaikhak bangin a gen uh a, tua mite in a khah uh hi.
  </para>
  <para style="p">
    <verse number="7" style="v"/>Amaute in lano Zeisu kiangah paipih uh a, a tungah amau puante a phah khit uh ciangin Topa a tuangsak uh hi.
  </para>
  <para style="p">
    <verse number="8" style="v"/>Mi tampite in lampi ah amau puante a phah uh hi. Adangte in lo lai-ah singhiangte satin a phah uh hi.
  </para>
  <para style="p">
    <verse number="9" style="v"/>A mai pai, a nung a zuite in, “Hosanna! Pasian’ min tawh hong paipa in thupha ngah ta hen!
  </para>
  <para style="p">
    <verse number="10" style="v"/>A hong piang ding i pa David’ Gam in thupha ngah ta hen! Van a sang belna-ah Hosanna!” ci-in a kiko uh hi.
  </para>
  <para style="p">
    <verse number="11" style="v"/>Jerusalem khua biakna innpi sungah Zeisu lut a, na khempeuh a kawivel khit ciangin, nitum ahih manin Sawm-le-nihte tawh Bethani khua-ah a pai uh hi.
  </para>
  <para style="p">
    <verse number="12" style="v"/>Zing ciangin Bethani khua pan a paikhiat lai takin Zeisu a gilkial hi.
  </para>
  <para style="p">
    <verse number="13" style="v"/>Teh a nei theikung a gamla pan mu a, tua kung tungah gah a mu kha ding hi, ci-in va pai a, a tun’ ciangin a teh longal bangmah a mu kei hi. Bang hang hiam i cih leh, a gah hun ahi kei hi.
  </para>
  <para style="p">
    <verse number="14" style="v"/>Zeisu in, “Tu-a kipanin na gah kuamah in ne kik nawn kei ta hen,” a ci hi. A nungzuite in zong hih thu a za uh hi.
  </para>
  <para style="p">
    <verse number="15" style="v"/>Jerusalem khua-ah Zeisu a tun’ ciangin biakna innpi sungah lut a, biakna innpi sunga sumzuakte leh sum leite khempeuh hawlkhia a, dangka kheekte’ sabuaite leh vakhu zuakte’ tutphahte sawnthal sak a;
  </para>
  <para style="p">
    <verse number="16" style="v"/>biakna innpi sungah beel khat nangawn, kuamah in a paipih loh nadingin a kham hi.
  </para>
  <para style="p">
    <verse number="17" style="v"/>“Ka inn in mipawl khempeuhte thungetna inn a kici ding hi,’ ci-in Lai Siangtho sungah kigelh hilo ahi hiam? Ahih hangin note in tua inn guta buluhte omna na piangsak tazen uh hi,” ci-in a hilh hi.
  </para>
  <para style="p">
    <verse number="18" style="v"/>Siampi liante leh laitheite in a zak uh ciangin, Zeisu thah nading thu a zong uh hi. Bang hang hiam i cih leh, mihonpite khempeuh in Zeisu’ thuhilhna lamdangsa mahmah uh ahih ciangin, amaute in amah a kihta uh hi.
  </para>
  <para style="p">
    <verse number="19" style="v"/>Nitak simin Zeisu in khua nawl ah a paikhia hi.
  </para>
  <para style="p">
    <verse number="20" style="v"/>A zing ciangin lampi ah a pai lai takun, theikung a zung pan akipan na dinggaw a om a mu uh hi.
  </para>
  <para style="p">
    <verse number="21" style="v"/>Piter in phawk a, “Rabbi aw, na samsiat theikung a dinggaw zo hi,” ci-in a gen hi.
  </para>
  <para style="p">
    <verse number="22" style="v"/>Zeisu in, “Pasian na um un.
  </para>
  <para style="p">
    <verse number="23" style="v"/>Ke’n aman takpi kong cih-inah, mi khatpeuh mah in a lungsim sungah um khial lo a, ama cih bangin piang ding, ci-in a up leh, hih mual kiangah, ‘Na omna pan na khinkhia in la, tuipi sung kiden’na in,’ a cih leh, a cih mah bangin a piang ding hi.
  </para>
  <para style="p">
    <verse number="24" style="v"/>Tua ahih ciangin, ke’n kong cih-inah thu ngen a, na nget khempeuh uh ngah ding cih na up uh leh, na ngah ding uh hi.
  </para>
  <para style="p">
    <verse number="25" style="v"/>Note ding-in thu na nget uh ciangin, midang peuhmah tungah lungkim lohna na neih uh leh;
  </para>
  <para style="p">
    <verse number="26" style="v"/>vantungah a om na Pa un note’ mawhnate hong maisak theih nadingin ama mawhnate na maisak un,” a ci hi.
  </para>
  <para style="p">
    <verse number="27" style="v"/>Amaute khatvei Jerusalem khua ah a tun’ kik uh ciangin, Zeisu in biakna innpi tual ah a kawivak lai takin, siampi liante, laitheite leh upate a kiangah hong pai uh a,
  </para>
  <para style="p">
    <verse number="28" style="v"/>“Hih nate kua thu tawh bawl na hi hiam? Hih nate bawl nadingin kua in thu hong pia hiam?” ci-in a dong uh hi.
  </para>
  <para style="p">
    <verse number="29" style="v"/>Zeisu in, “Note ke’n zong kam khat kong dong ding hi. Na hong dawn’ theih uh leh, hih nate kua thu tawh ka bawl, kong hilh ding hi.
  </para>
  <para style="p">
    <verse number="30" style="v"/>Johan baptaizna thu in vantung pan hong piang ahi hiam, mi tung pan hong piang ahi hiam hong dawng un,” ci-in a dong hi.
  </para>
  <para style="p">
    <verse number="31" style="v"/>“Vantung pan hong piang hi,’ ci leeng, ‘Note in ama thu bang hangin um lo na hi uh hiam?’ ci-in hong dong zel ding hi.
  </para>
  <para style="p">
    <verse number="32" style="v"/>‘Mi tung pan hong piang,’ ci leeng mite i kihta hi. Bang hang hiam i cih leh, mi khempeuh in Johan pen kamsangpa a sa uh hi,” ci-in khat leh khat a kikum uh hi.
  </para>
  <para style="p">
    <verse number="33" style="v"/>“Ka thei kei uh hi,” ci-a a gen uh ciangin Zeisu in zong, “Tua mah bangin hih nate kua thu tawh ka bawl kong gen kei ding hi,” a ci hi.
  </para>
  <chapter number="12" style="c"/>
  <para style="p">
    <verse number="1" style="v"/>Tua lai takin Zeisu in thugentehna tawh thu a hilh-inah, “Mi khat in lo lai-ah leenggah kungte suan a, gawlin uum a, leenggah cil nading to a, tausang buk khat a lam khit ciangin, lo khote khawhlawhsakin gamdangah a pai hi.
  </para>
  <para style="p">
    <verse number="2" style="v"/>Anlak hun a tun’ ciangin lo khawhlawhte’ khut tung panin a gah ngah dingin lo neipa in nasempa khat a sawl hi.
  </para>
  <para style="p">
    <verse number="3" style="v"/>Tua lo khawhlawhte in a nasempa man uh a, a sat khit uh ciangin khut guak tawh a ciahsak uh hi.
  </para>
  <para style="p">
    <verse number="4" style="v"/>Khatvei nasem a dang khat sawl kik a, tua pa’ lutang a liamsak khit uh ciangin a zahhuaisak uh hi.
  </para>
  <para style="p">
    <verse number="5" style="v"/>Nasem adang khat a sawl kik ciangin amau in tua pa a that uh hi. Nasem dang tampi sawl a, kimkhat satin kimkhat a that uh hi.
  </para>
  <para style="p">
    <verse number="6" style="v"/>Lo neipa in a it mahmah tapa sawltak khat bek a neih, ‘Tua mite in ka tapa a zahtak ding uh hi,’ ci-in a nunung penin a sawl hi.
  </para>
  <para style="p">
    <verse number="7" style="v"/>Ahih hangin lo khawhlawhte in, ‘Hihpa in a inn luah dingpa ahi hi. Hong pai un, a luah nading teng i ngah theih nadingin amah that ni,’ ci-in khat leh khat a kikum uh hi.
  </para>
  <para style="p">
    <verse number="8" style="v"/>Lo neipa’ tapa a mat khit uh ciangin, that uh a, leenggah lo nawl ah a paaikhia uh hi.
  </para>
  <para style="p">
    <verse number="9" style="v"/>Tua ahih ciangin lo neipa in bangci a bawl ding hiam? Amah hong pai-in, lo khawhlawhte sugawp a, leenggah lo midangte a cingsak hi.
  </para>
  <para style="p">
    <verse number="10" style="v"/>Inn lamte’n a nilkhiat suang in, A nung ciangin innkiu suang a piang hi.
  </para>
  <para style="p">
    <verse number="11" style="v"/>Tua thu Pasian in bawl a, Eite mai-ah a lamdang hi,”
  </para>
  <para style="p">
    <verse number="12" style="v"/>Amaute in amah mat nading a zon’ uh hangin mihonpi a kihta uh hi. Bang hang hiam i cih leh, amau a cihna a gen ahih lam a thei uh hi. Tua lai takin amah nusia-in a paikhia uh hi.
  </para>
  <para style="p">
    <verse number="13" style="v"/>Tua lai takin Zeisu’ kam tawh a mawhna man dingin Farisaite kimkhat leh Herod’ nungzuite kimkhat a kiangah a sawl uh hi.
  </para>
  <para style="p">
    <verse number="14" style="v"/>Tuate in ama kiang a tun’ uh ciangin, “Sia aw, nang thutak genpa na hi hi. Kuamah na kihta kei a, mi maitang zahtak loin Pasian lam thu a tang takin na hilh cih ka thei uh hi. Kaisar kumpipa siah piak tuak ahi hiam, piak tuak lo ahi hiam?
  </para>
  <para style="p">
    <verse number="15" style="v"/>Ka pia ding uh hiam, ka pia kei ding uh hiam?” ci-in a dong uh hi. Zeisu in amaute’ simtatna a theih ciangin, “Bang hangin kei hong ze-et na hi uh hiam? Denarias peek khat ka et dingin hong paipih un,” a ci hi.
  </para>
  <para style="p">
    <verse number="16" style="v"/>A hong paipih uh ciangin Zeisu in, “Hih in kua lim, kua min ahi hiam?” ci-a a dot ciangin, “Kaisar kumpipa’ lim leh min hi,” a ci uh hi.
  </para>
  <para style="p">
    <verse number="17" style="v"/>Zeisu in, “Kaisar kumpipa’ sum, Kaisar kumpipa na pia un. Pasian’ sum, Pasian na pia un,” a ci hi. Amaute in amah lamdang a sa uh hi.
  </para>
  <para style="p">
    <verse number="18" style="v"/>Misite’ thawhkikna om lo hi a ci Saddusi-te in, tua lai takin Zeisu kiangah va pai uh a,
  </para>
  <para style="p">
    <verse number="19" style="v"/>“Topa aw, ‘Mi khat in a sih ciangin a zi nusia-in, ta a neih kei leh, a nau in a zi luah hen la, a u’ khang a man’ loh nadingin kizom ta hen,’ ci-in Moses in kote lai hong pia hi.
  </para>
  <para style="p">
    <verse number="20" style="v"/>Unau sagih a om uh hi. A upa pen in zi nei a, ta nei loin a si hi.
  </para>
  <para style="p">
    <verse number="21" style="v"/>A nau upa pen in a zi luah a, ta nei loin a si hi.
  </para>
  <para style="p">
    <verse number="22" style="v"/>Tua bangin a thumna in a hih hi. Unau sagihte in ta nei lo uh hi. A nunung penin numei zong a si hi.
  </para>
  <para style="p">
    <verse number="23" style="v"/>Thawhkik ni ciangin tua numei in tuate lakah kua pen’ zi ahi ding hiam? Bang hang hiam na cih leh, sagihte in tua numei tawh a kiteeng zo hi,” ci-in a dong uh hi.
  </para>
  <para style="p">
    <verse number="24" style="v"/>Zeisu in zong, “Note in Lai Siangtho ahi zongin, Pasian’ vangliatna ahi zongin thei lo na hih uh ciangin, um khial hilo na hi uh hiam?
  </para>
  <para style="p">
    <verse number="25" style="v"/>Bang hang hiam na cih uh leh, sihna pan a thawhkik uh ciangin kipi-in a kiteengsak kei ding uh hi. Amaute in vantungmite tawh kibangin a om ding uh hi.
  </para>
  <para style="p">
    <verse number="26" style="v"/>A sisate thawhkikna ding thu panin Pasian in, ‘Kei in Abraham Pasian, Isaak’ Pasian, Jakob’ Pasian ka hi hi,’ ci-in Moses in a gelh Lai Siangtho sunga sawlbawk meikuang thu sim ngeilo na hi uh hiam?
  </para>
  <para style="p">
    <verse number="27" style="v"/>Pasian in a site’ Pasian hi loin a nungtate’ Pasian ahi hi. Nakpi-in na khial uh hi,” a ci hi.
  </para>
  <para style="p">
    <verse number="28" style="v"/>Laitheipa khat hong pai a, thu kidongte Zeisu in kituak mahmahin a dawn’ kik a theih ciangin, “Thukham lianbel bang ahi hiam?” ci-in a dong hi.
  </para>
  <para style="p">
    <verse number="29" style="v"/>Zeisu in, “Thukham a lianpen in, ‘Israel mipawlte aw, ngai un: eite Topa Pasian in Topa khat bek ahi hi.
  </para>
  <para style="p">
    <verse number="30" style="v"/>Na Topa Pasian na lungsim khempeuh, na kha khempeuh, na pilna khempeuh, na hatna khempeuh tawh na it in.
  </para>
  <para style="p">
    <verse number="31" style="v"/>Thukham a nihna in, ‘Na pumpi na it bangin na lawmte na it in,’ ahi hi. Hih thukhamte sangin thukham lianzaw a om kei hi,” a ci hi.
  </para>
  <para style="p">
    <verse number="32" style="v"/>Laitheipa in, “Topa aw, Pasian khat bek hi a, tua Pasian sim loh adang Pasian a om kei hi cih thu na gen in ahi takpi hi.
  </para>
  <para style="p">
    <verse number="33" style="v"/>Tua Pasian lungsim khempeuh tawh it a, ama pumpi a it bangin a lawmte zong a it ding in, a pum mei a khul biakna leh sagawh biakna sangin a pha zaw hi,” ci-in a gen hi.
  </para>
  <para style="p">
    <verse number="34" style="v"/>Tua pa in pilna tawh a gen kik Zeisu in a theih ciangin, “Nang in Pasian Gam tawh na kigamla kei hi,” a ci hi. Tua nung ciangin mi khat beek in thu a dong ngam nawn kei uh hi.
  </para>
  <para style="p">
    <verse number="35" style="v"/>Zeisu in biakna innpi sungah thu a hilh lai takin, “Khazih in David’ Ta ahi,’ ci-in laitheite in bangci a gen thei uh hiam?
  </para>
  <para style="p">
    <verse number="36" style="v"/>David in:
  </para>
  <para style="p">
    <verse number="37" style="v"/>David in, ‘Khazih, Topa hi,’ ci ahih ciangin, bangci-in ama ta ahi thei ding hiam?” ci-in a dong hi. Mihonte in nuam mahmahin a thu a ngai uh hi.
  </para>
  <para style="p">
    <verse number="38" style="v"/>Zeisu in thu a hilh lai takin, “Laitheite na kikeem un. Amaute in puantual silhin a vak nuam uh hi.
  </para>
  <para style="p">
    <verse number="39" style="v"/>Sumbuk ah zahtakna tawh hopihna, kikhopna inn sungah tokhom phabel, pawikhamna sungah tutna phabel a deih uh hi.
  </para>
  <para style="p">
    <verse number="40" style="v"/>Amaute in meigongte’ neihsa a ne mang uh a, mawhna seel nadingin sau veipi thu a ngen uh hi. Tuate in mawhsakna lianzaw a thuak ding uh hi,” a ci hi.
  </para>
  <para style="p">
    <verse number="41" style="v"/>Tua lai takin Zeisu in sumkholna mai-ah tu a, mihonpite in dangka sumkholna sungah a khiat uh a en hi. Sumhau mi tampite in tampi a khia uh hi.
  </para>
  <para style="p">
    <verse number="42" style="v"/>A zawng meigong khat hong pai a, dangkasan pai nih a khia hi.
  </para>
  <para style="p">
    <verse number="43" style="v"/>Zeisu in a nungzuite sam a, “Ke’n aman takpi kong cih-inah, sumkholna sungah a khia mi khempeuh lak panin tua a zawng meigong in tam a khia bel hi.
  </para>
  <para style="p">
    <verse number="44" style="v"/>Bang hang hiam na cih uh leh, amaute in a sum val lak pan a khia uh hi. Tua numei ahih leh, a zawng napi-in ama kivak nading nangawn sit loin a khia zo hi,” ci-in a gen hi.
  </para>
  <chapter number="13" style="c"/>
  <para style="p">
    <verse number="1" style="v"/>Zeisu in biakna innpi pan a paikhiat lai takin a nungzuite in, “Topa aw en in, bangzah lamdang suangte leh bangzah lamdang innte ahi uh hiam?” ci-in a gen uh ciangin,
  </para>
  <para style="p">
    <verse number="2" style="v"/>Zeisu in, “Hih a lian mahmah innte na mu uh hiam? A kiphelkhia loin suang khat tungah suang kiciang khat beek a om kei ding hi,” a ci hi.
  </para>
  <para style="p">
    <verse number="3" style="v"/>Tua lai takin Zeisu in Oliv Mual tungah biakna inn pam ah tu a a om lai takin Piter, Jakob, Johan leh Andru te in,
  </para>
  <para style="p">
    <verse number="4" style="v"/>“Tua thute in cik cianga hong piang ding hiam? A pian’ nading a naih ciangin bang lim hong piang ding ci-in hong hilh in,” ci-in a sim dot uh hi.
  </para>
  <para style="p">
    <verse number="5" style="v"/>Zeisu in, “Kuamah in hong kheem zawh loh nadingin na kikeem un.
  </para>
  <para style="p">
    <verse number="6" style="v"/>Mi tampi in, ‘Kei tua pa ka hi hi,’ ci-in keima min tawh hong pai-in mi tampi a kheem ding uh hi.
  </para>
  <para style="p">
    <verse number="7" style="v"/>Galdona thu leh gal kikapna thu na zak uh ciangin lunghimawh kei un. Tuate a piang ding uh hi. Ahih hangin a beina a tung nai kei ding hi.
  </para>
  <para style="p">
    <verse number="8" style="v"/>Mi namkhat leh namkhat, gamkhat leh gamkhat hong kido ding uh hi. Mun khat khatah ziin hong ling ding hi. Kial zong hong tung ding hi. Tuate in gimna kipat cilna ahi hi.”
  </para>
  <para style="p">
    <verse number="9" style="v"/>“Ahih hangin na kikem un. Bang hang hiam na cih uh leh, amaute in upa vaihawmte’ thukhenna sungah note hong pia ding uh hi. Kikhopna inn sungah satna na thuak ding uh hi. Tuate mai-ah teci na pan’ nadingun mangte leh kumpite mai-ah keimah hangin na ding ding uh hi.
  </para>
  <para style="p">
    <verse number="10" style="v"/>Lungdamna Thu a masa belin mipawl khempeuh a kihilh ding hi.
  </para>
  <para style="p">
    <verse number="11" style="v"/>Amaute in zum innah note hong paipih, hong piak uh ciangin bang thu ka gen ding hiam ci-in lunghimawh khol kei un. Tua hun lai taka na ngah uh bangin na gen un. Bang hang hiam na cih uh leh, a gen ding no na hi kei uh hi. Kha Siangtho in a gen ding hi.
  </para>
  <para style="p">
    <verse number="12" style="v"/>Unau khat leh khat sih nadingin a kiheek ding uh a, pa in zong a ta a lehheek ding hi. Tate in a nu leh a pate galin a do ding uh a, thah dingin a lehheek ding uh hi.
  </para>
  <para style="p">
    <verse number="13" style="v"/>Keima min hangin mi khempeuh in note hong mudah ding uh hi. A tawp dongin a thuak zote in gupna a ngah ding uh hi.”
  </para>
  <para style="p">
    <verse number="14" style="v"/>“A kisia thei kihhuaina in a kilawm lo munah ding-in a om na muh uh ciangin, (Lai Siangtho a sim theite in thei ta hen) Judah gamah a omte in mual tungah tai ta uh hen.
  </para>
  <para style="p">
    <verse number="15" style="v"/>Inn khum tungah omte in zong ama inn sungah sum khatpeuh la dingin kumsukin lut kei hen.
  </para>
  <para style="p">
    <verse number="16" style="v"/>Lo lai-ah a omte in zong puan la dingin ciahkik kei hen.
  </para>
  <para style="p">
    <verse number="17" style="v"/>Tua lai takin naupai numeite leh naungeek nei numeite in gimna a thuak ding uh hi.
  </para>
  <para style="p">
    <verse number="18" style="v"/>Tua hun in phalbi laitak a, hong tun’ loh nadingin thu na ngen un,
  </para>
  <para style="p">
    <verse number="19" style="v"/>Bang hang hiam na cih uh leh, Pasian’ bawlsa leitung pian’cil a kipan tudongin a piang nawn lo ding gimna lianpi tua lai takin a piang ding hi.
  </para>
  <para style="p">
    <verse number="20" style="v"/>Topa in tua nite a tomsak kei leh, kuamah in suakta zo lo ding hi. Ahih hangin, a teelsate adingin a tomsak ding hi.
  </para>
  <para style="p">
    <verse number="21" style="v"/>Tua lai takin mi khatpeuh in, ‘Hih lai-ah Khazih a om hi; hua lai-ah a om hi.’ hong cih leh, um kei un.
  </para>
  <para style="p">
    <verse number="22" style="v"/>Bang hang hiam na cih uh leh, kamsang zuautheite leh Khazih zuautheite hong piang ding uh a, a teelsate nangawn a kheem zawh leh, a kheem nadingun lim leh nalamdang a lian hong lak ding uh hi. Na kikeem ta un.
  </para>
  <para style="p">
    <verse number="23" style="v"/>Thu khempeuh kong genkhol zo hi.”
  </para>
  <para style="p">
    <verse number="24" style="v"/>“Tua gimna khit ciangin ‘Ni hong mial ding a, kha a hong tang nawn kei ding hi;
  </para>
  <para style="p">
    <verse number="25" style="v"/>Aksite in van pan hong kia ding uh a, vanah a om vangliatnate a kiliing ding uh hi.’
  </para>
  <para style="p">
    <verse number="26" style="v"/>Tua lai takin, vangliatna leh minthan’na tawh Mihing Tapa meii tungah hong kumsuk a mu ding uh hi.
  </para>
  <para style="p">
    <verse number="27" style="v"/>Tua lai takin amah in a vantungmite sawlin, amaute in a teelsa mite lei kiu li pan, lei mong khat pan van mong khat dongin a kikhawmsak ding uh hi.”
  </para>
  <para style="p">
    <verse number="28" style="v"/>“Theikung kiangah thugentehna na sin un. Theikung a hiang meeng a, a teh a no ciangin khuakhal a nai zo ta hi ci-in na thei uh hi.
  </para>
  <para style="p">
    <verse number="29" style="v"/>Tua mah bangin, tuate a piang na muh uh ciangin, amah in kongbiang dongin a hong nai zo hi, ci-in na thei ta un.
  </para>
  <para style="p">
    <verse number="30" style="v"/>Ke’n aman takpi kong cih-inah, hih khang mite a beima-in, hih thu khempeuh hong piang ding hi.
  </para>
  <para style="p">
    <verse number="31" style="v"/>Van leh lei a mangthang ding uh hi; ahi zongin ka thu a mangthang kei ding hi.”
  </para>
  <para style="p">
    <verse number="32" style="v"/>“Tua ni leh tua hun kuamah in thei lo hi. Vantungmite in thei lo uh hi. Mihing Tapa in zong thei lo hi. Pa khat bek in a thei hi.”
  </para>
  <para style="p">
    <verse number="33" style="v"/>“Tua hun cik ciang hong tung ding thei lo na hih uh ciangin, kikem un la, thu ngenin ngak un.
  </para>
  <para style="p">
    <verse number="34" style="v"/>Mi khat in gam dangah pai ning, ci-in a inn nusia-in a nasemte kiangah nasep nading ciat thu a piak khit ciangin, kong khakpa kiangah, ‘Na ngak un,’ ci-in a vaikhak mah bangin, na ngak un.
  </para>
  <para style="p">
    <verse number="35" style="v"/>Tua ahih ciangin na ngak un. Bang hang hiam na cih uh leh, inn teekpa in nitak ahi zongin, zankim laitak ahi zongin, ak khuan’ laitak ahi zongin, zingsang ciang ahi zongin cik cianga hong tung ding, note’n thei lo na hih uh ciangin na ngak un.
  </para>
  <para style="p">
    <verse number="36" style="v"/>Ahih kei leh, thakhatin hong tung leh, note ihmu-in hong mu kha ding hi.
  </para>
  <para style="p">
    <verse number="37" style="v"/>Note kiangah kong cih mah bangin, mi khempeuh kiangah zong, ‘Ngak un,’ ka ci hi,” ci-in Zeisu in a gen hi.
  </para>
  <chapter number="14" style="c"/>
  <para style="p">
    <verse number="1" style="v"/>Ni nih khit ciangin, Paisan pawi leh silngo om lo khomun pawikhamna tung ding hi. Tua lai takin siampi liante leh laitheite in zuauthu tawh Zeisu man-a a thah theih nading lampi a zong uh hi.
  </para>
  <para style="p">
    <verse number="2" style="v"/>Ahih hangin mihonpi a gamlum khak ding a lunghihmawh manun, “Pawikham laitak hih kei ni,” a ci uh hi.
  </para>
  <para style="p">
    <verse number="3" style="v"/>Bethani khua-ah miphak Simon’ inn sungah Zeisu om a, an a nek lai takin numei khat in a manpha mahmah, nard paknamtui suangngo thawl khat a suk khap khit ciangin, Topa’ lu tangah a nilhsak hi.
  </para>
  <para style="p">
    <verse number="4" style="v"/>Mi kimkhatte heh uh a, “Paknamtui bang dingin a mawkna-in kizangsak hiam?
  </para>
  <para style="p">
    <verse number="5" style="v"/>Tua paknamtui dangka za thumin kizuakin mizawngte a kipia thei hi,” a cih khit uh ciangin, tua numei a mawhsak uh hi.
  </para>
  <para style="p">
    <verse number="6" style="v"/>Zeisu in, “Tua numei om sak ta un. Bang hang bawlsia na hi uh hiam? Amah in kei tungah thupha hong bawl zo hi.
  </para>
  <para style="p">
    <verse number="7" style="v"/>Mizawngte in note tawh a omkhawm tawntung ding hi. Cikmah peuhin amaute tungah thupha hehpihna na bawl nop uh leh, na bawl thei uh hi. Kei ka hih leh, note tawh omkhawm tawntung ding ka hi kei hi.
  </para>
  <para style="p">
    <verse number="8" style="v"/>Hih numei in ahih zawh zahin a hih zo hi. Keima luang vui nadingin ka pumpi paknamtui tawh a hong nilhkhol zo hi.
  </para>
  <para style="p">
    <verse number="9" style="v"/>Ke’n aman takpi kong cih-inah Lungdamna Thu hilhna leitung khempeuh ah hih numei a kingaihsut nadingin ama hong bawlna thu a kigen ding hi,” a ci hi.
  </para>
  <para style="p">
    <verse number="10" style="v"/>Tua lai takin Sawm-le-nihte lakah Judas Iskariot in, amaute khut tungah Zeisu pia dingin siampi liante kiangah va pai hi.
  </para>
  <para style="p">
    <verse number="11" style="v"/>Amaute’n a zak uh ciangin nuam uh a, “Dangka-in kong guai ding uh hi,” ci-in a kiciam uh hi. Amah in Topa amaute’ khut sungah piak theih nading a zong hi.
  </para>
  <para style="p">
    <verse number="12" style="v"/>Paisan tuuno a kigawh ni, silngo om lo khomun nek kipat ni-in a nungzuite in, “Paisan pawi na nek theih nadingin koi laitak mun hong bawlsak le-ung na deih hiam?” ci-in Zeisu kiangah a dong uh hi.
  </para>
  <para style="p">
    <verse number="13" style="v"/>Zeisu in, “Khua sungah pai un la, tuibeel khat a pua mi khat tawh na kituak ding uh hi.
  </para>
  <para style="p">
    <verse number="14" style="v"/>Tua mi nung zui un la, koimah peuh ci loin a lutna inn neipa kiangah, ‘Sia in, Keimah in ka nungzuite tawh Paisan Pawi ka nek nadingin na zin tun’na inndei koi lai-ah a om hiam? a ci hi,’ na ci un.
  </para>
  <para style="p">
    <verse number="15" style="v"/>Tua mi in a kibawlsa dei tungnung a lian khat hong lak ding hi. Tua dei sungah ei ading na bawl khol un,” ci-in a nungzui nihte a sawl hi.
  </para>
  <para style="p">
    <verse number="16" style="v"/>Tua nungzuite pai uh a, khua sung a tum uh ciangin Zeisu in a genkholh mah bangin a mu uh a, Paisan pawi a bawl khol uh hi.
  </para>
  <para style="p">
    <verse number="17" style="v"/>Nitak ciangin Zeisu in Sawm-le-nihte tawh hong paikhawm uh hi.
  </para>
  <para style="p">
    <verse number="18" style="v"/>Tu-a an a nek lai takun Zeisu in, “Ke’n aman takpi kong cih-inah, note lakah kei tawh an a ne khawm khat in kei hong lehheek ding hi,” a ci hi.
  </para>
  <para style="p">
    <verse number="19" style="v"/>A nungzuite a dah uh a, “Kei ka hi hiam?” ci-in khat nungah khat in a dong uh hi.
  </para>
  <para style="p">
    <verse number="20" style="v"/>Zeisu in, “Sawm-le-nihte lakah khat, kei tawh ankuang ka sawk khawmpihpa ahi hi.
  </para>
  <para style="p">
    <verse number="21" style="v"/>Mihing Tapa in Lai Siangtho sungah a kigelh mah bangin a pai ding hi. Ahih hangin Mihing Tapa a lehheekpa in gimna a thuak ding hi. Tua mipa in a nu sung pan suak kei leh, ama adingin a hoihzaw ding hi,” a ci hi.
  </para>
  <para style="p">
    <verse number="22" style="v"/>Amau in an a nek laitakun Zeisu in khomun la a, hehpihna a phat khit ciangin khomun balnenin, “Hih khomun in ka pumpi ahi hi. La un,” ci-in a nungzuite a pia hi.
  </para>
  <para style="p">
    <verse number="23" style="v"/>Hai zong la a, hehpihna a phat khit ciangin amau pia a, tuate khempeuh in a dawn uh hi.
  </para>
  <para style="p">
    <verse number="24" style="v"/>Zeisu in, “Hih in mi tampi ading a kibuasa, kiciamna si ahi hi.
  </para>
  <para style="p">
    <verse number="25" style="v"/>Ke’n aman takpi kong cih-inah, leenggahtui Pasian Gam sungah ka nek thak ni matengin tu-a kipan ka dawn nawn kei ding hi,” a ci hi.
  </para>
  <para style="p">
    <verse number="26" style="v"/>Amaute in la a sak khit uh ciangin, Oliv Mual ah a paikhia uh hi.
  </para>
  <para style="p">
    <verse number="27" style="v"/>Tua lai takin Zeisu in, “Tuucingpa ka satlum a, tuute a kithehthang ding hi,” ci-a Lai Siangtho sunga a kigelh bangin, note na vekpi un na lungkia ding uh hi.
  </para>
  <para style="p">
    <verse number="28" style="v"/>Ahih hangin ka thawhkik khit ciangin, note mai-ah Galile gamah ka pai ding hi,” a cih ciangin,
  </para>
  <para style="p">
    <verse number="29" style="v"/>Piter in, “Mi khempeuh a lungkia uh hangin keimah in ka lungkia kei ding hi,” a ci hi.
  </para>
  <para style="p">
    <verse number="30" style="v"/>Zeisu in, “Ke’n aman takpi kong cih-inah, tuzan aak nihvei a khuan’ ma-in thumvei na hong nial ding hi,” a ci hi.
  </para>
  <para style="p">
    <verse number="31" style="v"/>Piter in, “Nang tawh ka sikhawm zongin nangmah kong nial kei ding hi,” ci-in lungkhauhna tawh a gen hi. Amaute khempeuh in zong tua mah bangin a ci uh hi.
  </para>
  <para style="p">
    <verse number="32" style="v"/>Tua lai takin Gethsemane kici mun khatah amaute a tun’ uh ciangin Zeisu in, “Keimah in thu ka nget lai takin hih lai-ah na tu un,” a nungzuite kiangah a cih khit ciangin,
  </para>
  <para style="p">
    <verse number="33" style="v"/>Piter, Jokob leh Johan-te sam a, a lungman’na leh dahna a kipan hi.
  </para>
  <para style="p">
    <verse number="34" style="v"/>Amah in, “Si dek takin ka dah hi; hih san takah ngakin na om un,” ci-in thu a pia hi.
  </para>
  <para style="p">
    <verse number="35" style="v"/>Zeisu mai lamah tomkha pai-in lei-ah boksuk a, tua hun in amah tawh a kipelh zawh leh, a kipelh nadingin thu a ngen hi.
  </para>
  <para style="p">
    <verse number="36" style="v"/>“Abba, Pa aw, na khempeuh na bawl thei hi. Hih hai kei tawh kipelhsak in; ahih hangin keima deihna bang hi kei hen, nangma deihna bang hi ta hen,” a ci hi.
  </para>
  <para style="p">
    <verse number="37" style="v"/>A nungzuite kiangah a paikik leh, amaute ihmu a, om uh a muh ciangin Piter kiangah “Simon aw, ihmu na hi hiam? Nai khat nangawn kei tawh ngakkhawm zo lo na hi hiam?
  </para>
  <para style="p">
    <verse number="38" style="v"/>Kheemna tawh na kipelh theih nadingin thu ngen in la, ngak in. Lungsim a ut hangin pumpi a thazawng hi,” a ci hi.
  </para>
  <para style="p">
    <verse number="39" style="v"/>Khatvei va pai kikin a masa a nget bangin a ngen hi.
  </para>
  <para style="p">
    <verse number="40" style="v"/>A hong pai kik leh, a nungzuite ihmu a, om uh a mu hi. Bang hang hiam i cih leh, a mit uh a kham hi. Ama kiangah a dawn kik nading a thei kei uh hi.
  </para>
  <para style="p">
    <verse number="41" style="v"/>Thumveina hong paikik a, “Tu-in nuam takin ihmu un. A kicing zo hi. A hun hong tung zo hi. Mihing Tapa migilote’ khut sungah kilehheek zo hi.
  </para>
  <para style="p">
    <verse number="42" style="v"/>Tho un, pai ni. Kei hong lehheekpa hong nai zo hi,” a ci hi.
  </para>
  <para style="p">
    <verse number="43" style="v"/>Zeisu in a gen lai takin a nungzui sawm-le-nihte lak a khat, Judas in thakhatin hong pai a, siampi liante, laitheite leh upate in a sawl uh mihonpite in, namsau leh molhtumte tawi-in amah tawh hong tonkhawm uh hi.
  </para>
  <para style="p">
    <verse number="44" style="v"/>Zeisu a lehheekpa in, “Ka nappa in Zeisu ahi hi; tua pa na man un la, paipih un,” ci-in amaute kiangah a lim a hilhkhol hi.
  </para>
  <para style="p">
    <verse number="45" style="v"/>Amah a tun’ ciangin Topa kiangah thakhatin va nai a, “Topa aw,” ci-in a nam hi.
  </para>
  <para style="p">
    <verse number="46" style="v"/>Amaute in Zeisu a mat khit uh ciangin a kai uh hi.
  </para>
  <para style="p">
    <verse number="47" style="v"/>Tua lai takin a kianga dingte khat in, a namsau dokin siampi lian ukpa’ nasem khat a sat leh, a bil a satkhia hi.
  </para>
  <para style="p">
    <verse number="48" style="v"/>Tua ciangin Zeisu in, ‘Note in galgu mat bangin kei man dingin namsau leh molhtum tawi-in na hong pai uh hiam?
  </para>
  <para style="p">
    <verse number="49" style="v"/>Keimah in ni simin biakna innpi sungah thu hilh a, note tawh ka omkhawm lai takin nong man kei uh hi. Hih thute in Lai Siangtho hong tun’ nading ahi hi,” ci-in mihonpite kiangah a gen hi.
  </para>
  <para style="p">
    <verse number="50" style="v"/>Tua ciangin, a nungzuite khempeuh in Topa a taisan uh hi.
  </para>
  <para style="p">
    <verse number="51" style="v"/>Tangval khat in saihadial puan khat bek silhin Zeisu nung zui a,
  </para>
  <para style="p">
    <verse number="52" style="v"/>amaute in a mat uh ciangin, a saihadial puan nusia-in puan nei loin a tai hi.
  </para>
  <para style="p">
    <verse number="53" style="v"/>Amaute in siampi ukpa kiangah Zeisu a paipih uh hi. Siampi liante, upate leh laitheite khempeuh amah tawh a kikhawm uh hi.
  </para>
  <para style="p">
    <verse number="54" style="v"/>Piter in siampi ukpa’ inntual dongin gamla sim a kihalin Zeisu zui a, palikte tawh mei a awi khawm hi.
  </para>
  <para style="p">
    <verse number="55" style="v"/>Siampi liante leh upate khempeuh in Zeisu that dingin teci a zon’ uh hangin a mu kei uh hi.
  </para>
  <para style="p">
    <verse number="56" style="v"/>Bang hang hiam i cih leh, mi tampi in Zeisu lang khatah zuau teci a pan’ uh hangin a kithutuak kei uh hi.
  </para>
  <para style="p">
    <verse number="57-58" style="v"/>Mi kimkhat ding uh a, “Hihpa in, ‘Keimah in khut tawh kibawl hih biakna innpi ka suksiat khit ciangin, khut tawh kibawl lo biakna innpi ni thum sungin ka lamkik ding hi,’ a cihna ka za uh hi,” ci-in zuau teci a pang uh hi.
  </para>
  <para style="p">
    <verse number="59" style="v"/>Ahih hangin amau teci pan’na a kituak kei hi.
  </para>
  <para style="p">
    <verse number="60" style="v"/>Siampi ukpa in amaute lai zangah ding a, “Nang kam khat beek dawng kik lo ding na hi hiam? Hih mite in nangma lang khatah teci bangci a pang uh hiam?” ci-in Zeisu kiangah a dot leh, Zeisu pau loin a om hi.
  </para>
  <para style="p">
    <verse number="61" style="v"/>Khatvei siampi ukpa in, “Nang Thupha a nei, Pasian’ Tapa Khazih na hi hiam?” a cih kik ciangin,
  </para>
  <para style="p">
    <verse number="62" style="v"/>Zeisu in, “Ka hi hi. Mihing Tapa in vangliatna ziatlam ah tu a, meii tungah hong kumsuk note in na mu ding uh hi,” a ci hi.
  </para>
  <para style="p">
    <verse number="63" style="v"/>Tua tak ciangin siampi ukpa in a puan balkeek a, “Adang bang teci deih lai i hi hiam?”
  </para>
  <para style="p">
    <verse number="64" style="v"/>Pasian tungah a pau khialhna thu na za zo uh hi. Bangci ngaihsut na hi uh hiam?” a ci hi. Amaute khempeuh in, “Hih pa thah tuak hi,” a ci uh hi.
  </para>
  <para style="p">
    <verse number="65" style="v"/>Tua lai takin kimkhatte in Zeisu cil tawh phih uh a, a maitang tuamin a khut uh tawh a tum uh hi. “Pasian’ kamsangte bangin hong hilh in,” a ci uh hi. Palikte in khut tawh pang betin a paipih uh hi.
  </para>
  <para style="p">
    <verse number="66" style="v"/>Piter in a nuai-ah inntual ah a om lai takin siampi ukpa’ nasem numei khat a kiangah pai a,
  </para>
  <para style="p">
    <verse number="67" style="v"/>Piter mei awi-a om a muh ciangin lim takpi-in en a, “Nazareth mi Zeisu tawh na kipawl hi,” a ci hi.
  </para>
  <para style="p">
    <verse number="68" style="v"/>Piter in, “Nang na cih pen ka thei kei, zong ka tel kei hi,” ci-in a nial hi. Inn limah a paikhiat khit ciangin aak a khuang hi.
  </para>
  <para style="p">
    <verse number="69" style="v"/>Numei in Piter a muh kik ciangin tua munah a ding mite kiangah, “Hih pa zong tua mite khat ahi hi,” a ci hi.
  </para>
  <para style="p">
    <verse number="70" style="v"/>Piter in a nial kik hi. Tua nung a sawt nai loin Piter kiangah a dingte in, “Hua mite khat na hi takpi hi, bang hang hiam na cih leh, Galile mi na hi hi,” a cih uh ciangin,
  </para>
  <para style="p">
    <verse number="71" style="v"/>Piter in, “No na gen uh mi pen ke’n ka thei kei hi,” ci-in hamsia tawh a kiciam hi.
  </para>
  <para style="p">
    <verse number="72" style="v"/>Tua phetin nihveina aak a khuang hi. Piter in, “Aak nihvei a khuan’ ma-in thumvei nong nial ding hi,” Zeisu in a cihna thu phawk a, a ngaihsut ciangin a kap hi.
  </para>
  <chapter number="15" style="c"/>
  <para style="p">
    <verse number="1" style="v"/>A zingsang ciangin siampite in thakhatin upate, laitheite leh vaihawmte khempeuh tawh a vaihawm uh a, Zeisu khau tawh a hen khit uh ciangin paipihin, Pilat Mangpa tungah a pia uh hi.
  </para>
  <para style="p">
    <verse number="2" style="v"/>Pilat in, “Nang Judah Kumpipa na hi hiam?” ci-in a dot ciangin Zeisu in, “Na cih mah bangin ka hi hi,” a ci hi.
  </para>
  <para style="p">
    <verse number="3" style="v"/>Siampite in amah thu tampi tawh a mawhsak uh hi.
  </para>
  <para style="p">
    <verse number="4" style="v"/>Khatvei Pilat in, “Kam khat beek dawngkik lo ding na hi hiam? Nang lang khatah amaute in hih zah tak hong mawhsakna en in,” a cih hangin,
  </para>
  <para style="p">
    <verse number="5" style="v"/>Zeisu in kam khat beek dawngkik lo a, Pilat in lamdang a sa hi.
  </para>
  <para style="p">
    <verse number="6" style="v"/>Pawikham ciangin mangpa in amaute ngetna bangin, thong sungah a kikhum mi khat a khah leng hi.
  </para>
  <para style="p">
    <verse number="7" style="v"/>Tua lai takin misuam thong kiate lakah mi a that Barabbas kici mi khat thong sungah a kikhum khawm hi.
  </para>
  <para style="p">
    <verse number="8" style="v"/>Mihonpite in Pilat kiangah pai to-in, amaute tungah a bawl ngei bangin a bawl nadingin a ngen uh hi.
  </para>
  <para style="p">
    <verse number="9" style="v"/>Pilat in, “Judah Kumpipa khah leeng na ut uh hiam?” ci-in a dong hi.
  </para>
  <para style="p">
    <verse number="10" style="v"/>Bang hangin hih bangin a dong hiam i cih leh, siampi liante in Zeisu a een’ manun ah a piak uh a thei hi.
  </para>
  <para style="p">
    <verse number="11" style="v"/>Zeisu khah loin Barabbas a khah nadingin siampi liante in mihonpi a hansuah uh hi.
  </para>
  <para style="p">
    <verse number="12" style="v"/>Khatvei Pilat in, “Tua ahih leh, Judah Kumpipa na cih uh mi bang ka ci hih ding hiam?” ci-in a dong hi.
  </para>
  <para style="p">
    <verse number="13" style="v"/>Mihonpite in, “Tua pa singlamteh tungah that in,” ci-in a kiko uh hi.
  </para>
  <para style="p">
    <verse number="14" style="v"/>Pilat in, “Bang hang hiam? Amah in mawhna bang takhial ahi hiam?” ci-a a dot ciangin, “Singlamteh tungah that in,” ci-in nakpi-in a kiko uh hi.
  </para>
  <para style="p">
    <verse number="15" style="v"/>Pilat in mihonpi a lungdamsak nadingin Barabbas amaute kiangah khah a, Zeisu ahih leh, a sat khit uh ciangin, singlamteh tungah thah dingin a pia hi.
  </para>
  <para style="p">
    <verse number="16" style="v"/>Tua lai takin galkapte in manginn tual ah Zeisu paipih uh a, galkap khempeuh a kikhawmsak uh hi.
  </para>
  <para style="p">
    <verse number="17" style="v"/>Zeisu puansan khat silhsak uh a, ling tawh kigaan lukhu a khusak uh hi.
  </para>
  <para style="p">
    <verse number="18" style="v"/>“Judah Kumpipa aw, nang na ci dam ta hen,” ci-in a kiko uh hi.
  </para>
  <para style="p">
    <verse number="19" style="v"/>Pumpeeng tawh ama lutang sat uh a, cil tawh phihin, a mai-ah khukdin’in a bia uh hi.
  </para>
  <para style="p">
    <verse number="20" style="v"/>Tua bangin Zeisu a khelbawl khit uh ciangin, puansan suahkhia uh a, ama puan a silhsak khit uh ciangin, singlamteh tungah thah dingin a paipih uh hi.
  </para>
  <para style="p">
    <verse number="21" style="v"/>Alekzandar leh Rufas’ pa Simon kici, Sairin mi khat gamlak panin hong pai a, zawhthawh thu tawh Zeisu’ singlamteh pua dingin a kizuisak uh hi.
  </para>
  <para style="p">
    <verse number="22" style="v"/>‘Lutangguh Mun’ a cihnopna, ‘Golgotha’ kici munah paipih uh a,
  </para>
  <para style="p">
    <verse number="23" style="v"/>zatui kha tawh kihel leenggahtui dawn dingin Zeisu a piak uh hangin amah in a sang kei hi.
  </para>
  <para style="p">
    <verse number="24" style="v"/>Zeisu singlamteh tungah a khai khit uh ciangin, bang a la ciat ding uh hiam, ci-in lai aisaan-in a puante a hawm uh hi.
  </para>
  <para style="p">
    <verse number="25" style="v"/>Zeisu singlamteh tungah a thah laitakun zingsang nai kua a pha hi.
  </para>
  <para style="p">
    <verse number="26" style="v"/>“JUDAHTE’ KUMPIPA HI”, ci-in a mawhsakna lai a tungah a kigelh hi.
  </para>
  <para style="p">
    <verse number="27" style="v"/>Zeisu tawh misuamte nih, a ziatlam khat a veilam khat, singlamteh tungah a khai uh hi.
  </para>
  <para style="p">
    <verse number="28" style="v"/>Lai Siangtho sungah, “Thupalsat mite tawh amah a kisimkhawm hi,” a cihna thu tua lai takin a tangtung hi.
  </para>
  <para style="p">
    <verse number="29" style="v"/>Lampi-ah a pai mite in, “Hei, biakna innpi susia-a nithum sunga a lam kik dingpa aw,
  </para>
  <para style="p">
    <verse number="30" style="v"/>nangma pumpi kigum in, singlamteh tung panin hong kumsuk in,” ci-in lu pei-in a zahko uh hi.
  </para>
  <para style="p">
    <verse number="31" style="v"/>Tua mah bangin siampi liante leh laitheite in, “Hih mipa in midangte a gup theih hangin ama pumpi kigum zo lo hi.
  </para>
  <para style="p">
    <verse number="32" style="v"/>Ka muh uh a, ka up nadingun Israel’ Kumpipa Khazih in singlamteh tung pan hong kumsuk ta hen,” ci-in khat leh khat a kici uh a, a zahko uh hi. Singlamteh tungah Zeisu tawh a kikhai khawmte in zong a zahko uh hi.
  </para>
  <para style="p">
    <verse number="33" style="v"/>Sun laitak, nai sawm leh nai nih a phak ciangin, nai thum dongin leitung khempeuh khua a mial hi.
  </para>
  <para style="p">
    <verse number="34" style="v"/>Nai thum lai takin Zeisu in,”Elio, Elio, Lama Sabakthani,” ci-in nakpi-in a kiko hi. A khiatna in, ‘Ka Pasian, ka Pasian aw, bang dingin kei hong taisan na hi hiam?’ a cihnopna hi.
  </para>
  <para style="p">
    <verse number="35" style="v"/>A kiangah a ding mi kimkhat in a zak uh ciangin, “Amah in “Elijah a sam hi,” a ci uh hi.
  </para>
  <para style="p">
    <verse number="36" style="v"/>Mi khat va tai a, tui hupna la a, tuithuk sungah a diah khit ciangin, pumpeeng dawnah suangin, a tawp dingin Zeisu pia a, “Om dih ni. Elijah in amah lakhia dingin hong pai ding, hong pai lo ding en dih ni,” a ci hi.
  </para>
  <para style="p">
    <verse number="37" style="v"/>Zeisu in khatvei nakpi-in a kiko khit ciangin a si hi.
  </para>
  <para style="p">
    <verse number="38" style="v"/>Tua lai takin Pasian biakna innpi dalna puan, a tung lam pan a nuai lam dongin phel nih kisuah hi.
  </para>
  <para style="p">
    <verse number="39" style="v"/>Zeisu lang khatah a ding galkap mangpa in, tua bangin Zeisu a si a muh ciangin, “Hihpa in Pasian’ Tapa taktak ahi hi,” a ci hi.
  </para>
  <para style="p">
    <verse number="40" style="v"/>Numei kimkhat in zong gamlapi panin a gal et uh hi. Tua numeite lakah Magdala khua Mari, a nau Jakob leh Joses te’ nu Mari leh Salome a om uh hi.
  </para>
  <para style="p">
    <verse number="41" style="v"/>Amaute in Zeisu Galile gamah a om lai-in a nung zui-in a vak uh hi. Jerusalem khua dongin Zeisu tawh a pai, a dang numei zong tampi a om uh hi.
  </para>
  <para style="p">
    <verse number="42" style="v"/>Tua ni in Kigin ni, nino ni ahih ciangin nitak ciangin,
  </para>
  <para style="p">
    <verse number="43" style="v"/>Arimathea khua Josef, a minthang upa ahi, Pasian Gam a lamenpa hong pai-in, Pilat kiangah lau loin va lut a, Zeisu’ luang a ngen hi.
  </para>
  <para style="p">
    <verse number="44" style="v"/>Zeisu tu-in a sih zawh Pilat in lamdang sa a, galkap mangpa samin, “A sihna a sawt zo hiam?” ci-in a dong hi.
  </para>
  <para style="p">
    <verse number="45" style="v"/>A sihna thu galkap mangpa kiang pan a theih ciangin, a luang Josef a pia hi.
  </para>
  <para style="p">
    <verse number="46" style="v"/>Josef in saihadial puan lei a, Zeisu’ luang a laksuk khit ciangin saihadial tawh tun a, suang kikhuak ama han sungah sialin, han kongvang ah suangpeek khat a liik hi.
  </para>
  <para style="p">
    <verse number="47" style="v"/>Magdala khua Mari leh Joses’ nu Mari-te in a luang vuina mun a mu uh hi.
  </para>
  <chapter number="16" style="c"/>
  <para style="p">
    <verse number="1" style="v"/>Nipi ni a bei khit ciangin, Magdala khua Mari, Jakob’ nu Mari leh Salome te pai uh a; Zeisu’ luang zut nadingin paknamtui a lei uh hi.
  </para>
  <para style="p">
    <verse number="2" style="v"/>Ni sagih lakah ni kipat ni, zingsang tuung, nisuah lai takin hanah a pai uh hi.
  </para>
  <para style="p">
    <verse number="3" style="v"/>Amaute in, “Han kong pan kua in suangpi hong likkhiatsak ding hiam?” ci-in khat leh khat a kikum uh hi.
  </para>
  <para style="p">
    <verse number="4" style="v"/>Tua lai takin a et uh leh, tua suangpi kilikkhia a, om a mu uh hi. Tua suang in a gol mahmah suang ahi hi.
  </para>
  <para style="p">
    <verse number="5" style="v"/>Han sungah a lut khit uh ciangin, puanpak silh, tangval khat taklam ah tu-in a muh uh ciangin lamdang a sa uh hi.
  </para>
  <para style="p">
    <verse number="6" style="v"/>Tua tangvalpa in, “Lamdang sa kei un, singlamteh tungah kithat Nazareth mi Zeisu na zong uh hi. A thokik zo hi. Hih lai takah om nawn lo hi. Ama luang koihna mun hong en un.
  </para>
  <para style="p">
    <verse number="7" style="v"/>Tu-in pai un la, ‘Na mai uh ah Galile gamah a pai ding hi. Thu a piakkholh mah bangin, tua san takah Topa na mu ding uh hi,’ ci-in Piter akipan a nungzuite na hilh un,” a ci hi.
  </para>
  <para style="p">
    <verse number="8" style="v"/>Amaute paikhia uh a, han panin a tai uh hi. Bang hang hiam i cih leh, lamdang sa-in a liing uh hi. Amaute lau mahmah ahih manunah kuamah kiangah a gen kei uh hi.
  </para>
  <para style="p">
    <verse number="9" style="v"/>Zeisu in ni sagih lakah ni kipat ni, zingtuungin a thawhkik khit ciangin, a sung pan dawi sagih a hawlkhiat Magdala khua Mari kiangah a masa penin a kilak hi.
  </para>
  <para style="p">
    <verse number="10" style="v"/>Tua Mari pai a, Zeisu tawh kipawlte dah a, a kah laitakun amaute kiangah tua thu a hilh hi.
  </para>
  <para style="p">
    <verse number="11" style="v"/>Amaute in a zak uh ciangin, Zeisu a thawhkik thu ahi zongin, Mari in a muhna thu ahi zongin a um kei uh hi.
  </para>
  <para style="p">
    <verse number="12" style="v"/>Tua nung ciangin, nungzuite nih, khuaneu ah a pai laitakun Zeisu in meel kilamdan’na tawh a pumpi a kilak hi.
  </para>
  <para style="p">
    <verse number="13" style="v"/>Tuate pai uh a, nungzui dangte a zaksak uh hangin amau thu a um kei uh hi.
  </para>
  <para style="p">
    <verse number="14" style="v"/>Tua nung ciangin, nungzui sawm-le-khatte in an a nek laitakun Zeisu amaute kiangah kilang a, amah a thawhkik khit ciangin a mu mite’ thugen um lo ahih uh ciangin, amaute’ upkhialhna leh lungkhauhna hangin a mawhsak hi.
  </para>
  <para style="p">
    <verse number="15" style="v"/>“Note leitung khempeuh ah vak kawikawi un la, mi khempeuh kiangah Lungdamna Thu na hilh un.
  </para>
  <para style="p">
    <verse number="16" style="v"/>Thu um a, a kibaptaizte in gupna a ngah ding uh hi. A um lote in mawhna thutan’na a thuak ding uh hi.
  </para>
  <para style="p">
    <verse number="17" style="v"/>Thu um mite tungah hih na lamdang a piang ding hi: Keima min tawh dawite a hawlkhia ding uh a, kamthakin a pau ding uh hi;
  </para>
  <para style="p">
    <verse number="18" style="v"/>gulte man ding uh a, sihna gu a dawn uh hangin gimna a thuak kei ding uh hi. Cinate tungah a khut uh a ngak uh ciangin a dam ding uh hi,” ci-in Zeisu in a vaikhak hi.
  </para>
  <para style="p">
    <verse number="19" style="v"/>Tua ciangin Topa Zeisu in amaute kiangah a gen khit ciangin, vantungah kila to a, Pasian’ ziat lamah a tu hi.
  </para>
  <para style="p">
    <verse number="20" style="v"/>Amaute paikhia uh a, mun khempeuh ah thu a hilh uh hi. Topa in amaute’ tungah nasem a, lim tawh amaute’ thu a kipsak hi. Amen.
  </para>
</usx>