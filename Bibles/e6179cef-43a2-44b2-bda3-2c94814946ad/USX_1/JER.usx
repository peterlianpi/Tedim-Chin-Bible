<?xml version="1.0" encoding="utf-8"?>
<usx version="2.0">
  <book code="JER" style="id">Jeremiah</book>
  <para style="mt">Jeremiah</para>
  <chapter number="1" style="c" />
  <para style="p">
    <verse number="1" style="v" />Benjamin gam Anathoth khua-a siampi khat ahi Hilkiah' tapa Jeremiah' thugente hih bang ahi hi.
  </para>
  <para style="p">
    <verse number="2" style="v" />Amon' tapa Josiah, Judah gamah kumpi a suahzawh kum sawm leh kum thum a cin' kumin { Topa } in Jeremiah a hopih hi.
  </para>
  <para style="p">
    <verse number="3" style="v" />Josiah' tapa Jehoiakim kumpi a suah ciangin { Topa } in Jeremiah a hopih leuleu hi. Tua khit ciangin Josiah' tapa Zedekiah kumpi a suahzawh kum sawm leh kum khat a phak kum, a kha ngana, Jerusalem khua mite sal tang dingin a kipuakkhiat dong tam veipi a hopihpih hi.
  </para>
  <para style="p">
    <verse number="4" style="v" />{ Topa } in kei hong hopih a,
  </para>
  <para style="p">
    <verse number="5" style="v" />“Gil sungah kong bawl ma-in nang kong thei khinzo hi. Na suah ma-in nang kong teelkhia khinzo a, minam dangte tungah kamsang dingin kong koih khinzo hi,” hong ci hi.
  </para>
  <para style="p">
    <verse number="6" style="v" />Tua ciangin keimah in, “Ah, Topa { Pasian } aw, kei thugen ka siam kei a, naupang khat ka hi lel hi,” ka ci hi.
  </para>
  <para style="p">
    <verse number="7" style="v" />Ahih hangin { Topa } in, “‘Naupang khat ka hi lel hi,’ ci kei in; bang hang hiam cih leh kong puakna khempeuhte kiangah na pai ding a, kong sawl peuhpeuh na gen ding hi.
  </para>
  <para style="p">
    <verse number="8" style="v" />Amaute kihta kei in; bang hang hiam cih leh nangmah a hong hu dingin ka hong ompih hi, { Topa } in kong ci hi,” hong ci hi.
  </para>
  <para style="p">
    <verse number="9" style="v" />Tua ciangin { Topa } in a khut tawh hong zam phei-in ka muk hong lawn'sakin hong hopih hi. “En in, ka thute na kamsungah kong koih khinzo hi.
  </para>
  <para style="p">
    <verse number="10" style="v" />Gam khempeuh leh kumpi khempeuhte' tungah a botkhia ding leh a phelkhia dingin ahi zongin, a susia ding leh a lawnkhia dingin ahi zongin, a lam ding leh a phut dingin ahi zongin, tuni-in za, nang kong piazo hi,” hong ci hi.
  </para>
  <para style="p">
    <verse number="11" style="v" />Tua ciangin { Topa } in kei tungah, “Jeremiah aw, bang mu na hi hiam?” ci-in hong dong hi. Kei zong, “Ngak, a kici almond singhiang khat ka mu hi,” ci-in ka dawng hi.
  </para>
  <para style="p">
    <verse number="12" style="v" />Tua ciangin { Topa } in, “Na man hi; bang hang hiam cih leh ka thugente ka tangtun'sakna dingin kei zong ka ngak hi,” hong ci hi.
  </para>
  <para style="p">
    <verse number="13" style="v" />{ Topa } in a nihveina hong hopih leuleu a, “Bang na mu hiam?” ci-in hong dong hi. Kei zong, “Beel a so khat ka mu a, leilu lam panin hong awnsuk hi,” ka ci hi.
  </para>
  <para style="p">
    <verse number="14" style="v" />Tua ciangin { Topa } in, “Leilu lam panin hih gammi khempeuhte' tungah siatna hong sosuk ding hi.
  </para>
  <para style="p">
    <verse number="15" style="v" />Bang hang hiam cih leh leilu lamah a om gam khempeuh keimah in ka sam a, amaute hong pai-in Jerusalem khua kongpite-ah ahi zongin, khua kimkota kulh kiimte-ah ahi zongin, Judah gam khuapi khempeuh kiimte-ah ahi zongin a kumpi tokhomte uh hong phut ciat ding uh hi.
  </para>
  <para style="p">
    <verse number="16" style="v" />Ka mite in kei hong taisan uh ahih manin a mawhna uh hangin amau' tungah thu ka khen ding hi; pasian dangte tungah meihal biakna pia uh a, a khut uh tawh a bawlsa uh milimte a bia uh hi.
  </para>
  <para style="p">
    <verse number="17" style="v" />Tua ahih manin Jeremiah aw, kithawi in. Pai in la kong sawl khempeuh amaute kiangah va gen in. Amaute kihta kei in; na kihtak leh amau' mai-ah kong lausakzaw lai ding hi.
  </para>
  <para style="p">
    <verse number="18" style="v" />En in, hih gambup langah a ding ding, Judah kumpite, uliante, siampite leh hih gammi khempeuh langah a pang dingin tuni-in nang, khuapi muan'huai khat bang ahi zongin, sikkhuampi khat bangin ahi zongin, sumngo kulhpi khat bangin ahi zongin ka hong bawl hi.
  </para>
  <para style="p">
    <verse number="19" style="v" />Amaute in nang' langkhatah hong do ding uh hi. Ahih hangin a hong zo kei ding uh hi; bang hang hiam cih leh { Topa } in kong cihin-ah, nangmah a hong hu dingin ka hong ompih ding hi,” a hong ci hi.
  </para>
  <chapter number="2" style="c" />
  <para style="p">
    <verse number="1" style="v" />{ Topa } in kei hong hopih a,
  </para>
  <para style="p">
    <verse number="2" style="v" />“Pai in la, Jerusalem khuamite' zak dingin va taangko in. { Topa } in kong cihin-ah: Na khangno lai-a nong kipiakna, na mothak lai-a nong itna, a kikho nailo gamlakah kei' nung nong zuih lai hun ka phawk hi.
  </para>
  <para style="p">
    <verse number="3" style="v" />Israel mite pen { Topa}-a' dingin a tuam om hi a, ama anlakna-ah a anpalte ahi uh hi. Amaute a ne peuhpeuh a mawh suak uh a, gimna a thuak uh hi, { Topa } in hong ci hi, ci-in va gen in,” hong ci hi.
  </para>
  <para style="p">
    <verse number="4" style="v" />Jakob suan leh Israel innkuan khempeuhte aw, { Topa' } kammal ngai dih un.
  </para>
  <para style="p">
    <verse number="5" style="v" />{ Topa } in hih bangin ci hi: “Na pute na pate uh kei kiang panin gamlapi-ah paikhia-in, bangmahin a kimanglo milim peuh bia-in, amau mahmah zong bangmahin a kimanglo a suah khitna dingun kei tungah bang mawhna hong mu uh ahi hiam?
  </para>
  <para style="p">
    <verse number="6" style="v" />Amaute in, ‘Egypt gam panin eite hong paikhiatpihin sehnel lak leh dum lak, lei keu lak leh a lauhuai khuamial bekbak lak, kuama pai ngeilohna mun, kuama ten'lohna gamlakah a hong makaih { Topa } koi-ah om ahi hiam?’ ci beeklo uh hi.
  </para>
  <para style="p">
    <verse number="7" style="v" />Singgah leh a hoih nate na nek theihna dingun an tamna munah kong tun'pih hi. Ahih hangin no nong pai uh ciangin ka gam na ninsak uh a, ka neihsa leitang a kihhuai mun na suaksak tazen uh hi.
  </para>
  <para style="p">
    <verse number="8" style="v" />Siampite in, ‘{ Topa } koi-ah om ahi hiam?’ ci-in donglo uh hi. Thukham a theite nangawn in kei hong theilo uh hi. Kei tungah kumpi uliante hong khial khin uh a, kamsangte in Baal min tawh thu genin kiman'na a neilo milimte a bia uh hi.
  </para>
  <para style="p">
    <verse number="9" style="v" />“Tua ahih manin { Topa } in kong cihin-ah, note kong mawhsaklai ding a, na tate uh' tate zong ka mawhsak ding hi.
  </para>
  <para style="p">
    <verse number="10" style="v" />Bang hang hiam cih leh nitumna lamah Saipras tuikulh mong dong kantan un la va en dih un. Nisuahna lamah Kedar gamah mi sawl un la limtakin kan dih un; tua bang thu a piang ngei peuhmah hiam, en dih un.
  </para>
  <para style="p">
    <verse number="11" style="v" />Gam khat peuhpeuh in pasian ahi taktak beeklo a pasian-te uh nangawn a khek ngei peuhmah uh hiam? Ahih hangin ka mite in a minthan'na uh ahi keimah, bangmahin a kimanglo na peuh tawh hong khek tazen uh hi.
  </para>
  <para style="p">
    <verse number="12" style="v" />Tua thu phawk un la lau un; vantungte aw, dah mahmah un la ling un, { Topa } in kong ci hi.
  </para>
  <para style="p">
    <verse number="13" style="v" />Bang hang hiam cih leh ka mite in mawhna nam nih a bawlzo uh hi. Nuntakna ciktui ahi keimah a hong taisanzo uh hi. Tuikhuk totawm uh a, a tuikhuk tawh uh keu-in, tui a vung thei kei hi.
  </para>
  <para style="p">
    <verse number="14" style="v" />“Israel sal ahi hiam? Sila namte ahi zenzen hiam? Hilo ahih leh bang hangin a galte in luhgawpzo ahi hiam?
  </para>
  <para style="p">
    <verse number="15" style="v" />Humpinelkai bangin a galte in amah hawksan uh a, nakpi takin a hawkgawp uh hi. A gam uh gam simtham a suah uh a, a khuapite uh cimin kuamah tenglo hi.
  </para>
  <para style="p">
    <verse number="16" style="v" />Thamloin, Memfis leh Tahpanhes mite in zong a luguh a suktapsak zo uh hi.
  </para>
  <para style="p">
    <verse number="17" style="v" />Israel aw, { Topa } na Pasian in lampi-ah hong makaih laitakin amah na nusiat manin nang tungah hih bang teng hong tung hilo ahi hiam?
  </para>
  <para style="p">
    <verse number="18" style="v" />Tu-in Egypt gamah nang na pai manin bang phattuamna ngah ding na hi hiam? Nail gun tui a va dawn lel ding na hi hiam? Assiria gamah na pai manin bang phattuamna ngah ding na hi hiam? Eufratis gun tui a va dawn lel ding na hi hiam?
  </para>
  <para style="p">
    <verse number="19" style="v" />Na gitlohna mah in nangmah hong thuhilh ding a, kei na hong up nawnlohna in nangmah hong mawhsak ding hi. { Topa } na Pasian nong nusia a, keimah nong kihtak nawnloh ciangin, nuam hetloin kha velval hi, cih thu thei in la mu in, Vanglian Topa { Pasian } in ka hong ci hi.
  </para>
  <para style="p">
    <verse number="20" style="v" />“Sawtpek lai-a kipanin ka hakkol kuaitanin ka ukna nong nial a, hong kihenna khau sutatin, ‘Na na ka sem kei ding hi,’ na hong ci hi. Numei paktatte na bang uh a, mual sang tung teng leh sing liim nuai tengah milim na bia kawikawi uh hi.
  </para>
  <para style="p">
    <verse number="21" style="v" />A kiteelteel leenggui ci hoihte bangin nang kong suankik zo a, ahih hangin nang kisia kikin bang hangin leenggah gui a hoihlote na suakkik na hi hiam?
  </para>
  <para style="p">
    <verse number="22" style="v" />Vuttui tawh kisilin satpiang tampi na zang zongin na mawhna nin ka mu lai veve hi, Topa { Pasian } in kong ci hi.
  </para>
  <para style="p">
    <verse number="23" style="v" />Bangci bangin nangmah in, ‘Kei ka nin kei hi. Baal pasian-te' nung ka zui kei hi,’ bang hangin ci thei ding na hi hiam? Mualkuam zangah a om na lampi totte ento in la, na hihsate mu dih in. A suktai a totai kawikawi kalaoh huk na bang tazen hi.
  </para>
  <para style="p">
    <verse number="24" style="v" />Gamlak nuam a sa, lano hukte na bang tazen hi. A huk laitakin kua in khamzo ding ahi hiam? Amah a hih nuam peuhpeuh in haksa loin, a ut hunhunin a ngah lel ding uh hi.
  </para>
  <para style="p">
    <verse number="25" style="v" />Na khe guakin lam pai kei in la, na dang taaksak kei in, kong cih hangin, nangmah in, ‘Bang phamawh ahi hiam? Gamdang pasian-te ka it a, amau' nung ka zui ding hi,’ na ci hi.
  </para>
  <para style="p">
    <verse number="26" style="v" />“Guta khatpeuh a kimat ciangin a zum bangin, Israel mite, a kumpite, a uliante, a siampite, leh a kamsangte uh zong a maizum ding uh hi.
  </para>
  <para style="p">
    <verse number="27" style="v" />Amaute in singtawng khat kiangah, ‘Nang pen ka pasian na hi hi,’ ci uh a, suangtum khat kiangah, ‘Ka pian'na ka nu na hi hi,’ peuh a ci uh hi. Bang hang hiam cih leh amaute in kei hong nungngatin hong maingatlo uh hi. Ahih hangin haksatna a tuah uh ciangin, ‘Tho in la hong hon in,’ hong ci uh hi.
  </para>
  <para style="p">
    <verse number="28" style="v" />“Note-a' dinga na bawl uh na pasian-te uh koi-ah om ahi hiam? Haksatna na tuah uh ciangin a hong hon thei ahih leh kihonsak ta un; bang hang hiam cih leh Judah gam aw, na khuapi zahzah uh pasian na nei tazen uh hi.
  </para>
  <para style="p">
    <verse number="29" style="v" />Kei na hong mawhsakna uh bang thu teng tawh ahi hiam? Na vekpi-un kei nong langpan' khin uh hi, { Topa } in kong ci hi.
  </para>
  <para style="p">
    <verse number="30" style="v" />Na tate uh thuhilhin ka sat hangin a mawkna suakzo ta hi. Amaute kibawlpha tuanlo uh hi. Humpinelkai hawk bangin na namsaute un na kamsangte uh a that khinzo uh hi.
  </para>
  <para style="p">
    <verse number="31" style="v" />No Israel mite aw, { Topa' } kammal limtakin ngai dih un. Israel-te-a' dingin gamlak tawh kibang ngei ka hi hiam? A mial mahmah gam tawh kibang ngei ka hi hiam? Tua ahih leh bang hangin ka mite in, ‘Ko ka suakta uh hi; nang kiangah kong pai nawn kei ding uh hi,’ ci uh ahi hiam?
  </para>
  <para style="p">
    <verse number="32" style="v" />Nungak khat in a kizepnate mangngilh thei ahi hiam? A kipi mothak in a mothak puante mangngilh thei ahi hiam? Ahih hangin ka mite in simzawhloh ni tampi sung a hong mangngilh uh hi.
  </para>
  <para style="p">
    <verse number="33" style="v" />Na lawm ngaih ding na zon' siam mahmah a, numei gilote nangawn a zia na hilh thei zen hi.
  </para>
  <para style="p">
    <verse number="34" style="v" />Mawhneilo mizawngte' sisan na puan tungah baang hi. Amaute in na inn hong luhngei beeklo uh hi. “Tua bang teng hinapi-in
  </para>
  <para style="p">
    <verse number="35" style="v" />nang in, ‘Kei ka mawh kei hi, kei tungah Pasian heh nawnlo hi,’ na ci hi. En in, ‘Kei ka mawh kei hi,’ na cih manin nang tungah thu kong khen ding hi.
  </para>
  <para style="p">
    <verse number="36" style="v" />Bang hangin na lungsim khel ziauziau na hi hiam? Assiria in nang hong maizumsak ngei bangin Egypt-te in zong nang hong maizumsak ding uh hi.
  </para>
  <para style="p">
    <verse number="37" style="v" />Nangmah zong tua gam panin maizumna tawh na lu tungah vut khusa-in nong paikhia ding hi; bang hang hiam cih leh keimah { Topa } in na muan' mite ka nialzo hi; amaute' hangin na gualzo ngei kei ding hi.
  </para>
  <chapter number="3" style="c" />
  <para style="p">
    <verse number="1" style="v" />“Mi khat in a zi ma hen la, tuanu in zong amah nusia-in, midang khat' zi va suak leh, a pasal masa in tuanu lakik thei ding ahi hiam? Tua gamteng a ninsak khin suak ding hilo ahi hiam? Nang pen numei paktat suakin mi tampi tak tawh kingai khinzo napi-in, tu-in kei kiang hong zuankik ding na hi hiam, { Topa } in kong ci hi.
  </para>
  <para style="p">
    <verse number="2" style="v" />Khuadak in la mualsang dawnte en dih in. Hong kilup khoppih lohna mun koi laitakah om ahi hiam? Arab mite in a suam dingun gamlakah mi a ngak uh bangin lam gei-ah tu-in na luppih ding mi na ngak hi. Na paktatna leh na gitlohna tawh hih gam na ninsakzo hi.
  </para>
  <para style="p">
    <verse number="3" style="v" />Tua hang mahin guahtui kikangsak a, guah nunung hong zulo hi. Ahi zongin numei paktatte tawh a kibang hinapi-in na maizum thei kei lailai hi.
  </para>
  <para style="p">
    <verse number="4" style="v" />“Tumahin kei nong sam a, ‘Ka pa aw, ka neulai pek pan ka lawm na hi hi
  </para>
  <para style="p">
    <verse number="5" style="v" />nang keima tungah heh tawntung ding na hi hiam? A tawp dongin lungham den ding na hi hiam?’ na hong ci hi. En in, tua bang na cih hangin, siatna na hih theih khempeuh na hih khinzo hi,” a ci hi.
  </para>
  <para style="p">
    <verse number="6" style="v" />Kumpi Josiah in a uk laitakin { Topa } in kei hong hopih a, “A zulhzau Israel, mualsang tung khempeuhah pai-in singlim nuai khempeuhah numei paktat bangin a om kawikawina na mu khinzo hiam?
  </para>
  <para style="p">
    <verse number="7" style="v" />Hih teng a hih khit ciangin kei kiangah hong kileh kik ngawn ding hi, ci-in ka up hangin amah hong kileh kik tuanlo hi. Tua bangin a gamtatna pen numei ginalo a sanggamnu Judah in zong a mu hi.
  </para>
  <para style="p">
    <verse number="8" style="v" />A zulhzau Israel, midang tawh a khialhna hangin kimakna lai pia-in, ka hawlkhiat zong amah in a mu hi. Ahih hangin numei ginalo Judah lau tuanloin, amah zong numei paktat khat mah a va suak veve hi.
  </para>
  <para style="p">
    <verse number="9" style="v" />Tua bang hih ding amah in baih ngaihsut lel ahih manin suangtum leh singtawng peuh bia-in khial a, gam a ninsak hi.
  </para>
  <para style="p">
    <verse number="10" style="v" />Hih bang teng hinapi a sanggamnu, numei ginalo Judah, a lungsim takpi tawh hong kilehkik loin, a kilehkik hong kineihkhem bek hi, { Topa } in kong ci hi,” hong ci hi.
  </para>
  <para style="p">
    <verse number="11" style="v" />Tua ciangin { Topa } in kei hong hopih a, “A zulhzau Israel, numei ginalo Judah sangin a mawhna tamzaw hi.
  </para>
  <para style="p">
    <verse number="12" style="v" />Pai in la leilu lam Israel gamah hih bangin va taangko in: ‘Hong kilehkik in, a zulhzau Israel aw, { Topa } in kong ci hi. Hehna tawh nang kong en kei ding hi; bang hang hiam cih leh a hehpih theipa ka hi hi, { Topa } in kong ci hi. Ka heh tawntung kei ding hi.
  </para>
  <para style="p">
    <verse number="13" style="v" />Na mawhna na phawk ding bek kisam hi. { Topa } na Pasian na langpan'na, singlim nuai khempeuhah gamdang pasian-te tawh na khialh kawikawina leh ka thu nong man'lohnate pulak in, { Topa } in kong ci hi.
  </para>
  <para style="p">
    <verse number="14" style="v" />Hong kileh kik un, a zulhzau ka tate aw, { Topa } in kong ci hi. Bang hang hiam cih leh note pen keima mite na hi uh a, khuapi khat panin mi khat, beh khat sung panin nih cih bangin hong la-in, Zion khua-ah ka hong puak ding hi.
  </para>
  <para style="p">
    <verse number="15" style="v" />“‘Ka thu a hong mang makaite ka hong pia ding a, amaute in pilna leh siamna tawh note hong uk ding uh hi.
  </para>
  <para style="p">
    <verse number="16" style="v" />Tua hun ciangin gamsungah note pungin na tam uh ciangin { Topa } in kong cihin-ah, mite in, “{ Topa' } Thuciamna Singkuang,” ci-in genin a nei nawn kei ding uh hi. Amaute in ngaihsun khalo ding uh a, phawkkha loin, zong a goih beek kei ding uh hi. Thamloin zong a bawlkik nawn kei ding uh hi.
  </para>
  <para style="p">
    <verse number="17" style="v" />Tua hun ciangin Jerusalem khua pen { Topa' } kumpi tokhom kici ding a, Jerusalem khua { Topa' } omna-ah gam khempeuh hong kikhawmin, amaute in amau' mawhnopna lungsim uh a zui tentan nawn kei ding uh hi.
  </para>
  <para style="p">
    <verse number="18" style="v" />Tua hun ciangin Judah mite in Israel mite hong pawlpih ding uh a, leilu lam gam salsuahna panin na pu na pate uh' luah dingin ka piaksa gamah a paikhawm ding uh hi.
  </para>
  <para style="p">
    <verse number="19" style="v" />“‘Israel aw, ka tapa bangin nang hong bawlin, gam khempeuh lakah a hoihpen gam nopci mahmah khat nang hong pia ning, ci-in ka ngaihsun hi.
  </para>
  <para style="p">
    <verse number="20" style="v" />Ahih hangin a thumanlo zi in a pasal a nusiat bangin Israel mite aw, { Topa } in kong cihin-ah, no zong kei tungah nong thuman kei uh hi,’ ci-in va taangko in,” hong ci hi.
  </para>
  <para style="p">
    <verse number="21" style="v" />Mualtung panin awging khat hong kiza a, Israel mite' kahna leh tauna awging ahi hi. Lam a pialna hang uh leh { Topa } a Pasian uh a mangngilhna hang uh ahi hi.
  </para>
  <para style="p">
    <verse number="22" style="v" />{ Topa } in, “Hong kileh kik un, a zulhzau ka tate aw, na zulhzauna uh kong damsak ding hi,” a ci hi. Amaute in zong, “En in, nang kiang kong pai uh hi. Bang hang hiam cih leh { Topa } kote' Pasian na hi hi.
  </para>
  <para style="p">
    <verse number="23" style="v" />Mualtungte leh mualsangte' tungah gamlum lialuanate zuaupi taktak hi a, Israel mite hotkhiatna ding { Topa } eite' Pasian' kiang bekah om takpi hi.
  </para>
  <para style="p">
    <verse number="24" style="v" />“Ahih hangin i neu lai-a kipan a zumhuai Baal pasian i biakna hangin i pu i pate' biakna ahi tuulebawngte, a tapate leh a tanute khempeuh uh i sum khinzo hi.
  </para>
  <para style="p">
    <verse number="25" style="v" />Tua ahih manin maizumin lum ni. I minsiatna silh ni. Bang hang hiam cih leh i neulai-a kipan tuni ciangdong eite leh i pu i pate pen { Topa } i Pasian' tungah i mawh khinzo hi. { Topa } i Pasian' thu i mang kei khinzo hi,” a ci uh hi.
  </para>
  <chapter number="4" style="c" />
  <para style="p">
    <verse number="1" style="v" />{ Topa } in, “Israel mite aw, na kilehkik nop uh leh kei kiangah hong kilehkik un. Na kihhuainate uh kei kiang pan na paihkhiat uh a, na tai kawikawi kei uh a,
  </para>
  <para style="p">
    <verse number="2" style="v" />‘{ Topa } a nuntak bangin,’ ci-in, thuman tak, kiptak, thutang takin thu na ciam nak uh leh gam khempeuh in thupha ka piak ding hong ngen ding uh a, kei' sungah amaute a lungdam ding uh hi,” a ci hi.
  </para>
  <para style="p">
    <verse number="3" style="v" />Judah gammite leh Jerusalem khuamite tungah { Topa } in hih bangin ci hi: “Na lote uh kal un la, ling lakah khai vawh kei un.
  </para>
  <para style="p">
    <verse number="4" style="v" />Judah mite leh Jerusalem khuamite aw, { Topa' } thu zui un la, lungsim takpi tawh zui un. Na tuacih kei uh leh na bawl uh mawhnate hangin ka hehna mei bangin hong kuangkhia ding a, a phelhzo kuamah omlo ding hi,” a ci hi.
  </para>
  <para style="p">
    <verse number="5" style="v" />Judah gamah va gen un la, Jerusalem khua-ah va taangko un. Gamsung khempeuhah peengkul mutin awng un la, va gen un. Hong kikhawm un la khuapi muan'huaite sungah va bu ni, va ci un.
  </para>
  <para style="p">
    <verse number="6" style="v" />Zion paina lampi kihilh un la, na suahtakna dingun tai un; zekai kei un. Bang hang hiam cih leh leilu lam panin siatna lianpi ka hong puaksuk hi.
  </para>
  <para style="p">
    <verse number="7" style="v" />Humpinelkai khat a bukna sawlkawm panin hong kuankhiazo a, gamte a susia dingpa hong paikhiazo hi. Na gam uh a kisiasak ding leh na khuapite uhah kuamah a ten'lohna dingin a susia dingin ama omna panin hong kuankhia khinzo hi.
  </para>
  <para style="p">
    <verse number="8" style="v" />Tua ahih manin puanhampi silhin tau-in kap un. Bang hang hiam cih leh { Topa' } hehna lauhuaipi eite' kiang panin kiheikhia nailo hi.
  </para>
  <para style="p">
    <verse number="9" style="v" />{ Topa } in, “Tua ni ciangin kumpipa leh kumpi uliante lungkia ding uh a, siampite lau mahmahin, kamsangte dipkua ding uh hi,” a ci hi.
  </para>
  <para style="p">
    <verse number="10" style="v" />Tua ciangin keimah in, “Ah, Topa { Pasian } aw, nangmah in hih mite leh Jerusalem khuamite khem cih takin na khem khinzo hi. Bang hang hiam cih leh amau kiangah, ‘Nopna hong om ding hi,’ ci napi-in, amau a sunlum dingin namsau khat a om gige hi,” ka ci hi.
  </para>
  <para style="p">
    <verse number="11" style="v" />Tua hun ciangin hih mite leh Jerusalem khua mite kiangah, “A sa mahmah huih, sehnel gam a sang mun panin ka mite tungah hong nung ding a, tua huih pen anvaite a zapsiang dingin a nung huih bang hilo hi.
  </para>
  <para style="p">
    <verse number="12" style="v" />Ka sawl huih pen tua bang dingin hat lua ding hi. Tu-in { Topa } in amaute tungah thu khenin a gen hi,” kici ding hi.
  </para>
  <para style="p">
    <verse number="13" style="v" />En un, meii bangin i galpa hong pai a, a sakol leengte pingpei tawh kibang a, a sakolte muvanlai sangin manlang zaw hi. Gimna i thuak ding hi; bang hang hiam cih leh gal lel ding ihi ta hi.
  </para>
  <para style="p">
    <verse number="14" style="v" />Jerusalem khua aw, nang hong kihotkhiatna dingin na lungsim sung panin gitlohna sawpkhia in. Na sungah gitlohna lungsim bang tanvei kemcip ding na hi hiam?
  </para>
  <para style="p">
    <verse number="15" style="v" />Ngai un; Dan gam panin aw khat hong ging a, Efraim Mual panin kisiatna ding thu hong kitaangko hi.
  </para>
  <para style="p">
    <verse number="16" style="v" />Minamte kiangah va gen un la, Jerusalem kiangah va taangko un. “Gamlapi panin mite hong pai uh a, Judah gam khuapite langpangin hong kiko uh hi.
  </para>
  <para style="p">
    <verse number="17" style="v" />Judah gam in kei hong langpan' ahih manin lohongte bangin a galte in a kimkotah a pang dimdiam uh hi, { Topa } in kong ci hi.
  </para>
  <para style="p">
    <verse number="18" style="v" />Na lungsim leh na gamtatnate' hangin nang' tungah hih thu hong tung hi. Hih pen nangma gitlohna hang hi a, na lungtang pailetin hong sun hi,” a ci hi.
  </para>
  <para style="p">
    <verse number="19" style="v" />Aw, ka lungtang, ka lungtang! Na ka sa mahmah hi. Ka lungtang kisai vanvan a, ka om hithiat thei kei hi; bang hang hiam cih leh peengkul mutna aw, gal kisimna aw ka za hi.
  </para>
  <para style="p">
    <verse number="20" style="v" />Siatna khat khit ciangin adang khat hong tung a, gamsung khempeuh kisia khinta hi. Thakhat thu-in ka bukte hong kisuksiatsak a, ka puankhaite kikekgawp hi.
  </para>
  <para style="p">
    <verse number="21" style="v" />Bang tanvei galkisimna mu lai ding ka hi hiam? Bang tanvei peengkul aw za lai ding ka hi hiam?
  </para>
  <para style="p">
    <verse number="22" style="v" />{ Topa } in, “Ka mite hai uh a, kei hong theilo uh hi. Naupang haite bang uh a, bangmah theilo uh hi. A sia bawl ding lamsang siam bek uh hi. A hoih bangmah bawl theilo uh hi,” a ci hi.
  </para>
  <para style="p">
    <verse number="23" style="v" />Leitung ka et leh limlemel neilo a, vantungah zong khuavak omlo hi.
  </para>
  <para style="p">
    <verse number="24" style="v" />Mualte ka et leh kiling damdam uh a, mual neute kileh kawikawi uh hi.
  </para>
  <para style="p">
    <verse number="25" style="v" />Ka khuadak leh mi khat beek ka mu kei a, vana vasate zong a leengmang khin uh hi.
  </para>
  <para style="p">
    <verse number="26" style="v" />Ka et leh, logam leihoih teng sehnel gam suakkhin a, { Topa' } mai, a hehna lianpi mai-ah, khuapi khempeuh kisia khin uh hi.
  </para>
  <para style="p">
    <verse number="27" style="v" />Bang hang hiam cih leh { Topa } in, “Gam buppi, gamlak suak ding a, ahih hangin ka susia sam kei ding hi.
  </para>
  <para style="p">
    <verse number="28" style="v" />Tua thu hangin leitung kap ding a, vantung mial ding hi. Bang hang hiam cih leh ka gensa, ka khensatsa hi a, ka kisikloh bangin ka lungsim zong ka khelkik kei ding hi,” a ci hi.
  </para>
  <para style="p">
    <verse number="29" style="v" />Sakol tunga tuangte leh thal tawite' aw a kizak ciangin mi khempeuh galtai mang uh a, gamlakah tai-in suang lakah a kahto uh hi. Khuapi khempeuh kinusia khin a, kuamah teng nawnlo hi.
  </para>
  <para style="p">
    <verse number="30" style="v" />Jerusalem khuapi aw, a siacip ding na hita hi. Puansan silhin kham tawh na kizep liatluat hangin, na mitte zemin na golsak hangin, a mawkna-in a kizem na hita hi. Na lawm ngaihte in nang hong nusia ta uh a, tu-in hong that nuam ta uh hi.
  </para>
  <para style="p">
    <verse number="31" style="v" />Nau a suak ding numei a kiko bang khat ka za a, tacil a suak numei' tauna tawh kibang hi. Zion' tanu husam liangin a kikona aw na hi a, a khutte gel zakin, “Gimna ka thuak ding hi. Kei hong that ding uh hi,” a ci hi.
  </para>
  <chapter number="5" style="c" />
  <para style="p">
    <verse number="1" style="v" />Jerusalem khuasungah kileh kawikawi un. Khuadak un la en dih un! A thuman gamtat leh thuman a zong mi khat beek na mu uh hiam, zong dih un. Na muh uh leh tua khua' mawhna ka maisak ding hi.
  </para>
  <para style="p">
    <verse number="2" style="v" />“{ Topa } a nuntak bangin,” ci-in a kiciam uh hangin a zuaupi uh ahi hi.
  </para>
  <para style="p">
    <verse number="3" style="v" />{ Topa } aw, nangmah in thuman en gige hilo na hi hiam? Nangmah in amaute na sat hangin a awlmawh tuan kei uh hi. Na sukgawp hangin na thuhilhna a ngai tuan kei uh hi. Amaute' maitang suangtum sangin sakzaw a, a kisik nuam kei uh hi.
  </para>
  <para style="p">
    <verse number="4" style="v" />Tua ciangin keimah in, “Hih mite mihai hi a, a hehpihhuai ahi hi. { Topa' } lampi theilo uh a, amau' Pasian' deihna a thei kei uh hi.
  </para>
  <para style="p">
    <verse number="5" style="v" />Miliante kiangah pai-in ka va kiho ding uh hi. Amaute in { Topa' } lampi thei uh a, amau' Pasian' deihna thei uh hi,” ci-in ka ngaihsun hi. Ahih hangin a vekpi-un ka uk ding nial khin uh a, ka hakkol kuaitanin ka henna khaute sutat khinzo uh hi.
  </para>
  <para style="p">
    <verse number="6" style="v" />Tua ahih manin tulak panin humpinelkai in amaute that ding a, sehnel gam panin keivom in amaute a petgawp ding hi. Kamkei in a khuapite uh limtakin vil gige a, a pusuakkhia peuhpeuh balzan gawp ding hi. Bang hang hiam cih leh amaute' mawhna tamlua a, hong taisan mun lua uh hi.
  </para>
  <para style="p">
    <verse number="7" style="v" />“Na mawhnate uh hong koici maisak thei ding ka hi hiam? Na tate un kei hong nusiazo uh a, pasian ahi lopite peuh tawh kiciamzo uh hi. Amaute a gilvah dong uh an ka vak khit ciangin amaute in angkawmin, numei paktatte' inn-ah a hon om uh hi.
  </para>
  <para style="p">
    <verse number="8" style="v" />Sakol gilvah a lante bangin a inn vengte' zite uh nehin a tau huthut uh hi.
  </para>
  <para style="p">
    <verse number="9" style="v" />Hih thute hangin amaute gim pialo ding ka hi hiam? { Topa } in ka genin-ah, hici bang minam tungah thukkiklo ding ka hi hiam?
  </para>
  <para style="p">
    <verse number="10" style="v" />A gualin a kisuan a leenggah huan sungah pai in la, suksiat sak in; ahi zongin sukmai mangsak sam kei in. A hiangte heuhkhiatsak in; bang hang hiam cih leh tua a hiangte { Topa}-a' hilo hi.
  </para>
  <para style="p">
    <verse number="11" style="v" />Israel minamte leh Judah minamte, { Topa } in ka cihin-ah, kei' tungah hong thuman nawn hetlo uh hi.
  </para>
  <para style="p">
    <verse number="12" style="v" />“Amaute in { Topa } hong nial uh a, ‘Amah in bangmah hihlo ding hi. Eite tungah siatna hong tunglo ding a, gal ahi zongin kial ahi zongin i thuak kei ding hi.
  </para>
  <para style="p">
    <verse number="13" style="v" />Kamsangte lah huih bang hi lel uh a, a sung uhah thu tenglo hi. Amau' gen bangun amau mah in a thuak ding uh hi,’ ci uh hi,” a ci hi.
  </para>
  <para style="p">
    <verse number="14" style="v" />Tua ahih manin { Topa, } Vanglian Pasian in hong hopih a, “Amaute, tu-a bangin kampau uh ahih manin na kam sungah mei bangin ka kuan'sak ka thute in sing tawh kibang hih minamte kangtum gawp ding hi.
  </para>
  <para style="p">
    <verse number="15" style="v" />“En un, Israel minamte aw, { Topa } in kong cihin-ah, gamlapi panin note a hong sim dingin gam khat kong kuansak ding hi. Tua gam pen tanglai pekin a om khinsa, a hat mahmah, amaute' pau na theihloh uh gam khat ahi hi.
  </para>
  <para style="p">
    <verse number="16" style="v" />Thal tawh a kap uh teh kaplum lianlian uh a, a vekpi-un galhang kim uh hi.
  </para>
  <para style="p">
    <verse number="17" style="v" />Amaute in lo-a na ante uh leh na an huante uh hong gaihsak ding uh a, na tapate uh leh na tanute uh hong thahsak ding uh hi. Na tuuhon, na bawnghonte uh hong gaihsak ding uh a, na leenggah, na theigahte uh hong nek mangsak ding uh hi. Na muan' mahmah uh kulhpi tawh a ki-um na khuapite uh namsau tawh hong suksiatsak ding uh hi.
  </para>
  <para style="p">
    <verse number="18" style="v" />“Ahih hangin tua bang hun ciang nangawnin, { Topa } in kong cihin-ah, note kong sumaimang khin sam kei ding hi.
  </para>
  <para style="p">
    <verse number="19" style="v" />Na mipihte un, ‘Bang hangin { Topa } i Pasian in hih bangin ei' tungah hong bawl ahi hiam?’ a cih uh ciangin nangmah in, ‘{ Topa } nusia-in na gamsung uhah gamdang pasian-te' na na sep uh bangin, note' gam a hilo gamdangah, gamdang mite' na na sem ding uh hi,’ na ci ding hi,” hong ci hi.
  </para>
  <para style="p">
    <verse number="20" style="v" />Jakob' suante' tungah gen in. Judah mite' tungah hih bangin ci in:
  </para>
  <para style="p">
    <verse number="21" style="v" />“Ngai un, ngaihsutna a neilo mihaite aw, mit nei napi-in a mulote, bil nei napi-in a zalo mite aw,
  </para>
  <para style="p">
    <verse number="22" style="v" />kei hong kihtalo na hi uh hiam, { Topa } in kong ci hi. Keima mai-ah linglo na hi uh hiam? Tuipi gei-a om sehnelte keima koih hi a, tui ka dalsak tawntung hi. Tuihualte in a lawhlawh hangin zo zolo uh a, a gin' zuazua uh hangin kantanzo tuanlo uh hi.
  </para>
  <para style="p">
    <verse number="23" style="v" />Ahih hangin hih mite a lungsim uh khauhin kei hong langpan' zen uh hi. Hong kiheisan uh a, hong paisan uh hi.
  </para>
  <para style="p">
    <verse number="24" style="v" />A lungsim sung uhah, ‘A huna guah hong zusak a, tukguah, khalguah hong pia a, anlak hun ding a hong sehsak den { Topa } i Pasian zahtak ni,’ a ci kei uh hi.
  </para>
  <para style="p">
    <verse number="25" style="v" />Na khialhnate un hih na hoihte khaktan a, na mawhnate uh hangin tuate na taanlawh uh hi.
  </para>
  <para style="p">
    <verse number="26" style="v" />“Ka mite' lakah migilote kihel uh a, vasa thangsiah bangin mite thangsiahin a man uh hi.
  </para>
  <para style="p">
    <verse number="27" style="v" />Bawm sung dimin vasa a kikhum bangin khemna tawh a ngah uh vante tawh a inn uh a dim hi. Tua ahih manin amaute lianin hau mahmah uh a, thau-in a mai uh a zol hi.
  </para>
  <para style="p">
    <verse number="28" style="v" />Gitlohna lamah a hun bek a theithei kei uh hi. Tagah mite' phattuamna ding khualloin thu a manlopi-in khen uh a, mizawngte' tungah thumanlo uh hi.
  </para>
  <para style="p">
    <verse number="29" style="v" />“Hih thute hangin amaute gim pialo ding ka hi hiam, { Topa } in ka ci hi. Hih bang minam' tungah thukkiklo ding ka hi hiam, ka ci hi.
  </para>
  <para style="p">
    <verse number="30" style="v" />A dipkuathuai, a patauhhuai thu khat gamsungah a piang khinzo hi.
  </para>
  <para style="p">
    <verse number="31" style="v" />Kamsangte in thuman genlo uh a, siampite in zong amau' ut bangun a uk uh hi. Ka mite in phamawh salo sawnsawn uh hi. A tawpna hun hong tun' ciangin bang cih ding uh ahi hiam, { Topa } in ci hi, ci-in gen in,” hong ci hi.
  </para>
  <chapter number="6" style="c" />
  <para style="p">
    <verse number="1" style="v" />Benjamin' suante aw, na suahtakna dingun tai un. Jerusalem khua taisan un. Tekoa khua-ah peengkul tum un la, Bethlehem khua-ah theihsakna meikhu khusak un. Bang hang hiam cih leh leilu lam panin gimna leh siatna lianpi a hong pai ding hi.
  </para>
  <para style="p">
    <verse number="2" style="v" />A melhoih, a ngek dikdek Zion tanu ka susia ding hi.
  </para>
  <para style="p">
    <verse number="3" style="v" />Kumpite, a galkapte uh tawh ama kiang hong tung ding uh a, a kimkotah giahphual satin a deih peuhpeuh uh a la ding uh hi.
  </para>
  <para style="p">
    <verse number="4" style="v" />Amaute in, “Jerusalem khua a sim dingin kisa un. Tho un, sun ciangin i sim ding hi,” a ci ding uh hi. Ahih hangin amau mah in, “Citciat aw, zekai lua hang! Ni tum dektakta a, i liimte sau keei ta hi.
  </para>
  <para style="p">
    <verse number="5" style="v" />Kithawi un, zan ciangin i sim ding a, a kumpi innte uh i susia ding hi,” a ci ding uh hi.
  </para>
  <para style="p">
    <verse number="6" style="v" />Bang hang hiam cih leh Vanglian { Topa } in, “A singte phuksak un la, Jerusalem khua simna dingin phungin ciang un. Hih khuapi gim piak kul hi; bang hang hiam cih leh kinetniamna bekbek tawh a kidim hi.
  </para>
  <para style="p">
    <verse number="7" style="v" />Tuikhuk panin tuiphul a tawlngakloh bangin, Jerusalem khua panin siatna tawlngalo hi. Khuasungah ngongtatna leh suksiatna ka za ngitnget a, cinatna leh liamna bekbek ka mu hi.
  </para>
  <para style="p">
    <verse number="8" style="v" />Jerusalem khuapi aw, kidawm in. Na kidop kei leh nang kong taisan ding a, kuama ten'lohna gam simtham na suakkha ding hi,” a ci hi.
  </para>
  <para style="p">
    <verse number="9" style="v" />Vanglian { Topa } in kei hong hopih a, “Leenggah lo-ah a sangte a kilawh khit bangin Israel mi a omlai sunteng lo siang vet in,” hong ci hi.
  </para>
  <para style="p">
    <verse number="10" style="v" />Keimah in ka dawng kik a, “Amaute in a zak theih dingun kua kiangah va gen ding ka hi hiam? En in, a bil uh bing a, khua za theilo uh hi. { Topa' } thu simmawh uh a, lungdamna-in lalo uh hi.
  </para>
  <para style="p">
    <verse number="11" style="v" />Tua ahih ciangin { Topa } aw, kei zong ka heh mahmah a, ka thuakzo nawn kei hi,” ka ci hi. Tua ciangin { Topa } in kei hong hopih a, “Kei' tangdinga na hehna kongzing laka naupangte tungah buakhia in la, tangvalte' kikhopna-ah zong buakhia in. Papite leh nupite zong kilakhia ding a, piteek puteekte zong kipai khiatpih ding hi.
  </para>
  <para style="p">
    <verse number="12" style="v" />A innte uh midangte in luah ding uh a, a lote leh a zite uh a taan ding uh hi. Bang hang hiam cih leh { Topa } in kong cihin-ah, hih mite' langkhatah ka khut zanin gim ka pia ding hi.
  </para>
  <para style="p">
    <verse number="13" style="v" />Bang hang hiam cih leh a neupen pan a lianpen dongin, thumanlopi tawh sum zongin a huaiham uh hi. Kamsangte-a kipan siampite dongin thumanlo khin uh hi.
  </para>
  <para style="p">
    <verse number="14" style="v" />Amaute in ka mite' thuaknate thupi simsak lo uh a, hoihna om keei lopi, ‘Hoih hi, hoih hi,’ ci mawkmawk uh hi.
  </para>
  <para style="p">
    <verse number="15" style="v" />Hih a kihhuai nate a sep uh ciangin a maizum beek uh hiam? Maizum beeklo uh a, kisuangthei beeklo uh hi. Tua ahih manin a site' lak mahah amaute zong si ding uh a, gim ka piak ni ciangin a kilawnkhia ding uh hi,” { Topa } in hong ci hi.
  </para>
  <para style="p">
    <verse number="16" style="v" />{ Topa } in mite tungah, “Lamkabomah ding un la khuadak un. Lam hoih ahi lampi luite dong un la tawn un. Tua hi leh na tawldam ding uh hi,” a ci hi. Ahih hangin amaute in, “Ka tawn kei ding uh hi,” a ci uh hi.
  </para>
  <para style="p">
    <verse number="17" style="v" />{ Topa } in, “Peengkul tumna awging a ngai dingin ‘Galvil ding mi ka koih hi,’ kong ci hi,” a ci hi. Ahih hangin amaute in, “Ka ngai kei ding uh hi,” a ci uh hi.
  </para>
  <para style="p">
    <verse number="18" style="v" />Tua ahih manin { Topa } in, “Gamdangte aw, ngai un. Mite aw, amau' tungah bang tung ding hiam cih thei un.
  </para>
  <para style="p">
    <verse number="19" style="v" />Leitung aw, ngai in! En un, hih mite tungah a thuak ding mahun a kilawm siatna ka tungsak ding hi. Bang hang hiam cih leh ka thu hong ngailo uh a, ka thukhamte a nial uh hi.
  </para>
  <para style="p">
    <verse number="20" style="v" />Bang deihna tawh Sheba gam panin paknamtuite hong pai a, gamlapi panin sing namtuite hong tung ahi hiam? Na meihal biaknate uh ka sang thei kei a, nong biaknate uh deihhuai ka sa kei hi.
  </para>
  <para style="p">
    <verse number="21" style="v" />Tua ahih manin { Topa } in kong cihin-ah: En un, hih mite a pukna dingin a mai uhah suangtum ka koih ding a, pate leh tate, inn vengte leh lawmte pukin a si ding uh hi,” a ci hi.
  </para>
  <para style="p">
    <verse number="22" style="v" />{ Topa } in, “En un, leilu lam gam panin mi hong pai uh a, leimong gamla pen panin galsim dingin gam lian khat hong kithawithawi hi.
  </para>
  <para style="p">
    <verse number="23" style="v" />Thal leh teipi tawi uh a, gilo mahmah uh a, hehpihna lungsim neiloin a husa uh tuipi ging tawh kibang hi. Jerusalem aw, sakol tungah amaute tuangin, nangmah a hong sim dingin a kithawi uh hi,” a ci hi.
  </para>
  <para style="p">
    <verse number="24" style="v" />Tua thu i za a, bangmah i cih thei kei hi. Lungkhamna in hong lencip a, nupi nausuak ding bangin na i sa hi.
  </para>
  <para style="p">
    <verse number="25" style="v" />Gamlakah paikhia kei un la, lampi-ah zong pai dah un. Bang hang hiam cih leh i galte in namsau tawi uh a, i kimkot khempeuh a lauhuai hi.
  </para>
  <para style="p">
    <verse number="26" style="v" />{ Topa } in, “Ka mite' tanu aw, puanhampi silh in la, vut lakah kikhuk in. Tapa khat neihsun a si bangin kap vangvang in. Bang hang hiam cih leh a hong susia dingpa thakhatin hong tung ding hi.
  </para>
  <para style="p">
    <verse number="27" style="v" />Jeremiah aw, ka mite a ze-et dingin nang kong koih hi. Ze-et in la, a om dan uh thei in.
  </para>
  <para style="p">
    <verse number="28" style="v" />A vekpi-un kei hong langpan' tentan uh a, zuauthu a gen kawikawi uh hi. Sumngo leh sik bangin khauh mahmah uh a, a vekpi-un a siat gamtat khin uh hi.
  </para>
  <para style="p">
    <verse number="29" style="v" />Nakpi takin pum a kizap hangin a ekte tui theilo a, luangkhia theilo hi. Pum a kizapzap hangin a mawkna a suak hi. Bang hang hiam cih leh migilote omlai veve hi.
  </para>
  <para style="p">
    <verse number="30" style="v" />Amaute, a kideihlo ngun-ek kici ding hi. Bang hang hiam cih leh { Topa } in, ‘Amaute ka deih kei hi,’” hong ci hi.
  </para>
  <chapter number="7" style="c" />
  <para style="p">
    <verse number="1" style="v" />{ Topa } in Jeremiah kiangah hih bangin thu gen hi:
  </para>
  <para style="p">
    <verse number="2" style="v" />“{ Topa' } biakinn kongkhakpi kiangah ding in la, hih thuteng va taangko in: { Topa } a bia dingin kongkhak sunga hong tum Judah mite aw, { Topa' } kammal ngai dih un.
  </para>
  <para style="p">
    <verse number="3" style="v" />Vanglian { Topa, } Israel mite' Pasian in hih bangin hong ci hi. Na nuntak zia uh leh na gamtatnate uh kipuah un. Tua hi leh hih munah kong tengsak bek ding hi.
  </para>
  <para style="p">
    <verse number="4" style="v" />‘A muan'huai sungah i om hi. Hih pen { Topa' } biakinn ahi hi, { Topa' } biakinn ahi hi, { Topa' } biakinn ahi hi,’ a kicici zuauthute um kei un.
  </para>
  <para style="p">
    <verse number="5" style="v" />“Bang hang hiam na cih uh leh na nuntak zia uh leh na gamtatnate uh na kipuah uh a, khatlekhat kikalah thuman leh thutakin na vaihawm uh a,
  </para>
  <para style="p">
    <verse number="6" style="v" />namdang mite, pa neilote leh meigongte na nuaisiah kei uh a, hih munah mawhneilo mite that nawnloin, note' gimna ding mah ahi pasian dang peuh na biak nawn kei uh leh,
  </para>
  <para style="p">
    <verse number="7" style="v" />tanglai-a na pu na pate un a neih tawntung dingun ka piak hih gamsungah ka hong tengsak ding hi.
  </para>
  <para style="p">
    <verse number="8" style="v" />“En un, phattuamna a om hetlo zuauthu na um ta zen uh hi.
  </para>
  <para style="p">
    <verse number="9" style="v" />Note in na gu-in, tual thatin, ang kawmin, a hilopi kiciamin, Baal kiangah meihal biakna pia-in, na theih ngeiloh uh pasian dangte delhin,
  </para>
  <para style="p">
    <verse number="10" style="v" />tua ciangin ka min tawh a kilo hih biakinnsung ka mai-ah hong pai-in hong dingin, ‘Hong kihonkhiazo hi,’ na cih khit uh ciangin hih a muhthadahhuai nate khempeuh va hihkik zel ding na hi uh hiam?
  </para>
  <para style="p">
    <verse number="11" style="v" />Ka min tawh a kilo hih biakinn no' ngaihsutna-ah misuam mi buluhte' bukna mun bangin ngaihsun na hi uh hiam? Keimah in note' hih khempeuh kong mu khin hi, { Topa } in kong ci hi.
  </para>
  <para style="p">
    <verse number="12" style="v" />Ka min ka ten'sak masakna Shiloh khua-a biakinn-ah va pai un la ka mi Israel-te' gitlohna hangin ka nasepna va en dih un.
  </para>
  <para style="p">
    <verse number="13" style="v" />Tu-in zong hih nate khempeuh na hih uh a, kong gengen hangin hong ngai tuanloin kong sapsap hangin hong dawnglo na hih manun { Topa } in kong cihin-ah,
  </para>
  <para style="p">
    <verse number="14" style="v" />ka min tawh a kilo, note in na muan' uh hih Jerusalem biakinn leh note leh na pu na pate uh' kiangah kong piak hih mun pen Shiloh-a biakinn tungah ka hih bangin ka hih ding hi.
  </para>
  <para style="p">
    <verse number="15" style="v" />Efraim' suanlekhak ahi leilu lama na behte khempeuh uh ka paihkhiat bangin note zong ka muhna panin kong paikhia ding hi.
  </para>
  <para style="p">
    <verse number="16" style="v" />“Jeremiah aw, hih mite-a' dingin thu ngetsak kei in. Amau-a' dingin kapin kei' tungah hong thumsak kei in. Bang hang hiam cih leh nong thumna kong ngai kei ding hi.
  </para>
  <para style="p">
    <verse number="17" style="v" />Judah gam khuapite sung leh Jerusalem khua kongzing lakah bang hih uh cih mulo na hi hiam?
  </para>
  <para style="p">
    <verse number="18" style="v" />Naupangte in sing tomin, a pate un mei tawh uh a, nupite in a nusian uh vantung kumpinu-a' ding moh bawlna ding annel meek uh a, kei hong hehsakna dingun, pasian dangte' dawn dingin leenggahzu tawh biakna a pia tazen uh hi.
  </para>
  <para style="p">
    <verse number="19" style="v" />{ Topa } in kong cihin-ah, tua hangin gimna a thuak, kei hi zenzen ka hi hiam? Hilo hi. Amau' zumna dingin amau mah in a thuak uh hizaw hilo ahi hiam?
  </para>
  <para style="p">
    <verse number="20" style="v" />Tua ahih manin { Topa } in kong cihin-ah: En in, ka hehna leh ka thangpaihna hih munah ka bua ding a, mihingte' tung leh ganhingte' tung, lo lai-a singkungte leh leilaka singgahte tungah ka sung ding hi. Ka hehna mei bangin kuang ding a, kisumitlo ding hi.
  </para>
  <para style="p">
    <verse number="21" style="v" />“Vanglian { Topa, } Israel mite' Pasian in hih bangin kong ci hi: Mei tawh haltum ding na meihal biaknate uh hal nawnloin, sa nektheih biakpiaknate tawh kibangin ne vet un.
  </para>
  <para style="p">
    <verse number="22" style="v" />Bang hang hiam cih leh Egypt gam panin na pute na pate uh ka lakkhiat lai-in ka hopih kei a, meihal biakna pia ding leh biakpiakna a bawl dingin thu ka pia kei hi.
  </para>
  <para style="p">
    <verse number="23" style="v" />Ahih hangin, ‘Ka thu hong mang un; tua hi leh note' Pasian ka hi ding a, note pen ka mite na hi ding uh hi. Note-a' dingin a hoihzawkna dingin na khempeuhah kong thupiak bang na zui un,’ ci-in thu ka pia zaw hi.
  </para>
  <para style="p">
    <verse number="24" style="v" />Ahih hangin amaute in ka thu hong manglo uh a, a bil uh hong ngatlo uh hi. Amau' gitlohna lungsim uh zui-in amau' thuthu-in a omzaw uh a, mainawt loin a nungkin zaw uh hi.
  </para>
  <para style="p">
    <verse number="25" style="v" />Na pu na pate uh Egypt gam panin a hong paikhiat ni uha kipan tuni ciangdong, ni khat khit ni khat, ka nasemte ahi kamsangte ka sawl tawntung a,
  </para>
  <para style="p">
    <verse number="26" style="v" />ahih hangin amau in ka kamsangte' thu ngailoin, a bil uh hong ngatlo uh a, a lungsim uh a khauhsak uh hi. A pute a pate uh sangin a siazaw uh hi.
  </para>
  <para style="p">
    <verse number="27" style="v" />“Tua ahih manin Jeremiah aw, hih thute amau kiangah na va gen ding a, ahih hangin amau in a hong ngai kei ding uh hi. Amaute na sap hangin a hong dawng kei ding uh hi.
  </para>
  <para style="p">
    <verse number="28" style="v" />Tua ciangin nangmah in amaute kiangah, ‘Hih gam pen, { Topa } amaute' Pasian' thu a manglo gam hi a, thuhilhna sangloin, thuman om nawnlo a, thuman genin zong a nei nawn kei uh hi,’ na ci ding hi.
  </para>
  <para style="p">
    <verse number="29" style="v" />“Jerusalem mite aw, na lu uh mettol un. Na sam uh paimang un la, mualtungah va kap un. Bang hang hiam cih leh { Topa } in hih a gilo khang mite ka nialzo a, ka taisan khinzo hi.
  </para>
  <para style="p">
    <verse number="30" style="v" />“Bang hang hiam cih leh, { Topa } in kong cihin-ah, Judah mite in hoih ka sakloh nate a hih khinzo uh hi. Ka min tawh a kilo ka biakinn a nitsakna dingun a kihhuai milimte a koih uh hi.
  </para>
  <para style="p">
    <verse number="31" style="v" />Hinnom Kuam-ah a tapate a tanute uh mei sungah a hallupna ding uh Tofeth a kici biakna tau khat a bawl uh hi. Tua pen kei' sawl lah hiloin, zong ka ngaihsunkha ngei beek kei hi.
  </para>
  <para style="p">
    <verse number="32" style="v" />Tua ahih manin en un, { Topa } in kong cihin-ah, tua mun pen Tofeth ahi zongin Hinnom Kuam ahi zongin a kicih nawnloh hun hong tung ding hi. Kithahna Kuam a kici zaw ding hi; bang hang hiam cih leh Tofeth munah mun awng a om nawnlo zah dongin misite a kivui ding hi.
  </para>
  <para style="p">
    <verse number="33" style="v" />Misi luangte huih laka leeng vasate leh leitungah a om ganhingte' an a suak ding uh a, tuate a delhmang ding kuamah omlo ding hi.
  </para>
  <para style="p">
    <verse number="34" style="v" />Tua ciangin Judah gam khuapite leh Jerusalem khua kongzing lakah gualnopna leh lungdamna awte leh zinei thakte leh mothakte' awte ka gingsak nawn kei ding hi; bang hang hiam cih leh tua mun kinusia ding hi.
  </para>
  <chapter number="8" style="c" />
  <para style="p">
    <verse number="1" style="v" />“Tua hun ciangin, { Topa } in kong cihin-ah, Judah gam kumpite' guhte, uliante' guhte, siampite' guhte, kamsangte' guhte leh Jerusalem khuamite' guhte a han sung uh panin kilakhia ding hi.
  </para>
  <para style="p">
    <verse number="2" style="v" />Amaute in a it uh, a na a sepsak uh, a delh uh, a zon' uh leh a biak uh ahi ni leh kha leh vana om nate khempeuh mai-ah a kiphokhia ding hi. Tua guhte kikhawm nawnlo ding a, kiphum nawnlo ding hi. Leilaka ek kinusia bang ahi lel ding hi.
  </para>
  <para style="p">
    <verse number="3" style="v" />Hih a gilo minamte' lakah a omlai sunteng in ka hawlkhiatna munah nuntak ding sangin sih ding a teelzaw ding uh hi, Vanglian { Topa } in kong ci hi.
  </para>
  <para style="p">
    <verse number="4" style="v" />“Jeremiah aw, { Topa } in hih bangin gen hi, ci-in amaute kiangah va gen in. Mi khat a puk ciangin thokik buang hilo ahi hiam? Mi khat in lam a khialh ciangin hong kilehkik buang hilo ahi hiam?
  </para>
  <para style="p">
    <verse number="5" style="v" />Tua ahih leh bang hangin hih mite lam khialin hong kilehkik nawnlo ahi uh hiam? Zuau pasian milimte lenkip uh a, hong kilehkik nuamlo uh hi.
  </para>
  <para style="p">
    <verse number="6" style="v" />Amau' thugente ka ngaihsak a, kuamah in thuman genlo uh hi. A gitlohna uh panin kuamah kisiklo a, ‘Bang hih ka hi hiam?’ ci lel uh hi. Sakol galsim ding a tai bangin amau' tum ciatin a pai uh hi.
  </para>
  <para style="p">
    <verse number="7" style="v" />Gun vapite nangawn in a lal hun ding thei uh a, sumkuangte, phialphiahte, leh gun vapite zong a hun ciangin hong tung zel uh hi. Ahih hangin ka mite in { Topa' } ngeina kipte a thei kei uh hi.
  </para>
  <para style="p">
    <verse number="8" style="v" />Bangci bangin note in, ‘Ko ka pil uh a, { Topa' } thukham ka nei uh hi,’ ci thei ding na hi uh hiam? En un, thumanlo laitheite in tua thukham zuauthu a suah uh hi.
  </para>
  <para style="p">
    <verse number="9" style="v" />Na mipilte uh maizum ding uh a, lungmangin a cihna ding a thei kei ding uh hi. En un, amaute in { Topa' } thu nial uh hi. Bang pilna nei nawn ahi uh hiam?
  </para>
  <para style="p">
    <verse number="10" style="v" />Tua ahih manin a zite uh midangte ka piaksak ding a, a lote uh zong midangte ka luahsak ding hi. Bang hang hiam cih leh a neupen pan a lianpen dongin thumanlopi tawh sum zongin a huaiham uh hi. Kamsangte-a kipan siampite dongin thumanlo khin uh hi.
  </para>
  <para style="p">
    <verse number="11" style="v" />Amaute in ka mite' thuaknate thupi simsaklo uh a, hoihna a om keei lopi, ‘Hoih hi, hoih hi,’ ci mawkmawk uh hi.
  </para>
  <para style="p">
    <verse number="12" style="v" />Hih a kihhuai nate a sep uh ciangin a maizum beek uh hiam? Maizum beeklo uh a, kisuangthei beeklo uh hi. Tua ahih manin a site lak mahah amau zong si ding uh a, gim ka piak ni ciangin a kilawnkhia ding uh hi, { Topa } in kong ci hi.
  </para>
  <para style="p">
    <verse number="13" style="v" />“{ Topa } in kong cihin-ah, amaute ka susia khin ding a, a lote uhah leenggah a om nawn kei ding hi. Thei in zong gah a nei nawn kei ding hi. A tehte nangawn keu ding a, amaute ka piaksa nate a bei ding uh hi.
  </para>
  <para style="p">
    <verse number="14" style="v" />“Tua ciangin mite in, ‘Bang hangin tutu lai ihi hiam? Kikaikhawm un la khuapi muan'huaite va beel ni; tua lai-ah va si ni. Bang hang hiam cih leh { Topa' } tungah i mawh manin { Topa } i Pasian in eite a si dingin hong seh khinzo a, i dawn dingin gu tui hong pia khinzo hi.
  </para>
  <para style="p">
    <verse number="15" style="v" />Nopna i zong a, nopna i ngah kei hi. Cidamna i lamen a, siatna bek i ngah hi.
  </para>
  <para style="p">
    <verse number="16" style="v" />Leilu lam Dan khua pek panin galte' sakol nakging kiza hi. A sakol hatte' hamna awging in gamlelei lingsak hi. Amaute in i gam leh a sunga omteng, hong susia khin ding uh hi,’ a ci ding uh hi.
  </para>
  <para style="p">
    <verse number="17" style="v" />“Bang hang hiam cih leh en un, note lakah gul kong khah ding hi. A kikhim zolo gul guneite kong khah ding a, note hong tu ding hi,” { Topa } in a ci hi.
  </para>
  <para style="p">
    <verse number="18" style="v" />Ka dahna dam theilo a, ka lungsim na mahmah hi.
  </para>
  <para style="p">
    <verse number="19" style="v" />Ngai un, gamsung mun khempeuhah ka mite' tanute kap uh a, “Zion khua-ah { Topa } om nawnlo ahi hiam? A kumpipa uh om nawnlo ahi hiam?” a ci uh hi. { Topa } in dawngkik a, “Bang hangin milim bawltawmte leh a gamdang milimte uh tawh kei hong hehsak ahi uh hiam?” a ci hi.
  </para>
  <para style="p">
    <verse number="20" style="v" />Mite in, “An kila khinzo a, khuakhal hun zong beita napi-in, eite hong kihon nailo lailai hi,” a ci uh hi.
  </para>
  <para style="p">
    <verse number="21" style="v" />Ka mite' thuakna hangin ka lungsim kisia a, lungkham lua-in ka kap hi.
  </para>
  <para style="p">
    <verse number="22" style="v" />Gilead-ah zatui omlo ahi hiam? Zato siam omlo ahi hiam? Bang hangin ka mite dam theilo ahi uh hiam?
  </para>
  <chapter number="9" style="c" />
  <para style="p">
    <verse number="1" style="v" />Ka lutang tuikhuk hong hithei hen la, ka mitte khitui nak hong hithei leh ka mite' kithahlupna hangin a sun a zanin ka kapkap ding hi.
  </para>
  <para style="p">
    <verse number="2" style="v" />Sehnel gamlakah khawlna ding bukno khat nei thei-in ka mite nusia-in a taisan thei hi leng ka ut hi. A vekpi-un angkawm hat hi khin uh a, thumanlo kim uh hi.
  </para>
  <para style="p">
    <verse number="3" style="v" />A leii uh thalpeu bangin zang uh a, zuauthu bekbek a lawn khiakhia uh hi. Gamsungah thuman omloin zuauthu bekbek a dim hi. Siatna lam manawh tektek uh a, kei hong theilo uh hi, { Topa } in a ci hi.
  </para>
  <para style="p">
    <verse number="4" style="v" />Mi khempeuh a inn vengte uh kidawm uh hen la, a sanggamte uh muang kei uh hen. Bang hang hiam cih leh sanggamte khem hat ciat uh a, inn vengte khempeuh zong gensiat hat ciat uh hi.
  </para>
  <para style="p">
    <verse number="5" style="v" />Mi khempeuh in a vengte uh khem ciat uh a, thuman gen kuamah omlo hi. A leii uh zuauthu gen dingin kisinsak uh a, mawhna a bawl manun tawllua uh a, kisikzo nawnlo uh hi.
  </para>
  <para style="p">
    <verse number="6" style="v" />Siatna khat khit siatna khat, a banbanin gamta uh a, zuau zong a phuakphuak uh hi. Kei hong thei nuamlo uh hi, { Topa } in a ci hi.
  </para>
  <para style="p">
    <verse number="7" style="v" />Tua ahih manin Vanglian { Topa } in a cihin-ah, “En un, amaute a sian'thona dingun suangtui-in ka ze-et ding hi. Tualo ka mite bangcih nawn ding ka hi hiam?
  </para>
  <para style="p">
    <verse number="8" style="v" />A leii uh thaltang lauhuai bang a, zuauthu a gen uh hi. A kam uh tawh a inn vengte kiangah a aw-zol uh hangin, a sihna ding uh a lungsim sung uhah a ngaihsun veve mawk uh hi.
  </para>
  <para style="p">
    <verse number="9" style="v" />Hih thute hangin gim pialo ding ka hi hiam, { Topa } in kong ci hi. Hih bang minam khat tungah ka phu lalo ding ka hi hiam?
  </para>
  <para style="p">
    <verse number="10" style="v" />“Mualte-a' dingin kapin tau un la, gamlak lonona munte-a' dingin thumin tau un. Bang hang hiam cih leh tuate keu gawp a, kuamah pai nawnlo hi. Bawng ham zong kiza nawnlo a, vana leeng vasate leh gamsate a taimangta uh hi.
  </para>
  <para style="p">
    <verse number="11" style="v" />“Jerusalem khuapi ninkholna ka bangsak ding a, se-alte' ten'na mun ka suaksak ding hi. Judah gam khuapite gamlak ka suaksak ding a, kuamah teng nawnlo ding hi,” a ci hi.
  </para>
  <para style="p">
    <verse number="12" style="v" />Tua ciangin keimah in, “Hih thu a theitel ding mipil kua om ahi hiam? Hih thu a gentel theihna dingin { Topa } in kua tungah hilhtel na hi hiam? Kuamah in hih gam a kantan nawnlohna dingin bang hangin kisia-in gamlak tawh kibang ahi hiam?” ci-in ka dong hi.
  </para>
  <para style="p">
    <verse number="13" style="v" />{ Topa } in, “Amaute in a mai uha ka lah ka thukham nusia uh a, ka thu hong mangloin ka cih bangin talo uh a,
  </para>
  <para style="p">
    <verse number="14" style="v" />amau' lungsim deihna zui tentanin a pu a pate uh hilhna bangin Baal nung a zuih man uh ahi hi.
  </para>
  <para style="p">
    <verse number="15" style="v" />Tua ahih manin Vanglian { Topa, } Israel mite' Pasian in kong cihin-ah: En in, hih mite gamsai-in ka vak ding a, gutui ka dawnsak ding hi.
  </para>
  <para style="p">
    <verse number="16" style="v" />Amaute leh a pute a pate' theih ngeilohna gamdangah ka kithehthangsak ding a, a sih khit dong uh namsau ka nungdelhsak ding hi,” hong ci hi.
  </para>
  <para style="p">
    <verse number="17" style="v" />Tua ahih manin Vanglian { Topa } in a cihin-ah, “Ngaihsun un la, numei kapte a hong pai dingin va sam un la, a kah siam tata vaikhak un,” a ci hi.
  </para>
  <para style="p">
    <verse number="18" style="v" />Mite in, “Va kinawhsak un la, i khitui a luan'theihna ding, i mitkhu a kawt theihna dingin eite hong kah uh hen,” a ci uh hi.
  </para>
  <para style="p">
    <verse number="19" style="v" />Zion khua panin a kiza kahna awging in, “I kisia khinzo a, i zumhuai mahmah khinzo hi. Bang hang hiam cih leh amaute in i innte hong suksiatsak uh ahih manin i gam i nusia ding hi,” a ci uh hi.
  </para>
  <para style="p">
    <verse number="20" style="v" />Tua ciangin keimah in, “No numeite aw, { Topa' } kammal ngai dih un. A kam pana hong gingkhia thu na bil uhah lutsak un. Na tanute uh a kah dan ding hilh un la, na inn vengte ciat uh kah la hilh un.
  </para>
  <para style="p">
    <verse number="21" style="v" />Bang hang hiam cih leh tawlet vang panin sihna hong lut a, kumpipa' innsungah zong sihna hong lut hi. Kongzinga naupangte vatmang a, sumbuka tangvalte vatlum hi.
  </para>
  <para style="p">
    <verse number="22" style="v" />Gamlaka ki-tha ek bangin misi luang kipaithang ding a, buhlom atsa kinusia bangin kuamah in a khawm kei ding hi, ci-in a gen dingin { Topa } in kei hong sawl hi,” ka ci hi.
  </para>
  <para style="p">
    <verse number="23" style="v" />Tua ciangin { Topa } in, “Mipilte in a pilna uh kisaktheihpih kei uh hen la, mi hatte in a hatna uh kisaktheihpih kei uh hen. Mihaute in zong a hauhna uh kisaktheihpih kei uh hen.
  </para>
  <para style="p">
    <verse number="24" style="v" />A kisatheite in, keimah, leitungah migitna, thuman leh thutang a zang ka hihna leh tuate sungah nuam a sapa ka hihna thu hong theihna uhah kisathei uh hen. { Topa } in hih thu kong gen khin hi,” a ci hi.
  </para>
  <para style="p">
    <verse number="25" style="v" />{ Topa } in, “Vun ki-at hinapi-in vun ki-at mite' gamtat bangin a gamtalote gimpiak hun hong tung ding hi.
  </para>
  <para style="p">
    <verse number="26" style="v" />Egypt mite, Judah mite, Edom mite, Ammon mite, Moab mite leh a sam uh a mettom sehnel gama omte khempeuh zong gim ka pia ding hi. Bang hang hiam cih leh hih gamte khempeuh in a vun uh atlo uh a, Israel mi khempeuh zong a lungsim sung uhah vun atlohpi ahi uh hi,” a ci hi.
  </para>
  <chapter number="10" style="c" />
  <para style="p">
    <verse number="1" style="v" />Israel mite aw, note hong hopihna { Topa' } kammal ngai dih un.
  </para>
  <para style="p">
    <verse number="2" style="v" />{ Topa } in hih bangin ci hi: “Gamdangte' omdan ciing kei un la, vantunga lim lamdangte lunghihmawhna-in ngaihsun kei un. Bang hang hiam cih leh gamdang mite in tuate a lunghihmawhpih uh hi.
  </para>
  <para style="p">
    <verse number="3" style="v" />Hih mite' ngeinate a kiman'na omlo hi. Gamlakah sing khat kiphuk a, khutsiampa in a hei tawh milimin a bawl hi.
  </para>
  <para style="p">
    <verse number="4" style="v" />Mite in tua pen kham leh ngun tawh zem uh a, a kilakkhiat theihlohna dingin sik tawh a kilh uh hi.
  </para>
  <para style="p">
    <verse number="5" style="v" />A milimte uh, tangmai huanah vasate' launa dingin a kikhai milimte tawh kibangin pau theilo uh a, lam pai theilo uh ahih manin puak a kul hi. Tuate kihta kei un; siatna bawl theilo uh a, phatna zong bangmah bawl theilo uh hi,” a ci hi.
  </para>
  <para style="p">
    <verse number="6" style="v" />{ Topa } aw, nang tawh a kibang kuamah omlo hi. Nang na lian a, na min vanglian mahmah hi.
  </para>
  <para style="p">
    <verse number="7" style="v" />Gam khempeuhte' Kumpipa aw, nang a hong kihtalo ding kua om ahi hiam? Nang, kihtak ding mah na hi hi. Bang hang hiam cih leh leitung mipil khempeuhte leh amau' gamsung khempeuh lakah nang tawh a kibang kuamah omlo hi.
  </para>
  <para style="p">
    <verse number="8" style="v" />A mipilte uh mihai mimawl ahi uh hi. Sing milim in amaute bangci-in hilh thei mah ding ahi hiam?
  </para>
  <para style="p">
    <verse number="9" style="v" />Tarshish khua panin ngun seksa va la uh a, Ufaz khua panin kham va la uh hi. Khutsiamte leh kham seekte in milimin bawl uh a, siamgat siamte' gat ahi, puan engdup leh puan sandup tawh a zem uh hi.
  </para>
  <para style="p">
    <verse number="10" style="v" />Ahih hangin { Topa } pen Pasian man hi a, amah pen a nungta Pasian leh tawntung kumpipa ahi hi. A heh ciangin lei kiling a, gamte in a hehna nang zolo hi.
  </para>
  <para style="p">
    <verse number="11" style="v" />Amaute' tungah, “Vantungte leh leitung a bawllo pasian-te, leitung mun khempeuh panin a mangthang ding uh hi,” ci-in na gen ding hi.
  </para>
  <para style="p">
    <verse number="12" style="v" />Pasian in ama vangliatna tawh leitung bawl a, ama pilna tawh leitung piangsakin, ama siamna tawh vantung a zal hi.
  </para>
  <para style="p">
    <verse number="13" style="v" />Amah a pau ciangin vantungah tuite ging hunhun a, leimong panin tuikhu a suaksak hi. Guahzukna dingin khua phiasak a, huihkua panin huih a nungsak hi.
  </para>
  <para style="p">
    <verse number="14" style="v" />Mi khempeuh hai-in pilna neilo khin uh a, kham seekte khempeuh in a milimte uh a maizumlawh uh hi. Bang hang hiam cih leh a milimte uh zuau hi lel a, nak theilo uh hi.
  </para>
  <para style="p">
    <verse number="15" style="v" />Kiman'na a neilo, a haihuaipi hi a, gim a kipiak ni ciangin a kisia ding uh hi.
  </para>
  <para style="p">
    <verse number="16" style="v" />Jakob' Pasian tua bang hilo a, amah pen na khempeuh a piangsakpa ahi hi. Ama mi dingin Israel mite teel a, ama min, Vanglian { Topa } ahi hi.
  </para>
  <para style="p">
    <verse number="17" style="v" />Galte' umcih a thuak mite aw, na puanlom uh zial un!
  </para>
  <para style="p">
    <verse number="18" style="v" />Bang hang hiam cih leh { Topa } in, “En un, tu-in hih gamsungah a teng mite ka lawnkhia ding a, a theihna dingun a tung uhah lungkhamna ka tungsak ding hi,” a ci hi.
  </para>
  <para style="p">
    <verse number="19" style="v" />Ka thuakna hangin ka gim a, ka liamna nasia mahmah hi. Ahih hangin, “Hih gimna ka thuak ding mah hi,” ka ci hi.
  </para>
  <para style="p">
    <verse number="20" style="v" />Ka puanbuk hong kisuksiat sak a, a kikan'na khau khempeuh kitat mangkhin hi. Ka tate in hong taisan uh a, tu-in om nawnlo uh hi. Ka puanbuk a hong lamsak ding leh ka kongkhak puante a hong khaisak ding kuamah om nawnlo hi.
  </para>
  <para style="p">
    <verse number="21" style="v" />Bang hang hiam cih leh makaite hai khin uh a, { Topa' } deihna donglo uh hi. Tua thu hangin amaute mapailo uh a, a mite uh kithehthang mang hi.
  </para>
  <para style="p">
    <verse number="22" style="v" />Ngai dih un, thu khat kigen hi. Judah khuapite gamlak a suaksak ding leh se-alte' khua a suaksak dingin leilu lam gam panin buaina lianpi khat hong pai hi.
  </para>
  <para style="p">
    <verse number="23" style="v" />{ Topa } aw, mihing' omdan ama uk theih ahih lohna ka theita a, ama kalsuanna ding ama geeltheih hilo hi.
  </para>
  <para style="p">
    <verse number="24" style="v" />{ Topa } aw, a hoihbek takin, hehlua loin kei hong hilh in. Hong hehlua lecin kei ka si ding hi.
  </para>
  <para style="p">
    <verse number="25" style="v" />Nangmah a hong theilo gamte tung leh nangma min a hong lo ngeilo mite tungah na hehna sungsuk in. Bang hang hiam cih leh amaute in Jakob' suanlekhakte thatmang khinin amau' ten'na a susia khin uh hi.
  </para>
  <chapter number="11" style="c" />
  <para style="p">
    <verse number="1" style="v" />{ Topa } in kei hong hopih a,
  </para>
  <para style="p">
    <verse number="2" style="v" />“Hih thuciamna thute ngai in la, Judah mite leh Jerusalem khuamite kiangah va gen in.
  </para>
  <para style="p">
    <verse number="3" style="v" />{ Topa, } Israel mite' Pasian in kong cihin-ah, hih thuciamna a manglo mi peuhmah in hamsiatna thuak ta hen, ci-in va gen in.
  </para>
  <para style="p">
    <verse number="4" style="v" />Tua pen na pute na pate uh, sik haltuina meikhuk tawh a kibang Egypt gam pana ka lakkhiat ni-a ka thuciamna ahi hi. Tua ni-in, ka thu hong ngai-in kong thupiakna bangin na sep uh leh, note ka mi na hi ding uh a, kei pen note' Pasian hi-in,
  </para>
  <para style="p">
    <verse number="5" style="v" />tua bang na hih uh leh na pute na pate uh tungah ka ciamsa, tu-a na neih uh bawngnawi leh khuaizu tui bangin a luan'na gam kong pia ding hi, ci-in thu ka pia hi,” hong ci hi. Tua ciangin keimah in, “Hi ta hen, { Topa } aw,” ci-in ka dawngkik hi.
  </para>
  <para style="p">
    <verse number="6" style="v" />Tua ciangin { Topa } in kei kiangah, “Hih thuciamna thute ngai-in a sepna dingun Judah gam khuapite leh Jerusalem khua kongzing lakah va taangko in.
  </para>
  <para style="p">
    <verse number="7" style="v" />Bang hang hiam cih leh Egypt gam panin ka lakkhiat pana kipan tuni ciangdong ka thu hong mang un, ci-in na pute na pate uh tungah tam veipi nakpi takin ka hilh ngitnget hi.
  </para>
  <para style="p">
    <verse number="8" style="v" />Ahih hangin amaute in ka thu hong mangloin a bil uh hong ngatlo uh a, a gitlohna lungsim uh a zui tentan uh hi. Hih thuciamna a zuih ding uh thu ka piak hangin hong nial veve uh ahih manin tua sunga thute a vekpi-in ka tungsak ding hi,” hong ci hi.
  </para>
  <para style="p">
    <verse number="9" style="v" />Tua ciangin { Topa } in hong hopih leuleu a, “Judah minamte leh Jerusalem khuamite in kei hong langpang uh hi.
  </para>
  <para style="p">
    <verse number="10" style="v" />Ka thu a ngai nuamlo a pu a pate uh' mawhna lamah kilehhei khinzo uh a, pasian dangte' na a sem dingin a zui khinzo uh hi. Israel mite leh Judah mite in a pu a pate uh tawh ka bawlsa uh thuciamna a palsat khinzo uh hi.
  </para>
  <para style="p">
    <verse number="11" style="v" />Tua ahih ciangin { Topa } in kong cihin-ah, en un, a pelh theihloh uh gimna amau' tungah ka tungsak ding a, kei kiangah a hong kap liang uh zongin ka dawng nawn kei ding hi.
  </para>
  <para style="p">
    <verse number="12" style="v" />Tua ciangin Judah mite leh Jerusalem khuamite in meihal biakna tawh a biak uh a pasian-te uh' kiangah pai-in a va thum ding uh hi. Ahih hangin hih gimna hong tun' ciangin a honkhia thei tuan kei ding uh hi.
  </para>
  <para style="p">
    <verse number="13" style="v" />Bang hang hiam cih leh, Judah aw, na khua om zahzah uh pasian na nei uh a, Jerusalem khua kongzing om zahzah mah, meihal biakna tawh Baal biakna ding a zumhuai biakna taute na bawl tazen uh hi.
  </para>
  <para style="p">
    <verse number="14" style="v" />“Tua ahih manin Jeremiah aw, hih mite-a' ding thu ngetsak kei in la, amau' tangin thumsak kei in. Bang hang hiam cih leh amaute in gim ngahin hong sap uh ciangin ka ngai kei ding hi.
  </para>
  <para style="p">
    <verse number="15" style="v" />Ka itte in siatna a bawl khit uh ciangin ka biakinn sungah bang thu nei thei nawn ding ahi uh hiam? Nong kamkhapte uh leh na biakpiakna sate un na kisiatna ding uh hong kipelhsak thei ding ahi hiam? Tua ciangin note na lungdam thei ding uh hiam?
  </para>
  <para style="p">
    <verse number="16" style="v" />Nidang lai-in { Topa } in note, a hing dikdek a gahpha oliv kung tawh kong genteh ngei hi. Ahih hangin kong hal ding a, na hiangte uh kangtumin ging huhu ding hi.
  </para>
  <para style="p">
    <verse number="17" style="v" />Israel mite leh Judah mite in meihalna tawh Baal bia-in hong hehsak uh a, hih bang siatna bawl uh ahih manin, amaute a phut keimah Vanglian { Topa } in amaute' tungah siatna a tun'na ding thu ka piazo hi,” hong ci hi.
  </para>
  <para style="p">
    <verse number="18" style="v" />Ka galte in kei a hong sawmna uh { Topa } in nong hilh ciangin ke'n ka thei pan hi.
  </para>
  <para style="p">
    <verse number="19" style="v" />A kigo dingin a kipaipih mawhna a neilo tuuno bang ka hi hi. Amaute in, “Singkung a gahphat hun laitakin phuktan ni. Ama min a kiphawk nawnlohna dingin amah thatlum ni,” ci-in a gen uh a, kei hong sawmna uh ahihlam ka thei kei kha hi.
  </para>
  <para style="p">
    <verse number="20" style="v" />Ahih hangin thu a mantakin khenin, mihingte' lungsim leh a ngaihsutna uh a entel a Vanglian { Topa } aw, amaute na thuhkikna kei hong musak in. Bang hang hiam cih leh nangma tungah ka thu kong ap khin hi.
  </para>
  <para style="p">
    <verse number="21" style="v" />Tua ahih manin kei hong that nuamin, “{ Topa' } min tawh thu hilh kei in. Na hilh leh kote' khutlumin na si ding hi,” a hong ci Anathoth khuamite tawh kisai-in
  </para>
  <para style="p">
    <verse number="22" style="v" />Vanglian { Topa } in, “En un, amaute gim ka pia ding hi. A tangvalte uh namsau-in si ding uh a, a tapate leh a tanute uh kialin a puksi ding uh hi.
  </para>
  <para style="p">
    <verse number="23" style="v" />Anathoth khuamite tungah siatna tungsakin gim ka piak hun ciangin a suakta kuamah a om nawn kei ding uh hi,” a ci hi.
  </para>
  <chapter number="12" style="c" />
  <para style="p">
    <verse number="1" style="v" />{ Topa } aw, nang tawh thu i kisel ciangin nang a tawntungin na man den hi. Ahih hangin thu khat ka hong dongnuam lai hi. Bang hangin migilote daupai uh a, mikhem hatte gualzo sese ahi uh hiam?
  </para>
  <para style="p">
    <verse number="2" style="v" />Nangmah in amaute na suan a, amaute in zong zung kha-in, khangin, gah hong gah uh hi. A kam uh tawh hong phat khem uh a, a lungsim uh nang tawh kigamla hi.
  </para>
  <para style="p">
    <verse number="3" style="v" />Ahih hangin { Topa } aw, nangmah in kei nong thei hi. Ka gamtatnate nong mu a, nang ka hong itna thu na hong thei hi. Amaute pen gawh dingin a kikoih tuu bangin kaikhia in la, a kigawh ni hun ding a tun' mateng tuamkoih in.
  </para>
  <para style="p">
    <verse number="4" style="v" />Ka gamsung bang tanvei keucip ding ahi hiam? Mun khempeuhah lopate bang tanvei vulcip ding ahi hiam? A teng mite' gitlohna hangin gamsate leh vasate a mangthang khin uh hi. Bang hang hiam cih leh amaute in, “I gamtatnate Pasian in hong mu kei ngawn,” a ci uh hi.
  </para>
  <para style="p">
    <verse number="5" style="v" />{ Topa } in, “Jeremiah aw, mite tawh tai kidem a, nangmah hong gimsakzo uh ahih leh, sakol bangci demzawh ding na hiam? A nopna munah tuk lailai na hih leh Jordan gun gei sing kawm lakah bangcih ding na hi hiam?
  </para>
  <para style="p">
    <verse number="6" style="v" />Bang hang hiam cih leh na sanggamte leh na innkuanpihte nangawn in nang hong zuak uh a, nang a hong do ding mihonpi a kaikhawm uh hi. Kam khum tawh nang a hong zol uh hangin um kei in,” ci-in hong dawngkik hi.
  </para>
  <para style="p">
    <verse number="7" style="v" />Tua ciangin { Topa } in, “Ka inn ka nusia khin a, ka luahsa mite ka paimangta hi. Ka it mahmah ka mite, a galte uh' khutsungah ka piata hi.
  </para>
  <para style="p">
    <verse number="8" style="v" />Ka luah dingin ka teelsa mite in gamlaka humpinelkai bangin kei' langkhatah pangin hong hawksan uh ahih manin amaute ka mudah hi.
  </para>
  <para style="p">
    <verse number="9" style="v" />Ka mite pen, sasialne vasa gial khat, sasialne vasa dangte in a kimkot panin a tuk huan nainai uh tawh a kibang uh hi. Gamsate aw, hong kikhawm un la, pawi hong siim un.
  </para>
  <para style="p">
    <verse number="10" style="v" />Tuucing dang tampi in ka leenggah lo hong suksiatsak uh a, kei-a' teng hong tuatcilsak uh hi. A hoih mahmah ka leenggah lo pawnlak, gamlak, a suaksak uh hi.
  </para>
  <para style="p">
    <verse number="11" style="v" />Pawn lak hong suahsak uh a, dahin ka kap hi. Gamsung khempeuh a kisiat khit hangin kuamah in phamawh salo sawnsawn uh hi.
  </para>
  <para style="p">
    <verse number="12" style="v" />Sehnel gam mualsang panin a susia dingte hong paizo uh hi. Gammong khat panin gammong khat dongah a lungmuang kuamah omlo hi. Bang hang hiam cih leh { Topa' } namsau in mi khempeuh a vattuk hi.
  </para>
  <para style="p">
    <verse number="13" style="v" />Amaute in mangbuh tuh uh a, ahi zongin kiak bek a ngah uh hi. Nasep a hahkat mahmah hangun bangmah a ngah kei uh hi. A kihtakhuai { Topa' } hehna hangin anlak hun ciangin a maizum ding uh hi,” a ci hi.
  </para>
  <para style="p">
    <verse number="14" style="v" />Ka mi Israel-te' luah dingin ka piak gamh a susia nuam a gilo a vengte tawh kisai-in { Topa } in ka cihin-ah, “En un, a gam uh panin amaute ka botkhia ding a, amau' khutsung panin Judah mite ka suaktasak ding hi.
  </para>
  <para style="p">
    <verse number="15" style="v" />Ahih hangin amaute ka lakkhiat khit ciangin ka hehpihkik ding a, amau' luah ding amau' gam ciatciat uhah ka koihkik ding hi.
  </para>
  <para style="p">
    <verse number="16" style="v" />Tua ciangin, ka mite' omdan hoihtakin a sin uh a, Baal min tawh a kiciam dingin ka mite a sinsak mah bangun, ‘{ Topa } a nuntak mah bangin,’ ci-in keima min tawh kiciam ding a sin uh leh ka mite lakah kiptakin a om ding uh hi.
  </para>
  <para style="p">
    <verse number="17" style="v" />Ahih hangin gam khat peuhpeuh in ka thu hong ngaih kei leh tua gam botkhia-in ka susia ding hi, { Topa } in kong ci hi,” a ci hi.
  </para>
  <chapter number="13" style="c" />
  <para style="p">
    <verse number="1" style="v" />{ Topa } in kei tungah, “Pai in la patpuan dialkaih khat na lei khit ciangin kawtsak loin teeng in,” hong ci hi.
  </para>
  <para style="p">
    <verse number="2" style="v" />Tua ciangin kei zong { Topa' } hong gen mah bangin dialkaih khat lei-in ka teeng hi.
  </para>
  <para style="p">
    <verse number="3" style="v" />{ Topa } in a nih veina hong hopih a,
  </para>
  <para style="p">
    <verse number="4" style="v" />“Na kawngah na teen, na dialkaih lei la in. Tho in la Eufratis gunah pai in. Tua lai-ah suanghawm sungah va seel in,” hong ci leuleu hi.
  </para>
  <para style="p">
    <verse number="5" style="v" />Kei zong pai-in { Topa' } hong sawlna bangin Eufratis gun gei-ah ka seel hi.
  </para>
  <para style="p">
    <verse number="6" style="v" />Tua zawh ni tampi khit ciangin { Topa } in kei kiangah, “Eufratis gunah va pai in la, na seel dingin ka hong sawl na dialkaih va lakik in,” hong ci hi.
  </para>
  <para style="p">
    <verse number="7" style="v" />Tua ciangin kei zong Eufratis gunah pai-in dialkaih ka seelna mun khuat kikin ka la hi. Dialkaih na ngotgawp khin a, zattheih ding hi nawnlo hi.
  </para>
  <para style="p">
    <verse number="8" style="v" />Tua ciangin { Topa } in kei hong hopih a,
  </para>
  <para style="p">
    <verse number="9" style="v" />“{ Topa } in kong cihin-ah, hih bangmahin Judah mite' kisaktheihna leh Jerusalem khuate' ki-uatsaknate ka susia ding hi.
  </para>
  <para style="p">
    <verse number="10" style="v" />Ka thu hong ngai nuamloin amau' ngaihsutna bang bekin a pai tentan nuam, pasian dangte' na a sem ding leh a bia dingin a nung a zui hih migilote pen zattheih ding ahi nawnlo, hih dialkaih bang ahi ding uh hi.
  </para>
  <para style="p">
    <verse number="11" style="v" />Bang hang hiam cih leh dialkaih, mite' kawng tungah a belh cinten mah bangin Israel mi khempeuh leh Judah mi khempeuh kei' tungah a hong belh cinten dingin ka bawl hi. Tua hi leh amaute ka mi hi ding uh a, ka minthan'na, ka hoihna, leh ka vangliatna ding ahi ding uh hi. Ahih hangin amaute in ka thu hong manglo uh hi, { Topa } in kong ci hi,” hong ci hi.
  </para>
  <para style="p">
    <verse number="12" style="v" />{ Topa } Pasian in kei kiangah, “Jeremiah aw, amau' kiangah, ‘{ Topa, } Israel mite' Pasian in a hong genin-ah, “Zubeel khempeuh leenggahzu tawh a kidim ding hi,” hong ci hi,’ va ci in. Amaute in nang kiangah, ‘Beel khempeuh leenggahzu tawh kidim ding cih kote in theilo ka hi uh hiam?’ hong ci kik ding uh hi.
  </para>
  <para style="p">
    <verse number="13" style="v" />Tua ciangin nangmah in amaute kiangah, ‘{ Topa } in hong cihin-ah: En un, David' tokhom tungah a tu kumpite, siampite, kamsangte, leh Jerusalem khua-a a teng mi khempeuh-a kipan gamsungah a om mi khempeuh zu tawh kidim sakin ka khamsak ding hi.
  </para>
  <para style="p">
    <verse number="14" style="v" />Pate leh tate-a kipan amaute khatlekhat ka kiphusak ding a, { Topa } in kong cihin-ah, hehpihlo, maplo, itloin ka sisak ding hi, ci hi,’ va ci in,” hong ci hi.
  </para>
  <para style="p">
    <verse number="15" style="v" />Ngai-in na bil uh ngat un; kisathei kei un. Bang hang hiam cih leh { Topa } in thu a genzo hi.
  </para>
  <para style="p">
    <verse number="16" style="v" />{ Topa } in khua mialsak a, khuamialna mualtungah na tuk ma un, na lamet uh khuavak pen khuamial bikbek a suah ma-in, { Topa } na Pasian uh pahtawi un.
  </para>
  <para style="p">
    <verse number="17" style="v" />Ahih hangin ka thu nong ngaih kei uh leh na kisaktheihna uh hangin ka kapsim ding a, khitui luangin nakpi takin ka kidik ding hi. Bang hang hiam cih leh { Topa' } tuuhonte sal dingin kikaikhia zo hi.
  </para>
  <para style="p">
    <verse number="18" style="v" />{ Topa } in kei kiangah, “Kumpipa leh a nu kiangah, ‘Na kumpi tokhomte tung panun hong tuaksuk un. Bang hang hiam cih leh na kumpi lukhute uh na lu tung uh panin kia khinzo hi,’ va ci in.
  </para>
  <para style="p">
    <verse number="19" style="v" />Negeb gama om khua kongpite lah kikhak a, kuamah lut thei nawnlo hi. Judah mite zong salin kikai a, a vekun sal suak khin uh hi,” hong ci hi.
  </para>
  <para style="p">
    <verse number="20" style="v" />Jerusalem khua aw, khuadak in la, leilu lam panin a hong paite en dih in. Nangmah a hong kipia a hoih mahmah na tuuhonte koi-ah om ahi hiam?
  </para>
  <para style="p">
    <verse number="21" style="v" />Nangma lawm dingin na bawl mite teekteek in nang hong uk ni ciangin bang na ci ding hiam? Numei nausuakte in na a sak velval uh bangin nang zong na na sa ding hi.
  </para>
  <para style="p">
    <verse number="22" style="v" />Bang hangin hih thute kei tungah hong tung ahi hiam, ci-in na ngaihsut leh na mawhna a liatluatna hang ahi hi. Tua thu hangin na nik hong kihawkgawp a, a hong kibuan gawp ahi hi.
  </para>
  <para style="p">
    <verse number="23" style="v" />Ethiopia mivomte in a vun uh khek thei a, kamkei in a gial khek thei ahi hiam? A khek theih uh leh siatna bawl ding a zongsang khin note in zong a hoih na bawl thei ding uh hi.
  </para>
  <para style="p">
    <verse number="24" style="v" />Sehnel gam panin a hong nung huih in buhvai a mut bangin note kong thehthang ding hi.
  </para>
  <para style="p">
    <verse number="25" style="v" />Hih pen nangma ngah dingin ka hong sehsak ahi hi, { Topa } in kong ci hi. Bang hang hiam cih leh kei na hong mangngilh a, pasian zuau peuh na um hi.
  </para>
  <para style="p">
    <verse number="26" style="v" />Keimahmah in na nik kong hawksak ding a, kong maizumsak ding hi.
  </para>
  <para style="p">
    <verse number="27" style="v" />Na kihhuainate, na angkawmna, na hukna leh gamlak mualtungah numei paktat bangin milim pasian peuh na biak kawikawinate ka muzo hi. Jerusalem aw, gimna ngah ta in. Na siangthona dingin bang tanvei sawt ding ahi hiam, a ci hi.
  </para>
  <chapter number="14" style="c" />
  <para style="p">
    <verse number="1" style="v" />Guah zuloin khua keuna tawh kisai-in { Topa } in Jerusalem kiang-ah hih bangin a gen hi:
  </para>
  <para style="p">
    <verse number="2" style="v" />“Judah gam kap a, a khuapite maimang dekdek hi. A mite in puan vom khu-in leilakah bok uh a, Jerusalem khua-a om mite' kahna aw ging hi.
  </para>
  <para style="p">
    <verse number="3" style="v" />Uliante in a nasemte uh tuitawi dingin sawl uh a, tuikhuk a zuat uh leh tui na omlo hi. A beel hawm uh tawh hong kilehkik uh a, lungkhamin cihna ding theiloin a lu uh puan a khuh uh hi.
  </para>
  <para style="p">
    <verse number="4" style="v" />Lokhote lungmang uh a, a lu uh puan a khuh uh hi. Bang hang hiam cih leh guah zulo ahih manin lei a keugawp hi.
  </para>
  <para style="p">
    <verse number="5" style="v" />Lopa omlo lua ahih manin sazuk in gamlakah a no a nusia liang hi.
  </para>
  <para style="p">
    <verse number="6" style="v" />Gam sakolte, bangmah omlohna mualtungah se-alte bangin a nak huhu uh hi. Lopa omlo ahih manin a hakzo kei uh hi.
  </para>
  <para style="p">
    <verse number="7" style="v" />Ka mite in kei tungah, ‘{ Topa } aw, ka mawhna uh kote' langkhatah hong pang ahi ta zongin nangma min hangin kote hong hehpih in. Kote in tam veipi nang kong nungngat uh a, nangma tungah ka hong khial khinzo uh hi.
  </para>
  <para style="p">
    <verse number="8" style="v" />Israel mite' lametpa aw, haksat hun ciangin ko a hong honkhiapa na hi hi. Bang hangin ka gamsung uhah khualmi bangin nang omin khualzin zan khat bek a taam bangin hong om na hi hiam?
  </para>
  <para style="p">
    <verse number="9" style="v" />Bang hangin mi lungkiagawp bangin omin, a honkhia theilo galkappa bangin om na hi hiam? Ahih hangin { Topa } aw, kote' laizangah nang na om a, nangma minin kote hong kisam hi. Kote hong nusia kei in,’ hong ci uh hi,” hong ci hi.
  </para>
  <para style="p">
    <verse number="10" style="v" />Hih mite tawh kisai-in { Topa } in thu gen a, “Kei kiang panin amaute vakkhia kawikawi nuam uh a, a kideek kei uh hi. Tua ahih manin { Topa } keimah in amaute ka sang kei a, a khialhnate uh phawkin, a mawhnate uh hangin gim ka pia ding hi,” a ci hi.
  </para>
  <para style="p">
    <verse number="11" style="v" />{ Topa } in kei kiangah, “Hih mite in thupha a ngahna dingin thu hong ngen nawn kei in.
  </para>
  <para style="p">
    <verse number="12" style="v" />An a tan' uh hangin amau' thumna ka ngai kei ding a, meihal biakna leh an tawh biaknate hong piak uh hangin ka sang kei ding hi. Amaute namsau tawh ahi zongin, kial tawh ahi zongin, pulnatna tawh ahi zongin ka sisakzaw ding hi,” hong ci hi.
  </para>
  <para style="p">
    <verse number="13" style="v" />Tua ciangin keimah in, “Ah, Topa { Pasian } aw, en dih in. Kamsangte in amaute kiangah, ‘Note in namsau ahi zongin, kial ahi zongin na mukha ngei kei ding uh a, hih munah Pasian in lungnopna kip hong pia ding hi,’ a ci uh hi,” ka ci hi.
  </para>
  <para style="p">
    <verse number="14" style="v" />Tua ciangin { Topa } in, “Tua kamsangte in kei' min suangin zuauthu hong gen uh hi. Amaute ka sawl kei a, thu ka pia kei a, zong ka hopih kei hi. Note kiangah hong gen uh thute a manlo maangmuhna, bangmahin a kimanglo aisanna, leh amau' ngaihsuttawm thute ahi hi.
  </para>
  <para style="p">
    <verse number="15" style="v" />Tua ahih ciangin ka sawllohpi, ‘Hih gam sungah namsau ahi zongin, kial ahi zongin hong tunglo ding hi,’ ci-in keima min suangin thu a gen kamsangte tawh kisai-in { Topa } in ka cihin-ah, namsau leh kial tawh hih kamsangte a si khin ding uh hi.
  </para>
  <para style="p">
    <verse number="16" style="v" />A hilh uh mite in zong kial leh namsau thuakin amaute-a kipan a zite uh, a tapate uh, leh a tanute uh Jerusalem khua kongzing lakah kipaithang ding a, kuamah in a vui kei ding hi. Bang hang hiam cih leh amau' gitlohna amau' tung mahah ka buaksuk ding hi,” hong ci hi.
  </para>
  <para style="p">
    <verse number="17" style="v" />Tua ciangin { Topa } in kei tungah thu hong gen a, “Jeremiah aw, amaute kiangah, ‘Sun leh zanin ka khitui luangluang hen la, kang ngei kei ta hen. Bang hang hiam cih leh keima mite in nakpi takin liamna thuak uh a, nakpi takin a kisat uh hi.
  </para>
  <para style="p">
    <verse number="18" style="v" />Lolai-ah paikhia leng, namsau tawh a kithat mi bekbek ka mu a, khuapi sungah lut leng, kialin a puksite bekbek ka mu hi. Kamsangte leh siampite in koi-ah pai ding cih theilopi-in gamsungah an ngenin a vak kawikawi uh hi,’ ci-in va gen in,” hong ci hi.
  </para>
  <para style="p">
    <verse number="19" style="v" />{ Topa } aw, nangmah in Judah gam nialsiang khinzo na hi hiam? Zion khua kihhuai sa na hi hiam? Bang hangin kote liamna hong thuaksak a, hong damsak nawnlo na hi hiam? Lungnopna ka lamen uh a, hoihna bangmah a hong tung kei hi. Damna ding hun ka lamen uh a, lauhuaina bekbek ka mu uh hi.
  </para>
  <para style="p">
    <verse number="20" style="v" />{ Topa } aw, ka gitlohna uh leh ka pute ka pate uh gitlohnate ka hong pulak uh hi. Bang hang hiam cih leh nangma tungah ka hong mawh khin uh hi.
  </para>
  <para style="p">
    <verse number="21" style="v" />Nangma min na khualna-in kote hong nolh kei in la, a vanglian na tokhom mindaisak kei ta in. Kote tawh nong thuciamna hong phawk in la, hong ciampel kei ta in.
  </para>
  <para style="p">
    <verse number="22" style="v" />Gamdang pasian zuaute' lakah guah a zusak thei om ahi hiam? Tua ahih kei leh zong vantung mi in ama thu-in guah zu tawmsak thei ahi hiam? Tua bang a hih thei nang bek hilo na hi hiam? { Topa } kote' Pasian aw, nangmah in tuate khempeuh hih na hih manin nangma sungah lametna kong nei uh hi.
  </para>
  <chapter number="15" style="c" />
  <para style="p">
    <verse number="1" style="v" />Tua ciangin { Topa } in kei hong hopih a, “Moses leh Samuel nangawn ka mai-ah hong dingin hong thum uh zongin hih mite ka hehpih tuan kei ding hi. Ka muhna panin hawlkhia un la, paikhia sak un.
  </para>
  <para style="p">
    <verse number="2" style="v" />Amaute in, ‘Koi-ah pai ding ka hi uh hiam?’ ci-in hong dot uh leh hih bangin genkik in: ‘{ Topa } in, “Pulnatna tawh a si dingte pul-in si ding uh a, namsau tawh a si dingte namsau-in si ding uh hi. Kial tawh a puksi dingte kial-in si ding uh a, sala kikai dingte zong sal-in kikai ding uh hi,” a ci hi,’ va ci in.
  </para>
  <para style="p">
    <verse number="3" style="v" />“Amaute' sihna dingin gimna nam li ka tungsak ding hi. A kithahna ding uh namsau, a keizan gawp dingin ui, a valhtum ding leh a susiagawp dingin huih laka vasate leh leilaka ganhingte ka koih ding hi.
  </para>
  <para style="p">
    <verse number="4" style="v" />Judah kumpi Hezekiah' tapa Manasseh in Jerusalem khua-ah hih bangin a bawl thu leitung gam khempeuhte in mu-in a lau ding uh hi.
  </para>
  <para style="p">
    <verse number="5" style="v" />“Kua in nang hong hehpih ding ahi hiam? Jerusalem aw, kua in nang hong kah ding ahi hiam? Kua, hong lambaangin, damlenat kitheihsakna-in hong hawh ding ahi hiam?
  </para>
  <para style="p">
    <verse number="6" style="v" />Nangmah in kei nong taisanzo hi, { Topa } in kong ci hi. Kei nong nungngat niloh hi. Tua ahih manin ka khut zanin nang kong susia hi. Ka hehna ka ki-ipzo nawn kei hi.
  </para>
  <para style="p">
    <verse number="7" style="v" />Na gamsung khua kongpite-ah huihpi' mut bangin note kong mutmang ding hi. Na tate uh ka beisak ding a, ka mite ka susia ding hi. Bang hang hiam cih leh na gitlohna uh leh na omdan hoihlo panun na kiheikik kei uh hi.
  </para>
  <para style="p">
    <verse number="8" style="v" />Tuipi-a sehnel omzah sangin nupi meigong ka tamsakzaw ding hi. Na tangvalte uh a khan' laitakin ka that ding a, a nute uh ka lunggimsak ding hi. Note' tungah thakhat thu-in lungkhamna leh launa ka hong tungsak ding hi.
  </para>
  <para style="p">
    <verse number="9" style="v" />Ta sagih a nei nupi khakham vei-in a sibup hi. Sunkimlai hinapi ama-a' dingin khuamial bang a, maizumna leh mindaina a thuak hi. No a nungta laite na galte un namsau tawh a hong satlup dingun ka hong pia ding hi, { Topa } in kong ci hi,” a hong ci hi.
  </para>
  <para style="p">
    <verse number="10" style="v" />Gimna ka thuak hi; ka nu aw, gamsung khempeuh-a mite tawh a kitawng a kisel dingin kei nong suaksak hi. Ka sumte kuamah lah leitawisak loin kuama-a' lah leitawi lalo napi, a vekpi-un kei hong hamsiat teitei uh hi.
  </para>
  <para style="p">
    <verse number="11" style="v" />{ Topa } aw, amaute' hoihna dingin nang tungah kong thumsak kei a, gimna leh haksatna hun ciangin ka galte-a' dingin nang' tungah kong ngetsak kei leh tua amau' hong hamsiatnate kei' tungah hong tung ta hen!
  </para>
  <para style="p">
    <verse number="12" style="v" />Mi khat in sik kuaitan zolo ding ahih leh leilu lama sik leh sumngo kihel khawm kuaitan zozaw ding ahi hiam?
  </para>
  <para style="p">
    <verse number="13" style="v" />{ Topa } in, “Na gamsung tenga na bawl uh mawhna khempeuhte' hangin na neih na lam uh leh na sum na paite uh man ngahloin na galte uh ka tuahsakmang ding hi.
  </para>
  <para style="p">
    <verse number="14" style="v" />Na theih ngeiloh uh gam khatah na galte uh' na ka hong semsak ding hi. Bang hang hiam cih leh ka hehna mei bangin kitawhkuang a, a mit nawn kei ding hi,” a hong ci hi.
  </para>
  <para style="p">
    <verse number="15" style="v" />Tua ciangin keimah in: { Topa } aw, nang na thei hi. Hong phawk in la hong veh in. Kei a hong bawlsiate tungah phu hong laksak in. Ka galte tungah na lungduaina hangin kei' sihna ding piangsak kei in. Nangma hangin minsiatna a thuak ka hihlam hong thei in.
  </para>
  <para style="p">
    <verse number="16" style="v" />Na thute in kei hong kem a, an bangin ka ne hi. Na thute kei-a' dingin kipahna leh lungdamna ahi hi. Bang hang hiam cih leh nangma minin kei hong kilo hi, aw, { Topa, } Vanglian Pasian aw.
  </para>
  <para style="p">
    <verse number="17" style="v" />Mi gualnuam mawkmawkte tawh ka kikhawl kei a, zong ka lungdam khawm kei hi. Nangma thu kong man'na hangin kei tangkai ka hih manin a hehin ka omden hi.
  </para>
  <para style="p">
    <verse number="18" style="v" />Bang hangin ka natna dai theilo a, ka liamna dam theilo a, dam nuam hetlo ahi hiam? Tui a kang lui tawh kibangin lungkiatna hong thuaksak ding na hi hiam, ka ci hi.
  </para>
  <para style="p">
    <verse number="19" style="v" />Tua ahih manin { Topa } in, “Na hong kilehkik leh kong koihna ngei-ah kong koihkik ding a, ka na na sem kik ding hi. Thu manphalo genloin thu manpha bek na gen leh, ka kamsang dingin ka hong zang ding hi. Nang kiangah amaute hong pai ding uh a, nang na hih leh amau' kiangah na pai kei ding hi.
  </para>
  <para style="p">
    <verse number="20" style="v" />Hih mite tungah sumngo a kibawl khuakulhpi kong bangsak ding a, amaute in a hong sim uh hangin a hong zo kei ding uh hi. Bang hang hiam cih leh a hong honkhia ding leh a hong suaktasak dingin nang ka hong ompih hi, { Topa } in ka hong ci hi.
  </para>
  <para style="p">
    <verse number="21" style="v" />Migilote' khutsung panin nang kong suaktasak ding a, mi lauhuaite' khutsung panin nang kong honkhia ding hi,” a hong ci hi.
  </para>
  <chapter number="16" style="c" />
  <para style="p">
    <verse number="1" style="v" />{ Topa } in kei hong hopih a,
  </para>
  <para style="p">
    <verse number="2" style="v" />“Hih bang munah zi nei kei in la, tanu tapa zong nei kei in.
  </para>
  <para style="p">
    <verse number="3" style="v" />Bang hang hiam cih leh hih muna suak tanu tapate leh a nute uh tawh kisai-in { Topa } in ka cihin-ah:
  </para>
  <para style="p">
    <verse number="4" style="v" />Natna lian tawh si ding uh a, kuamah in kahloin kuamah in zong a vui kei ding uh hi. Leilaka ek ki-tha a bang lel ding uh hi. Namsau leh kial tawh a si ding uh a, a luanghawmte uh huihlaka a leeng vasate leh leilaka ganhingte in a ne ding uh hi.
  </para>
  <para style="p">
    <verse number="5" style="v" />“Bang hang hiam cih leh { Topa } in kong cihin-ah, mi' kahna innsungah lut kei un la, thumin kuamah va kah se kei un. Bang hang hiam cih leh lungnopna, itna lianpi, leh ka hehpihna hih mite kiang panin ka lakhia khinzo hi, { Topa } in kong ci hi.
  </para>
  <para style="p">
    <verse number="6" style="v" />Hih gamah miliante leh mineute si ding uh a, kivui loin, amau' hangin kuamah kaploin, kuamah in a pumpi uh kuiliam loin a sam uh zong a met kei ding uh hi.
  </para>
  <para style="p">
    <verse number="7" style="v" />Misi hangin a kapte hehnepna dingin kuamah in an leh tui a lui kei ding uh a, a nu ahih kei leh a pa a site nangawn kuamah in a hehnem kei ding hi.
  </para>
  <para style="p">
    <verse number="8" style="v" />Pawi kibawlna inn-ah na pai kei ding uh a, amaute tawh a ne a dawnkhawm dingin na tu kei ding uh hi.
  </para>
  <para style="p">
    <verse number="9" style="v" />Bang hang hiam cih leh Vanglian { Topa, } Israel mite' Pasian in hih bangin kong ci hi: En un, hih mun panin note' muh teekteekin, note' theih hunsung mahin gualnopna, lungdamna awte leh zinei thakte, pasalnei thakte' awte ka gingsak nawn kei ding hi.
  </para>
  <para style="p">
    <verse number="10" style="v" />“Hih thuteng hih mite tungah na gen ciangin amaute in, ‘Bang hangin { Topa } in hih gimna lianpi eite tungah hong tungsak ahi hiam? I khialhna bang ahi hiam? { Topa } i Pasian' tungah bang mawhna bawl ihi hiam?’ hong ci ding uh hi.
  </para>
  <para style="p">
    <verse number="11" style="v" />Tua ciangin nangmah in amaute kiangah, ‘{ Topa } in, “Na pu na pate un kei hong taisan khin uh a, kei hong nusia-in ka thukham a zui kei uh hi.
  </para>
  <para style="p">
    <verse number="12" style="v" />Note, na pu na pate sangun na siahuaizaw uh hi. Bang hang hiam cih leh en un, note' utna bang ciat na zui tentan uh a, ka thu nong ngai nuam kei uh hi.
  </para>
  <para style="p">
    <verse number="13" style="v" />Tua ahih manin hih gam panin note leh na pu na pate un na theih ngeiloh uh gamah kong nawhkhia ding hi. Tua lai-ah sun leh zanin pasian dangte' na na sem niloh ding uh hi; bang hang hiam cih leh note kong angvan nawn kei ding hi,” ci hi,’ na ci ding hi.
  </para>
  <para style="p">
    <verse number="14" style="v" />“Tua ahih manin, en un, { Topa } in kong cihin-ah, kuamah in, ‘Egypt gam panin Israel mite a hong lakhia { Topa } a nuntak bangin,’ ci-in kei' minin a kiciam nawnloh hun hong tung ding hi.
  </para>
  <para style="p">
    <verse number="15" style="v" />Amaute in, ‘Leilu lam gam leh eite hong hawlkhiatna gam khempeuh panin Israel mite a hong kaikhawm { Topa } a nuntak bangin,’ a cizaw ding uh hi. Bang hang hiam cih leh a pu a pate uh ka piaksa, amau' neihsa gamah amaute ka paipih ding hi.
  </para>
  <para style="p">
    <verse number="16" style="v" />“En un, { Topa } in kong cihin-ah, ngabeng tampi ka khah ding a, amaute ka mansak ding hi. Tua khit ciangin sabeng tampi ka khah ding a, amaute in mualtung khempeuh leh suanghawmte lakah amaute a beng ding uh hi.
  </para>
  <para style="p">
    <verse number="17" style="v" />Bang hang hiam cih leh a omdan khempeuh uh ka mitin ka mu a, kei' kiang panin a kiseel bangmah omlo hi. A khialhna khempeuh uh zong ka mu hi.
  </para>
  <para style="p">
    <verse number="18" style="v" />Amaute' khialhna leh a mawhnate uh a zah nihin ka thuk ding hi. Bang hang hiam cih leh amaute in a muhthadahhuai siluang hawmte tawh a kibang milimte tawh ka gam a ninsak uh a, kihhuaina tawh ka gamh a dimsak uh hi,” hong ci hi.
  </para>
  <para style="p">
    <verse number="19" style="v" />Aw { Topa, } ka hatna leh ka kulhpi, lungkham hun ciangin ka buknapa aw, leimong panin gamdang mite nangma kiangah hong pai ding uh a, “Ka pu ka pate un zuauthu leh bangmahin a kimanglo milimte longal bangmah dang a luah kei ding uh hi.
  </para>
  <para style="p">
    <verse number="20" style="v" />Mi in ama pasian ding bawltawm thei ahi hiam? Tuate pasian hilo hi,” hong ci ding uh hi.
  </para>
  <para style="p">
    <verse number="21" style="v" />“Tua ahih manin amaute ka hilh ding hi. Tutung peuhmahin { Topa } ka hihna thu a hong theihna dingun ka vangliatna leh ka hatna ka theisak ding hi,” ci-in { Topa } in a gen hi.
  </para>
  <chapter number="17" style="c" />
  <para style="p">
    <verse number="1" style="v" />{ Topa } in a genna-ah, “Judah mite' mawhna sik laikung khat tawh kigelh hi. Suangmanpha mukzum tawh amaute' lungtang peek tung leh biakna tau kite tungah khuakin ki-at hi.
  </para>
  <para style="p">
    <verse number="2" style="v" />A tate un singnim nuai khempeuh leh mualsangte' tunga a biakna taute uh leh a nusian uh Asherah milimte phawk veve uh a,
  </para>
  <para style="p">
    <verse number="3" style="v" />zanglei-a om mualte tungah zong tua mawhna a kilang hi. Na gamsung khempeuh uhah na bawl uh mawhnate hangin na neih na lam uh leh na sum na paite uh, na galte uh ka tuahmangsak ding hi.
  </para>
  <para style="p">
    <verse number="4" style="v" />Note kong piak na gam uh zong na taan ding uh a, na theih ngeiloh uh gam khatah na galte uh' na ka hong semsak ding hi. Bang hang hiam cih leh ka hehna kitawhkuang a, a mit nawn kei ding hi,” a ci hi.
  </para>
  <para style="p">
    <verse number="5" style="v" />{ Topa } in kong cihin-ah: “Mi bek muangin mi' hatna bek suang a, { Topa } tawh a lungsim a kilehngat mi in hamsiatna a ngah ahi hi.
  </para>
  <para style="p">
    <verse number="6" style="v" />Amah pen sehnel gamah a po sawlbawk bang hi a, khangin a bawk a phazo kei ding hi. Kuama ten'lohna ci gam, keugaw gamah amah a teng ding hi.
  </para>
  <para style="p">
    <verse number="7" style="v" />“{ Topa } muangin amah a beel mi in thupha a ngah ahi hi.
  </para>
  <para style="p">
    <verse number="8" style="v" />Amah, gun gei-a a kisuan singkung bang hi a, lui gei-ah a zung a kha hi. A tehte hing den ahih manin nisa kihtalo hi. Tatsat loin gah den ahih manin guah zukloh kum ciangin zong lungkham tuanlo hi.
  </para>
  <para style="p">
    <verse number="9" style="v" />“Na khempeuh lakah lungsim a khem hatpen hi a, a kisia pha mahmah ahi hi. Kua in lungsim theizo ding ahi hiam?
  </para>
  <para style="p">
    <verse number="10" style="v" />Keimah { Topa } in mi khempeuh' nuntakzia leh a gamtatna tawh kizui-in a piakhia dingin ngaihsutna ka entel a, lungsim ka sittel hi,” a ci hi.
  </para>
  <para style="p">
    <verse number="11" style="v" />Thumanlopi tawh a hau mi pen ama tui lopi a keuhsak dingin a opsim vasa tawh kibang hi. A khan'lai-in a neihsa teng taan ding a, a tawpna-ah mihaipi a suak ding hi.
  </para>
  <para style="p">
    <verse number="12" style="v" />I biakinnpi pen a kipat cilin mualtungah a om a minthang mahmah kumpi tokhom tawh kibang hi.
  </para>
  <para style="p">
    <verse number="13" style="v" />Aw { Topa, } Israel mite' lametpa aw, nang a hong taisan mite a zahhuai ding uh hi. Nang a hong lehngatsan mite leivui laka min gelh bangin a mangthang uh hi. Bang hang hiam cih leh nuntakna ciktui ahi { Topa } a hong taisanzo uh hi.
  </para>
  <para style="p">
    <verse number="14" style="v" />{ Topa } aw, hong damsak lecin ka natna teng bei ding a, hong honkhia lecin kei ka suakta ding hi. Bang hang hiam cih leh nang pen ka hong phatpa na hi hi.
  </para>
  <para style="p">
    <verse number="15" style="v" />En in, amaute in, “{ Topa' } hong tawn'nate koi lai takah om ahi hiam? Tu-in hong tungta hen!” a ci uh hi.
  </para>
  <para style="p">
    <verse number="16" style="v" />Ahih hangin amaute tungah gimna na tun'sak ding kong ngen kei a, siatna ni hong tun' ding ka deihsak lohlam zong na hong thei hi. Ka kam panin a gingkhia thu khempeuh na thei khin hi.
  </para>
  <para style="p">
    <verse number="17" style="v" />Kei hong lausak kei in. Gimna hong tun' ciangin kong belhpa na hi hi.
  </para>
  <para style="p">
    <verse number="18" style="v" />Kei hong bawlsiate na zahhuaisak in la, ahih hangin kei hong zahhuaisak kei in. Amaute lung-amsak in la, ahih hangin kei hong lung-amsak kei in. Amaute tungah siatna ni tungsak in la, a zah nihin susia in!
  </para>
  <para style="p">
    <verse number="19" style="v" />{ Topa } in kei kiangah, “Va pai in la, Judah gam kumpite' lutna leh pusuahna Mite' Kongpi leh Jerusalem khua kongpite khempeuhah va ding in la, hih bangin va gen in:
  </para>
  <para style="p">
    <verse number="20" style="v" />‘Hih kongpi sunga hong lut no Judah gam kumpite, Judah mi khempeuh, leh Jerusalem khuami khempeuhte aw, { Topa' } kammal ngai un.
  </para>
  <para style="p">
    <verse number="21" style="v" />{ Topa } in hih bangin ci hi: Na nuntak nop lai uh leh kidawm un la, Sabbath ni-in van pua kei un. Jerusalem khua kongpite-ah bangmah hong lutpih kei un.
  </para>
  <para style="p">
    <verse number="22" style="v" />Sabbath ni-in na inn uhah bangmah sem kei un. Na pu na pate uh ka thupiak mah bangin Sabbath ni siangthosak un.
  </para>
  <para style="p">
    <verse number="23" style="v" />Ahih hangin na pu na pate un ka thu hong ngailo uh a, a bil uh hong ngatlo uh hi. Ka thu hong manglo uh a, ka hilhna a theihlohna dingun a lungsim uh a khauhsak uh hi.
  </para>
  <para style="p">
    <verse number="24" style="v" />“‘Ahih hangin { Topa } in kong cihin-ah, note in ka thu nong ngaih uh a, Sabbath ni-in hih khua kongpite-ah bangmah hong lutpih loin, Sabbath ni siangthosakin, na na sep kei uh leh,
  </para>
  <para style="p">
    <verse number="25" style="v" />na kumpite uh leh na uliante un David' neih bang kumpi vangliatna a nei ding uh hi. Amaute in Judah mite leh Jerusalem khuamite tawh sakol leeng leh sakolte tungah tuangin hih khua kongpite-ah hong lut ding uh a, hih khuapi-ah zong mi teng tawntung ding hi.
  </para>
  <para style="p">
    <verse number="26" style="v" />Mite in Judah gam khuapite leh Jerusalem khua kiim panin ahi zongin, Benjamin gam, Shefelah zanglei gam, mualtung gam, leh leitaw lam Negeb gamte panin ahi zongin meihal biakna leh biakpiaknate, an tawh biakna, paknamtui leh lungdam biakpiaknate, { Topa' } biakinn-ah hong pia ding uh hi.
  </para>
  <para style="p">
    <verse number="27" style="v" />Ahih hangin ka thu nong ngaih kei uh a, Sabbath ni siangthosak loin, Jerusalem khua kongpite-ah van pua-in nong lutpih uh leh, tua kongpite ka hal ding hi. A mei in Jerusalem khua kumpi innte lawhin kangtum ding a, a mei a kiphelhzo kei ding hi,’ va ci in,” hong ci hi.
  </para>
  <chapter number="18" style="c" />
  <para style="p">
    <verse number="1" style="v" />{ Topa } in kei hong hopih a,
  </para>
  <para style="p">
    <verse number="2" style="v" />“Tho in. Beelsekpa' inn-ah paisuk in la, tua lai-ah ka thute kong hilh ding hi,” hong ci hi.
  </para>
  <para style="p">
    <verse number="3" style="v" />Tua ciangin kei zong beelsekpa' inn-ah ka paisuk leh beel a sek laitak ka va tuakkha hi.
  </para>
  <para style="p">
    <verse number="4" style="v" />Buan tawh a bawl a beel ama khutsungah kisia ahih manin beelsekpa in hoih a sak bangin beel dang khatin a sek pha hi.
  </para>
  <para style="p">
    <verse number="5" style="v" />Tua ciangin { Topa } in kei kiangah,
  </para>
  <para style="p">
    <verse number="6" style="v" />“Israel mite aw, { Topa } in kong cihin-ah, hih beelsekpa' hih bangin note zong hong hih theilo ding ka hi hiam? En un, beelsekpa' khutsunga buan tawh kibangin, Israel mite aw, kei' khutsungah note na om uh hi.
  </para>
  <para style="p">
    <verse number="7" style="v" />Minam khat peuhpeuh ahi zongin, gam khat peuhpeuh ahi zongin botkhia-in, khenkhamin, ka suksiatna ding thu, hun khat peuhpeuh lai-in ka gen khinzo ahi zongin
  </para>
  <para style="p">
    <verse number="8" style="v" />tua ka gensa minam leh gam a siatna panin a kiheikik leh, ama tungah siatna tun'sak dingin ka sehsa pen ka kisikkik ding a, ka tungsak nawn kei ding hi.
  </para>
  <para style="p">
    <verse number="9" style="v" />Minam khat peuhpeuh ahi a, gam khat peuhpeuh ahi zongin lam ding leh phut dingin hun khat peuhpeuh lai-in ka gen khinzo ahi zongin,
  </para>
  <para style="p">
    <verse number="10" style="v" />amah in ka thu hong ngailoin, hoih ka saklohte a bawl teitei leh, ama tungah hoihna bawl ding ka sehsa pen ka kisikkik ding a, ka bawl nawn kei ding hi.
  </para>
  <para style="p">
    <verse number="11" style="v" />Tua ahih manin tu-in, Judah mite leh Jerusalem khuamite' kiangah { Topa } in a cihin-ah, ‘En un, note' siatna ding ka geel a, note' langkhatah ngimna khat ka nei hi. Na vekpi-un na siatna uh pan kilehkik un la, na omdan uh leh na nasepnate uh bawlpha un,’ va ci in.
  </para>
  <para style="p">
    <verse number="12" style="v" />Amaute in, ‘Tua bang gen kullo hi. Ko' ngimna bangin ka gamta ding uh a, mi khempeuh ama lungsim sia' deihna bangin a gamta ding uh hi,’ hong ci ding uh hi.
  </para>
  <para style="p">
    <verse number="13" style="v" />“Tua ahih manin { Topa } in kong cihin-ah: Minam dangte' lakah hih bang thu a kiza ngei hiam, dong dih un. Keima mituam Israel in a mulkimhuai mahmah na khat a hihzo hi.
  </para>
  <para style="p">
    <verse number="14" style="v" />Lebanon mualtung vuk in susia ngei ahi hiam? Mualtung panin a hong luang a vot kilkel luite kang ngei ahi hiam?
  </para>
  <para style="p">
    <verse number="15" style="v" />Ahih hangin ka mite in kei hong mangngilh khin uh a, milim pasian-te kiangah paknamtui a hal uh hi. Amau' tot ding lampi-ah tuk uh ahih manin a tot ngei uh lampi lui zui nawnloin, lampi lopi a tawn uh hi.
  </para>
  <para style="p">
    <verse number="16" style="v" />Amaute' gam pen a mulkimhuai leh simmawhna tawh a kiphitsan den ding gam a suaksak uh hi. Tua gam a kantan khempeuh mulkim mahmah uh a, lamdangsa-in a lu uh a pei uh hi.
  </para>
  <para style="p">
    <verse number="17" style="v" />Nisuahna lam huih in nin a mutmang bangin a galte uh mai-ah amaute ka thehthang ding hi. Haksatna a tuah ni-un amaute ka nungngat ding a, ka maingat kei ding hi,” hong ci hi.
  </para>
  <para style="p">
    <verse number="18" style="v" />Tua ciangin amaute in, “Hong pai un, Jeremiah sawm ni. Bang hang hiam cih leh eite a hong hilh dingin siampite ahi zongin, i dot ding mipilte ahi zongin, Pasian' thu a hong gen dingin kamsangte ahi zongin i nei hi. Hong pai un, amah mawhsakin ama thu peuhmah mal khat zong i mang kei ding hi,” hong ci uh hi.
  </para>
  <para style="p">
    <verse number="19" style="v" />Hong en in, { Topa } aw, keima hong thugennate leh ka galte in keima thu a gennate hong ngai in.
  </para>
  <para style="p">
    <verse number="20" style="v" />Hoihna pen siatna tawh a kituak ding mah ahi hiam? Keimah hong siahna-in gum a to uh hi. Nangma mai-ah kong ding a, amau-a' ding thuhoih kong gen hi. Na hehna amaute tungah na tun'saklohna dingin ka hong ngetnate hong phawk in.
  </para>
  <para style="p">
    <verse number="21" style="v" />Tua ahih manin a tate uh kial tawh puksisak in la, amaute namsau-in sisak in. A zite uh ta neisak kei in la, meigong suaksak in. A pasalte uh pulnatna tawh sisak in la, a tangvalte uh galsungah namsau tawh kithatlum sak in.
  </para>
  <para style="p">
    <verse number="22" style="v" />Amau a thatlum ding galkapte thakhat thu-in paisak in la, amau' innte panin kahna aw kizasak in! Bang hang hiam cih leh ka kiatna dingin gum to uh a, ka khete a awkna dingin thang a hong siah uh hi.
  </para>
  <para style="p">
    <verse number="23" style="v" />Ahih hangin { Topa } aw, amaute in thah dingin kei a hong sawmna uh nang na thei hi. Amau' khialhnate na maisak kei in la, nangma muhna panin amau' mawhnate phiatmangsak kei in. Nangma mai-ah amaute guallelsak in la, na heh ni mahin hih ek in.
  </para>
  <chapter number="19" style="c" />
  <para style="p">
    <verse number="1" style="v" />{ Topa } in hong hopih a, “Beelsekpa kiangah pai in la, leibeel khat va lei in. Mite' lakah upa pawlkhat leh siampi upa pawlkhat tonpih in la,
  </para>
  <para style="p">
    <verse number="2" style="v" />nisuahna lam kongpi gei, Hinnom kuam-ah pai-in, kong gen thute tua lai-ah va taangko in.
  </para>
  <para style="p">
    <verse number="3" style="v" />Nangmah in, ‘Judah kumpite leh Jerusalem khuamite aw, { Topa' } kammal ngai un. Vanglian { Topa, } Israel mite' Pasian in hong cihin-ah: En un, hih munah kong tun'sak ding siatna lianlua ahih manin a za mi khempeuhte' bil sungah ging den ding hi.
  </para>
  <para style="p">
    <verse number="4" style="v" />Bang hang hiam cih leh hih mite in kei hong taisan khinzo uh a, amaute-a kipanin a pu a pate uh leh Judah kumpite' theih ngeiloh pasian dangte' kiangah paknamtui halin, hih mun a ninsak uh hi. Hih mun pen mawhna neilo mite thahna sisan tawh dimsak uh a,
  </para>
  <para style="p">
    <verse number="5" style="v" />ka thupiak a hilo, ka ngaihsutkhak beek zong a hilo, a tate uh meihal biakna tawh Baal biakna dingin Baal biakna tau sangte a lam khinzo uh hi.
  </para>
  <para style="p">
    <verse number="6" style="v" />Tua ahih manin, en un, { Topa } in kong cihin-ah, hih mun pen Tofeth ahi zongin Hinnom Kuam ahi zongin a kicih nawnloh hun hong tung ding hi. Kithahna Kuam a kicizaw ding hi.
  </para>
  <para style="p">
    <verse number="7" style="v" />Hih munah Judah mite leh Jerusalem mite' ngimna ka tangtungsak kei ding a, a galte uh' namsau leh a thatnuamte' khutlumin amaute ka sisak ding hi. Amau' luanghawmte huihlaka leeng vasate leh leilak ganhingte' an dingin ka pia ding hi.
  </para>
  <para style="p">
    <verse number="8" style="v" />Hih khuapi a mulkimhuai leh a simmawhhuai ka suaksak ding a, a kantan mi khempeuh in khuapi siatna hangin lamdangsa-in zahpihin a phitsan ding uh hi.
  </para>
  <para style="p">
    <verse number="9" style="v" />A galte uh leh a that nuam mite in, amaute sim ding uh a, nek ding omlo lua ahih manin a tapate leh a tanute uh' sa ka nesak ding a, mi khempeuh in a vengte' sa a ne ding uh hi,’ va ci in.
  </para>
  <para style="p">
    <verse number="10" style="v" />“Tua ciangin na tonpihte' muhin na beel sukham in la,
  </para>
  <para style="p">
    <verse number="11" style="v" />amaute kiangah, Vanglian { Topa } in a cihin-ah, hih beelsekpa' beel kisukham a, a kibawlphat kik theih nawnloh bangmahin hih mite leh hih khuapi ka sukham ding hi. Mun dangah si vuina ding mun om nawnlo ding ahih manin Tofeth nangawnah a kivui ding uh hi.
  </para>
  <para style="p">
    <verse number="12" style="v" />{ Topa } in kong cihin-ah, hih mun leh hih muna teng mite tungah tu-a bangin ka hih ding a, hih khuapi Tofeth ka bangsak ding hi.
  </para>
  <para style="p">
    <verse number="13" style="v" />Jerusalem khua-a innte leh Judah kumpite' innte-a kipan, innkhum zangah vantunga aksite khempeuh tungah paknamtui hal biakna a kipiakna innte leh pasian dangte tungah dawn ding biakna a kibuakna innte khempeuh a vekin Tofeth mun bangin a nin a suak ding hi, ci hi, va ci in,” hong ci hi.
  </para>
  <para style="p">
    <verse number="14" style="v" />Tua ciangin { Topa } in thu gen dinga hong sawlna Tofeth panin ka ciahkik a, { Topa' } biakinn sungah dingin mi khempeuh kiangah thu ka gen a,
  </para>
  <para style="p">
    <verse number="15" style="v" />“Vanglian { Topa, } Israel mite' Pasian in a cihin-ah: En un, hih khuapi leh a kiima khuaneute tungah ka gensa siatna khempeuh ka tungsak ding hi. Bang hang hiam cih leh amaute in a lungsim uh khauhsak uh a, ka thute a ngai nuam kei uh hi, ci hi,” ka ci hi.
  </para>
  <chapter number="20" style="c" />
  <para style="p">
    <verse number="1" style="v" />Jeremiah in a gen hih thute, Immer' tapa, { Topa' } biakinn ukpa ahi siampi Pashhur in a za hi.
  </para>
  <para style="p">
    <verse number="2" style="v" />Tua ciangin Pashhur in kamsang Jeremiah sat a, Benjamin Kongpi saknung gei, { Topa' } biakinn sungah kol a bulh hi.
  </para>
  <para style="p">
    <verse number="3" style="v" />A zing ciangin Pashhur in a kolbulhna panin Jeremiah a khah khit ciangin Jeremiah in, “{ Topa } in nang, Pashhur ci-in hong sam nawnlo a, ‘Mun Khempeuhah Launa,’ ci-in hong samta hi.
  </para>
  <para style="p">
    <verse number="4" style="v" />Bang hang hiam cih leh { Topa } in hong cihin-ah, ‘En in, keimah in nang leh na lawmte' launa dingin nang kong bawl ding hi. Babylon kumpipa' khutsungah Judah gam khempeuh ka pia ding hi. Amah in sal dingin amaute Babylon khua-ah paipih ding a, namsau tawh a thatlum ding hi.
  </para>
  <para style="p">
    <verse number="5" style="v" />Tua thamloin khuapi sunga hauhna khempeuh, a nasepsa uh khempeuh, a neih a lam a thupiteng khempeuh uh leh Judah kumpite' sumlepai khempeuhte a galte' khutsungah ka pia ding a, amaute in sutin, manin, Babylon khua-ah a paipih ding uh hi.
  </para>
  <para style="p">
    <verse number="6" style="v" />Pashhur aw, nang leh na innsung uha omte khempeuh sal dingin Babylon khua-ah na pai ding uh a, tua lai munah nang na si ding hi. Nanga kipan a manlopi-a na thuhilh a ngai na lawmte khempeuh hong kivui ding uh hi,” a ci hi.
  </para>
  <para style="p">
    <verse number="7" style="v" />{ Topa } aw, kei nong khem a, khemna ka thuak takpi hi. Kei sangin nang na hatzaw a, keimah nong zo hi. Nisimin mite' nuihsat lel ka suak a, mi khempeuh in kei hong zahko uh hi.
  </para>
  <para style="p">
    <verse number="8" style="v" />Bang hang hiam cih leh thu ka gen simin, “Ngongtatna leh kisiatna!” ci-in ka kiko den hi. Bang hang hiam cih leh { Topa' } kammal ka gen khiatna hangin nisimin simmawhna leh zahpihna ka thuaklawh hi.
  </para>
  <para style="p">
    <verse number="9" style="v" />Keimah in, “Ama thu ka gen kei ding a, ama min ka lo kei ding hi,” ci mah leng zong, ama thu ka lungsim sungah mei bangin hong kuang a, ka guh ka tang sungah kikhumcip ahih manin ka ki-ipipna-in ka gimlua a, genloin ka om thei kei hi.
  </para>
  <para style="p">
    <verse number="10" style="v" />Mite' kihuau simna thu tampi ka za a, mun khempeuh lauhuai hi. Ka lawm itte khempeuh in ka cihmawh ding hong ngak gige uh a, “A mawhna pulak ni! A mawhna pulak ni! Amah i khemzo khading hi. Tua hi leh i zo khading a, tua ciangin i thukkik ding hi,” hong ci uh hi.
  </para>
  <para style="p">
    <verse number="11" style="v" />Ahih hangin { Topa } pen a kihtakhuai galhangpa bangin kei tawh hong omkhawm gige hi. Tua ahih manin kei hong bawlsiate tuk ding uh a, kei hong zolo ding uh hi. A tawntunga a mindaina uh kimangngilh ngeilo ding hi.
  </para>
  <para style="p">
    <verse number="12" style="v" />A thuman mite a entel, lungsim leh ngaihsutna a mu Vanglian { Topa } aw, amaute na thukkikna kei hong musak in. Bang hang hiam cih leh nangma khutsungah ka thu kong ap khin hi.
  </para>
  <para style="p">
    <verse number="13" style="v" />{ Topa' } tungah la sa un la, { Topa } phat un! Migilote' khutsung panin amah in mi cimawhte a honkhia hi.
  </para>
  <para style="p">
    <verse number="14" style="v" />Keima suah ni in gimna thuak ta hen! Ka nu in kei a hong suahsak ni in thupha ngah kei ta hen!
  </para>
  <para style="p">
    <verse number="15" style="v" />Ka pa kiangah, “Tapa khat na nei hi,” ci-in va ko-in a lungdamsakpa in gimna thuak ta hen.
  </para>
  <para style="p">
    <verse number="16" style="v" />{ Topa } in hehpih loin a lumlet khuapite tawh tuapa kibang ta hen. Zingsangin kahna aw za hen la, sun ciangin patauhna aw za ta hen.
  </para>
  <para style="p">
    <verse number="17" style="v" />Bang hang hiam cih leh amah in ka nu' gilsungah kei hong thatlo hi. Hong that hi leh ka nu' gilsung ka han suakpah ding hi.
  </para>
  <para style="p">
    <verse number="18" style="v" />Gimna leh dahna a mu ding leh nisima maizum den dingin bang hangin a gilsung panin suakkhia sese ka hi hiam?
  </para>
  <chapter number="21" style="c" />
  <para style="p">
    <verse number="1" style="v" />Zedekiah kumpipa in Malkhiah' tapa Pashhur leh Maaseiah' tapa Zefaniah-te, Jeremiah kiangah sawl a,
  </para>
  <para style="p">
    <verse number="2" style="v" />“Kote-a' dingin { Topa' } kiangah thu hong dotsak in. Babylon kumpipa Nebukhadnezzar in a sim dingin hong umcih hi. { Topa } in a na lamdangte khat kei' tungah hong zang leh amah kilehkiksak thei khading hi,” ci-in a dongsak hi.
  </para>
  <para style="p">
    <verse number="3" style="v" />Tua ciangin Jeremiah in dawngkik a,
  </para>
  <para style="p">
    <verse number="4" style="v" />“Zedekiah kiangah hih bangin na genkik un, ‘{ Topa, } Israel mite' Pasian in a genin-ah: En un, khuakulhpi pualamah a hong umcih Babylon kumpipa leh Khaldea mite na dona uh ahi, na khutsung uha na kep na galhiamte uh bangmahin a kimanglo ka suaksak ding a, amaute khempeuh hih khuapi laizangah kong paipih ding hi.
  </para>
  <para style="p">
    <verse number="5" style="v" />Keimahmah in hehna leh thangpaihna lianpi tawh ka khut zanin, a hat mahmah ka khut tawh note kong do ding hi.
  </para>
  <para style="p">
    <verse number="6" style="v" />Hih khuapi sungah a tengte a mi a sa ciloin ka thatlum ding a, pulnatna tawh a bei khin ding uh hi.
  </para>
  <para style="p">
    <verse number="7" style="v" />Tua khit ciangin, { Topa } in kong cihin-ah, Judah kumpipa Zedekiah leh a nasemte, leh pulnatna, namsau, leh kialin a silo a nungta laiteng pen, amau' galte leh amaute a thatnuam Babylon kumpipa Nebukhadnezzar' khutsungah ka pia ding hi. Amah in amaute namsau tawh that ding a, hehpih loin, zong a maap kei ding a, itna lungsim a nei kei ding hi,’ va ci un,” a ci hi.
  </para>
  <para style="p">
    <verse number="8" style="v" />{ Topa } in Jeremiah hopih a, “Jeremiah aw, hih mite kiangah, ‘{ Topa } in a cihin-ah: En un, na mai uhah nuntakna lampi leh sihna lampi ka khung hi.
  </para>
  <para style="p">
    <verse number="9" style="v" />Hih khuapi sunga om mi peuhmah namsau tawh ahi a, kial tawh ahi a, pulnatna tawh ahi zongin a si ding uh hi. Ahi zongin pusuak khia-in note a hong sim Khaldea mite kiangah a lut peuhmah suakta liailiai ding uh hi.
  </para>
  <para style="p">
    <verse number="10" style="v" />Bang hang hiam cih leh { Topa } in kong cihin-ah, hih khuapi hoihna ding hilo, a siatna dingin ka lungsim ka khensat khinzo hi. Babylon kumpipa' khutsungah ka pia ding a, amah in mei tawh a hal ding hi,’ na ci ding hi.
  </para>
  <para style="p">
    <verse number="12" style="v" />“Judah kumpite' innkuan tung-ah hih bangin va gen in: David' suante aw, { Topa' } kammal ngai dih un. { Topa } in a cihin-ah: Zingsang simin mantakin thu khen un la, mi bawlsiapa' khutsung pan a bawlsiatpa honkhia un. Tua bang na hih kei uh leh siatna na bawlnate hangun mei bangin ka hehna hong kuang ding a, kuamah in a phelhzo kei ding hi.
  </para>
  <para style="p">
    <verse number="13" style="v" />Mualkuam zang pan kilaamto a, zanglei laka suangtum bangin a sangto Jerusalem aw, { Topa } in kong cihin-ah, na langkhatah ka pang ding hi. Nangmah in, ‘Kua in kei hong simsuk ding a, ka omna-ah kua hong lut ding ahi hiam?’ na ci hi.
  </para>
  <para style="p">
    <verse number="14" style="v" />Na gamtatna tawh kizui-in gimna ka hong pia ding hi, { Topa } in kong ci hi. Tulaka sing hoihte tawh a kilam na kumpi innte uh mei tawh kihal ding a, a kimkot khempeuh ka kangtumsak ding hi,” a ci hi.
  </para>
  <chapter number="22" style="c" />
  <para style="p">
    <verse number="1" style="v" />{ Topa } in kei hong hopih a, “Judah kumpipa' inn-ah va paisuk in la, hih bangin va gen in.
  </para>
  <para style="p">
    <verse number="2" style="v" />David tokhom tungah a tu Judah kumpipa aw, nang leh na nasemte-a kipan hih kongpi-ah a hong lut na gammite khempeuh in { Topa' } kammal ngai dih un.
  </para>
  <para style="p">
    <verse number="3" style="v" />{ Topa } in a cihin-ah, thumanin diktat un la, a bawlsiate' khutsung panin bawlsiatna a thuak mite honkhia un. Minam dangte, pa neilote leh meigongte simmawhbawl khaloin amau' tungah ngongtat kei un la, hih munah zong mawhna neilo mite that kei un.
  </para>
  <para style="p">
    <verse number="4" style="v" />Bang hang hiam cih leh note in hih thute na zuih takpi uh leh David' suante kumpi suak tawntung ding uh a, amaute-a kipan a nasemte uh leh a mite uh sakol leeng leh sakol tungah tuangin hih inn kongpite-ah hong lut ding uh hi.
  </para>
  <para style="p">
    <verse number="5" style="v" />Ahih hangin note in hih thute na zuih kei uh leh keimah { Topa } in kong genin-ah, hih inn gamlak a suaksak dingin ka kiciam hi.
  </para>
  <para style="p">
    <verse number="6" style="v" />Bang hang hiam cih leh Judah kumpi inn tawh kisai-in { Topa } in kong cihin-ah: Nang pen Gilead gam ahi a, Lebanon mual bangin ahi zongin na hoih mahmah hi. Ahih hangin nang sehnel gam kong suaksak ding a, kuamah a ten'lohna khua kong suaksak ding hi.
  </para>
  <para style="p">
    <verse number="7" style="v" />Nang' langkhatah a hong susia ding mi ka kithawisak ding a, a hei uh hong keng ding uh hi. Amaute in na sidar khuam hoihpente hong phuksakin mei-ah hong khulsak ding uh hi.
  </para>
  <para style="p">
    <verse number="8" style="v" />“Tua ciangin minam dang tampi in hih khuapi kantan ding uh a, a innsak a innkhangte' kiangah, ‘Bang hangin hih khuapi lian hici bawl ahi hiam,’ ci-in khatlekhat a kidong ding uh hi.
  </para>
  <para style="p">
    <verse number="9" style="v" />Tua ciangin, ‘A Pasian uh { Topa' } thuciamna taisan uh a, pasian dang peuh bia-in a na a sepsak man uh ahi hi,’ ci-in a kidawngkik ding uh hi, va ci in,” hong ci hi.
  </para>
  <para style="p">
    <verse number="10" style="v" />Judah mite aw, misipa Josiah kah kei un la, khasiat kei un. A kipaikhiatpih Shallum hangin nakpi takin kapzaw un. Bang hang hiam cih leh a pian'na gam a mu dingin amah hong kilehkik nawnlo ding hi.
  </para>
  <para style="p">
    <verse number="11" style="v" />Bang hang hiam cih leh Judah kumpipa Josiah' za a luah a tapa, hih mun panin a paikhiapa Shallum thu tawh kisai-in { Topa } in, “Amah hong kilehkik nawnlo ding a,
  </para>
  <para style="p">
    <verse number="12" style="v" />salin a kikaihna munah a si ding hi. Hih gam a mukik nawn kei ding hi,” a ci hi.
  </para>
  <para style="p">
    <verse number="13" style="v" />Thumanlopi-in inn lam a, zuauthu tawh inndei tungnung a lam mi, ama na a mawkna-in a inn vengte a semsak mi, thaman a pialo mi in gimna thuak ta hen.
  </para>
  <para style="p">
    <verse number="14" style="v" />“Inndei tungnung zapi a awng inn gol khat ka lam ding hi,” ci-in tawlet vangte bawl a, taamtak singpeek tawh thuap sawm a, za san a zut mi in gimna thuak ta hen.
  </para>
  <para style="p">
    <verse number="15" style="v" />Taamtak sing tawh inn na lam manin kumpi kisa na hi hiam? Na pa in an ne tui dawn a, thumanna leh diktatna tawh na a sep manin a maa pai hilo ahi hiam?
  </para>
  <para style="p">
    <verse number="16" style="v" />Amah in mizawngte leh mi cimawhte thuman tawh thu khen a, na khempeuh a hoih a suak pah hi. Tu-a banga hihna pen kei nong theihna uh hilo ahi hiam, { Topa } in kong ci hi.
  </para>
  <para style="p">
    <verse number="17" style="v" />Ahih hangin note in thumanlo tawh ngahna ding ahi zongin, mimawh lote' sisan luan'na ding ahi zongin, mi nuaisiahna leh ngongtatna ding ahi zongin, na mitte uh leh na lungsim uh na zang uh hi.
  </para>
  <para style="p">
    <verse number="18" style="v" />Tua ahih manin Judah kumpipa Josiah' tapa Jehoiakim thu tawh kisai-in { Topa } in hih bangin kong ci hi: “Amaute in, ‘Sanggampa aw,’ ‘Sanggamnu aw,’ ci-in a sih ciangun a kikah bangun amah a sih ciangin a kah kei ding uh a, ‘{ Topa } aw, kumpipa aw,’ ci-in zong a kah kei ding uh hi.
  </para>
  <para style="p">
    <verse number="19" style="v" />La si a kiphum bang lelin amah kivui ding a, Jerusalem kongpi pualamah kikai talin kipaai ding hi,” a ci hi.
  </para>
  <para style="p">
    <verse number="20" style="v" />Jerusalem khua mite aw, Lebanon Mual tungah kahto-in awng un la, Bashan gamah va kiko un. Abarim mualtungah va kiko un; bang hang hiam cih leh na pawlte un gal lel khin hi.
  </para>
  <para style="p">
    <verse number="21" style="v" />Na daupai laitakun kong hopih hangin na hong ngai nuam kei uh hi. Na neu tung uha kipan nong tuacih ngitnget uh a, keima thu nong mang ngei kei uh hi.
  </para>
  <para style="p">
    <verse number="22" style="v" />Na makaite uh huih in hong mut mangsak ding a, na pawlte uh salin kiman ding uh hi. Tua ciangin na gitlohna uh hangin maizumin na lung-am ding uh hi.
  </para>
  <para style="p">
    <verse number="23" style="v" />Lebanon gam panin a kila taamtak inn sungah nuamtakin na teng uh hi. Ahih hangin gimna hong tun' ciangin bangzah takin na tau ding uh hiam? Numei nausuak dingte tawh na kibang ding uh hi.
  </para>
  <para style="p">
    <verse number="24" style="v" />{ Topa } in Jehoiakim tapa Judah kumpipa Jehoiakhin tungah, “Kei a nungta Pasian ka hih mah bangin, nangmah in ka taklam khutah a om ka letmatthuhna tawh a kibang na hih hangin nang kong lakhia ding a,
  </para>
  <para style="p">
    <verse number="25" style="v" />na kihtak, nang hong thatnuamte' khutsungah kong pia ding hi. Babylon kumpipa Nebukhadnezzar leh Khaldea mite' khutsungah nang kong pia ding hi.
  </para>
  <para style="p">
    <verse number="26" style="v" />Nangmah leh nang hong paai na nu, na suahna mun uh a hilo gamdangah kong lawnkhia ding a, tua laitakah na si ding uh hi.
  </para>
  <para style="p">
    <verse number="27" style="v" />Na ciahkik nopna gam uhah na ciahkik thei nawn kei ding uh hi,” a ci hi.
  </para>
  <para style="p">
    <verse number="28" style="v" />Jehoiakhin, kuama deihloh a kipaimang beel kitam tawh kibang ta ahi hiam? Bang hangin amah leh a tate kilawnkhia a, a theihloh uh gamah kipaimang ahi hiam?
  </para>
  <para style="p">
    <verse number="29" style="v" />Aw ka gam, ka gam aw, { Topa' } kammal ngai dih ve'n!
  </para>
  <para style="p">
    <verse number="30" style="v" />{ Topa } in hih bangin ci hi: “Hihpa, ta neilopa, a khan' tawntungin a gualzo ngeilopa, ci-in ciamteh un. Ama suanlekhakte khat beek in David' tokhom luahlo ding a, Judah gam a uk kei ding hi,” a ci hi.
  </para>
  <chapter number="23" style="c" />
  <para style="p">
    <verse number="1" style="v" />{ Topa } in thu gen a, “Ka mite sisakin, a kikhenthangsak gam ukte in gimna ngah ta hen!” a ci hi.
  </para>
  <para style="p">
    <verse number="2" style="v" />Tua ahih manin ka mipihte a kem gam ukte tawh kisai-in { Topa, } Israel mite' Pasian in hong genin-ah, “Note in ka mite kikhenthang sakin na hawlkhiamang uh a, amaute na don kei uh hi. En un, { Topa } in kong cihin-ah, na gamtatsiate uh hangin gim kong pia ding hi.
  </para>
  <para style="p">
    <verse number="3" style="v" />Ka mite a omlai sunteng, ka hawlkhiatna ding gamte panin ka kaikhawmkik ding a, a gam uhah ka ciahsak kik ding hi. Amaute pungin a khang ding uh hi.
  </para>
  <para style="p">
    <verse number="4" style="v" />Amaute a don ding makaite ka koih ding a, lau nawnlo, lungkham nawnloin khat beek a mangthang nawn kei ding uh hi, { Topa } in kong ci hi.
  </para>
  <para style="p">
    <verse number="5" style="v" />“En un, { Topa } in kong cihin-ah, keimah in David' suan lak panin kumpi dingin a diktat mi khat ka khan'khiatsak ni hong tung ding hi. Amah gam uk siam mahmah ding a, gamsungah thuman thutang tawh thu hong khen ding hi.
  </para>
  <para style="p">
    <verse number="6" style="v" />Ama hun hong tun' ciangin Judah mite kihonkhia ding a, Israel mite lungmuang takin a teng ding uh hi. Amah a kilawhna dingin a min, ‘{ Topa, } Eite' Diktan'na,’ ci-in a kiphuak ding hi.
  </para>
  <para style="p">
    <verse number="7" style="v" />“Tua ahih manin en un, { Topa } in kong cihin-ah, mite in, ‘Egypt gam panin Israel mite a hong paikhiatpih { Topa } a nuntak bangin,’ ci-in a kiciam nawn kei ding uh a,
  </para>
  <para style="p">
    <verse number="8" style="v" />‘A hawlkhiatna leilu lam gam leh gamdangte khempeuh panin Israel mite' suanlekhakte kaikhawmin a makaih { Topa } a nuntak bangin,’ ci-in a kiciamzaw ding uh hi. Tua ciangin amaute amau' gamsung mahah a teng ding uh hi,” a ci hi.
  </para>
  <para style="p">
    <verse number="9" style="v" />Kamsangte tawh kisai-in: { Topa' } hang leh ama thugen kammal siangthote' hangin keima sungah ka lungsim hong kitamkham a, ka guh ka taang a ling hi. Zu tam ne lua-in a kham mipa tawh ka kibang hi.
  </para>
  <para style="p">
    <verse number="10" style="v" />Bang hang hiam cih leh mun khempeuhah angkawmte a dim hi. { Topa' } hamsiatna hangin gamsung tengah kahna dim a, gamlak lonona munte a keu mang hi. Amaute gamtatsia uh a, a vangliatna uh a manlopi-in a zang uh hi.
  </para>
  <para style="p">
    <verse number="11" style="v" />{ Topa } in a cihin-ah, “Kamsangte leh siampite in Pasian a zahtak kei uh hi. Ka biakinnsung nangawnah amau' gitlohna ka mu hi.
  </para>
  <para style="p">
    <verse number="12" style="v" />Tua ahih manin amaute' lampi pen khuamial lak lamnal hi ding a, amaute kinawhkhia gawpin a tuk ding uh hi. Bang hang hiam cih leh amaute' gimthuak ding hun hong tun' ciangin amaute tungah gimna ka tungsak ding hi, { Topa } in kong ci hi.
  </para>
  <para style="p">
    <verse number="13" style="v" />Samaria kamsangte sungah a muhthadahhuai mahmah na khat ka mu hi. Baal min suangin thu hilh uh a, ka mi Israel-te lam a pialpih uh hi.
  </para>
  <para style="p">
    <verse number="14" style="v" />Ahih hangin Jerusalem khuasunga om kamsangte' sungah a mulkimhuaizaw na khat ke'n ka mu hi. Angkawmin zuauthu gen uh a, mite a gitlohna uh pan a kikhellohna dingin mi hoihlote a hanthawn zawlai uh hi. A vekpi-un kei' muhna-ah Sodom khuamite tawh kibang khin ka sa a, Gomorrah khuamite tawh zong kilamdanglo uh hi.
  </para>
  <para style="p">
    <verse number="15" style="v" />“Tua ahih manin tua kamsangte tawh kisai-in Vanglian { Topa } in kong genin-ah: En un, keimah in gamsai teh tawh amaute ka vak ding a, gu kisawh tui amaute ka dawnsak ding hi. Bang hang hiam cih leh Jerusalem khua-a om kamsangte' kiang panin gamsung mun khempeuhah Pasian zahtaklohna hong kizel hi,” a ci hi.
  </para>
  <para style="p">
    <verse number="16" style="v" />Vanglian { Topa } in, “Note kiangah thu hong hilh a, a hong lamen khialsak kamsangte' thugennate na ngai kei un. Amaute in a lungsim uhah a geeltawm uh thu hong gen uh hi a, keima kiang pana hong pai thu ahi kei hi.
  </para>
  <para style="p">
    <verse number="17" style="v" />Keimah { Topa' } thugennna a hong ngailo mite kiangah, hong hoih na ve, ci-in a gen tawntung uh hi. Amau' lungsim' deihna bang ciat bek a zui tentan mi khempeuhte kiangah zong, gimna hong tung zenzenlo ding hi, ci-in a gen uh hi,” a ci hi.
  </para>
  <para style="p">
    <verse number="18" style="v" />Amaute' lakah kua pen { Topa } tawh thu kikum khawm ngei a, a thugennate va thei ngei, va za ngei ahi uh hiam? Kua in ama kammal va ngai ngei a, va thupi ngaihsut ngei ahi uh hiam?
  </para>
  <para style="p">
    <verse number="19" style="v" />En un, { Topa' } hehna huihpi hong nung hi. A hehna huihpi hong kinuai nainai-in hong paikhia ta a, migilopa' lutang hong kiden'na ding hi.
  </para>
  <para style="p">
    <verse number="20" style="v" />A lungsim sunga a tupna teng a tangtun'sak matengin { Topa' } hehna damkiklo ding hi. Hong pai lai ding hunte-ah note in siangtakin na telzaw semsem ding uh hi.
  </para>
  <para style="p">
    <verse number="21" style="v" />{ Topa } in, “Keimah in sawlkhialo napi-in tua kamsangte kuankhia teitei uh hi. Thu bangmah ka genlohpi, kei' min paulamin thu a gen mawkmawk uh hi.
  </para>
  <para style="p">
    <verse number="22" style="v" />Ahih hangin amaute in keima lungsim tawng hong thei uh hi leh keima thugente ka mite tungah taangko ding uh a, a nuntakna uh a hoihlote panin kikhelsakin, a gamtat hoihlote uh panin zong kikhelsak khinzo ding uh hi.
  </para>
  <para style="p">
    <verse number="23" style="v" />“Kei pen mun khat bekah a om Pasian ka hi hiam? Mun khempeuhah a om Pasian hilo ka hi hiam, { Topa } in kong ci hi.
  </para>
  <para style="p">
    <verse number="24" style="v" />Mi khat peuhpeuh kei' muhloh dingin busim thei ding ahi hiam, { Topa } in kong ci hi. Leitung, vantung, mun khempeuhah ka om lamtak theilo na hi uh hiam, { Topa } in kong ci hi.
  </para>
  <para style="p">
    <verse number="25" style="v" />Ka min tawh zuau phuakin, ‘Mang man zo ing, mang man zo ing,’ ci-in a gen kamsang zuau theite' thuhilhnate zong ka za khinzo hi.
  </para>
  <para style="p">
    <verse number="26" style="v" />Zuauthu tawh thu hilh a, a phuahtawm uh thu a hilh kamsangte' lungsim sungah zuauthu bang tanvei tenglai ding ahi hiam?
  </para>
  <para style="p">
    <verse number="27" style="v" />A pute a pate un kei' min hong mangngilhin Baal a biak uh bangin a mangmat uh a gen kawikawina uh tawh ka mite in ka min hong mangngilh ding uh hi, ci-in a ngaihsun uh hi.
  </para>
  <para style="p">
    <verse number="28" style="v" />Kamsangpa in mang a mat leh a mang bek mah gen hen la, ahih hangin ka thugenna a za mipa in ka thugente mah mantakin gen ta hen. Buhtu leh buhtang bangci kibat theih ding ahi hiam, { Topa } in kong ci hi.
  </para>
  <para style="p">
    <verse number="29" style="v" />Ka kammal pen mei tawh ahi a, suangtum a satnenzo sek tawh ahi zongin kibang hilo ahi hiam, { Topa } in kong ci hi.
  </para>
  <para style="p">
    <verse number="30" style="v" />Tua ahih ciangin en un, { Topa } in kong genin-ah, kamsangte in amau khatlekhat tung panin a theih uh thute kei' thugen bangin a genkhiatna uh ka deih kei hi.
  </para>
  <para style="p">
    <verse number="31" style="v" />En un, { Topa } in kong genin-ah, amau' ngaihsuttawm thu gen napi-in, ‘{ Topa } in ci hi,’ a ci khem kamsangte' langkhatah kei ka pang hi.
  </para>
  <para style="p">
    <verse number="32" style="v" />En un, { Topa } in kong genin-ah, ka sawllohpi zuau mang manin tua thu hilh a, a zuauthu uh leh a kiphatsakna uh tawh ka mite lam a khialhpih mite' langkhatah kei ka pang hi. Ka mite-a' dingin amaute a kiman'na uh themkha beek omlo hi, { Topa } in kong ci hi.
  </para>
  <para style="p">
    <verse number="33" style="v" />“Jeremiah aw, ka mite khat peuhpeuh in ahi a, kamsang khat ahih kei leh siampi khat peuhpeuh in ahi zongin, ‘{ Topa' } thugen bang ahi hiam?’ ci-in hong dot leh nangmah in, ‘{ Topa' } thugen nangmah na hi a, nang pen vangik khat na hi hi. { Topa } in nang, kong paaikhia ding hi, hong ci hi,’ ci-in gen in.
  </para>
  <para style="p">
    <verse number="34" style="v" />Kamsang khat, ahih kei leh siampi khat, ahih kei leh ka mite khat peuhpeuh in, ‘{ Topa' } thugen pen vangik khat ahi hi,’ a cih leh tua mipa leh a innkuanpihte khempeuh gim ka pia ding hi.
  </para>
  <para style="p">
    <verse number="35" style="v" />Mi khempeuh in a lawmte kiangah ahi a, a sanggamte kiangah ahi zongin, ‘{ Topa } in bangin hong dawng hiam? { Topa } in bang hong gen hiam?’ ci-in na kidongzaw ding uh hi.
  </para>
  <para style="p">
    <verse number="36" style="v" />‘{ Topa' } thugen pen vangik khat ahi hi,’ ci-in na gen nawn kei ding uh hi. Bang hang hiam cih leh note' thugente, note' vangik ahi zaw hi. Note in eite' Pasian ahi a nungta Pasian, Vanglian { Topa' } thugennate na lumletgawp uh hi.
  </para>
  <para style="p">
    <verse number="37" style="v" />Kamsangpa kiangah, ‘{ Topa } in bangin hong dawng hiam? { Topa } in bang hong gen hiam?’ ci-in dongzaw un.
  </para>
  <para style="p">
    <verse number="38" style="v" />Ahih hangin note in, ‘{ Topa' } thugen pen vangik ahi hi,’ na cih peuhmah uh leh { Topa } in kong cihin-ah, note in na cihloh dingun kong hilh pen ci teitei na hih manun
  </para>
  <para style="p">
    <verse number="39" style="v" />keimah in note leh na pu na pate uh ka piaksa khuapi ka domto ding a, ka omna panin ka lawnkhia taktak ding hi.
  </para>
  <para style="p">
    <verse number="40" style="v" />A tawntungin simmawhna leh maizumna kong thuaksak ding a, cikmah hunin na mangngilh ngei nawn kei ding uh hi,” a ci hi.
  </para>
  <chapter number="24" style="c" />
  <para style="p">
    <verse number="1" style="v" />Babylon Kumpi Nebukhadnezzar in Jerusalem khua panin Jehoiakim' tapa Judah kumpipa Jehoiakhin leh Judah kumpi uliante, khutsiamte leh sikseek siamte, Babylon khua-ah sal dingin a paikhiatpih khit ciangin { Topa } in hih maang hong musak hi. { Topa' } biakinn mai-ah theigah bawm nih dim ka mu hi.
  </para>
  <para style="p">
    <verse number="2" style="v" />Bawm khat sunga theigahte, a min masate tawh kibangin limci mahmah hi. Ahih hangin a bawm khat pen sunga theigahte limci hetloin nektheih ding bang hi deklo hi.
  </para>
  <para style="p">
    <verse number="3" style="v" />{ Topa } in hong hopih a, “Jeremiah aw, bang mu na hi hiam?” ci-in hong dong hi. Kei zong, “Theigah ka mu hi. A limcite limci mahmah a, a limcilote limcilo lua ahih manin nektheih ding bang hilo hi,” ka ci hi.
  </para>
  <para style="p">
    <verse number="4" style="v" />Tua ciangin { Topa } in, “{ Topa, } Israel mite' Pasian in kong cihin-ah:
  </para>
  <para style="p">
    <verse number="5" style="v" />Hih mun panin Khaldea mite' gama ka puakkhiat Judah mi saltangte hih theigah hoihte bangin a hoihin ka ngaihsun ding hi.
  </para>
  <para style="p">
    <verse number="6" style="v" />Amaute limtakin ka kem ding a, hih gamah ka lakik ding hi. Amaute ka khangtosak ding a, ka susia kei ding hi; ka suan ding a, ka botkhia kei ding hi.
  </para>
  <para style="p">
    <verse number="7" style="v" />Keimah { Topa } ka hihlam theihtheihna lungsim ka pia ding hi. A lungsim khempeuh uh tawh kei kiangah hong kileh ding uh ahih manin amaute ka mi ahi ding uh a, kei pen amaute' Pasian ka hi ding hi.
  </para>
  <para style="p">
    <verse number="8" style="v" />“Ahih hangin { Topa } in kong cihin-ah: Judah kumpipa Zedekiah leh ama gam uk uliante-a kipan hih gamah a omsuak Jerusalem khuasunga a omlai sunteng leh Egypt gamah a tengte limcilo lua ahih manin a kine theilo theigahte bangin ka bawl ding hi.
  </para>
  <para style="p">
    <verse number="9" style="v" />Amaute ka hawlkhiatna ding mun khempeuhah mite in kihamsiatna-in a zat dingun simmawhna leh zahkonate ka thuaksak ding a, amaute' thuakna hangin leitung gam khempeuh ka lausak ding hi.
  </para>
  <para style="p">
    <verse number="10" style="v" />Namsau tawh kithahna, kialpi, leh pulnatnate ka tungsak ding a, amaute leh a pu a pate' kiangah ka piaksa gamsungah khat beek ka nungtasak nawn kei ding hi,” hong ci hi.
  </para>
  <chapter number="25" style="c" />
  <para style="p">
    <verse number="1" style="v" />Josiah' tapa Jehoiakim, Judah gamah kumpi a suahzawh kum sawmli a cin' kumin Judah mite tawh kisai-in { Topa } in Jeremiah a hopih hi. (Hih hun pen Babylon-ah Nebukhadnezzar kumpi a suah kum ahi hi.)
  </para>
  <para style="p">
    <verse number="2" style="v" />Kamsangpa Jeremiah in zong Judah gammi khempeuh leh Jerusalem khuami khempeuhte' tungah hih bangin a gensawn hi:
  </para>
  <para style="p">
    <verse number="3" style="v" />“Amon' tapa Josiah, Judah gamah kumpi a suahzawh a kum sawm leh thum pan tu ciangdong kum sawmnih leh kum thum sung { Topa } in kei hong hopih a, ke'n zong note kiangah kong gensawn tawntung hangin note in na ngai kei uh hi.
  </para>
  <para style="p">
    <verse number="4" style="v" />{ Topa } in ama nasem ahi kamsangte khempeuh hong sawl tawntung hinapi-in note in ngailoin na bil uh na ngat kei uh hi.
  </para>
  <para style="p">
    <verse number="5" style="v" />Amaute in, ‘Tu-in na vekpi-un na gitlohna uh leh na gamtat khialhnate uh panin na kihei uh leh { Topa } in note leh tanglai-a na pu na pate uh tungah na neih tawntung dingun a hong piak gamsungah na teng thei ding uh hi.
  </para>
  <para style="p">
    <verse number="6" style="v" />Pasian dangte' nung delhloin, a na semloin na biak kei uh a, na khut uh tawh na bawl uh milimte peuh bia-in na hehsak kei nak uh leh, note bangmah hong cih kei ding hi,’ ci-in hong gen uh hi.
  </para>
  <para style="p">
    <verse number="7" style="v" />Ahih hangin { Topa } in kong cihin-ah, note in ka thu nong ngai kei uh a, note' gim ngahna ding mahin na khut uh tawh milim bawlin nong hehsak uh hi.
  </para>
  <para style="p">
    <verse number="8" style="v" />“Tua ahih ciangin Vanglian { Topa } in kong cihin-ah, note in ka thu hong manglo na hih uh ciangin
  </para>
  <para style="p">
    <verse number="9" style="v" />en un, leilu lama om minam khempeuhte leh ka nasempa ahi Babylon kumpipa Nebukhadnezzar ka vaikhak ding a, hih gam leh a sunga a teng mi khempeuh leh hih kiima om gam khempeuh a sim dingin ka va la ding hi. Keimah in amaute ka susia mangkhin ding a, amaute a tawntungin siacipin simmawhna ka thuaksak ding hi, ci-in { Topa } in kong gen hi.
  </para>
  <para style="p">
    <verse number="10" style="v" />Tua thamloin lungdamna leh kipahna awte, zinei thakpa leh mothaknu' awte, leh an gawina suang gingte ka gingsak nawn kei ding a, meivak taangte ka sumit ding hi.
  </para>
  <para style="p">
    <verse number="11" style="v" />Gamsung khempeuh kisia-in, gam simtham suak ding a, hih mite khempeuh kum sawmsagih sung Babylon kumpipa' salin a om ding uh hi.
  </para>
  <para style="p">
    <verse number="12" style="v" />Kum sawmsagih a cin' khit ciangin { Topa } in kong cihin-ah, Babylon kumpipa leh a gam amau' mawhna hangin gim ka pia ding a, tua gam a tawntungin gam simtham ka suaksak ding hi.
  </para>
  <para style="p">
    <verse number="13" style="v" />Tua gam a siatna ding ka gensa thute khempeuh hih laibu sungah kigelh a, Jeremiah in gam khempeuhte' kiangah a gen hi. Tuate khempeuh ka tungsak ding hi.
  </para>
  <para style="p">
    <verse number="14" style="v" />Bang hang hiam cih leh gam tampi leh kumpi liante in amaute salin man ding uh a, amau' gamtatna amau' tungah ka thukkik ding hi,” a ci hi.
  </para>
  <para style="p">
    <verse number="15" style="v" />{ Topa, } Israel mite' Pasian in kei hong hopih a, “Ka khuttung panin hehna tawh a kidim hih leenggahzu hai la in la, kong sawlna gamte khempeuh dawnsak in.
  </para>
  <para style="p">
    <verse number="16" style="v" />Amaute in dawn ding uh a, amaute' kianga ka sawl namsau hangin hoi dangdangin a hailawh ding uh hi,” hong ci hi.
  </para>
  <para style="p">
    <verse number="17" style="v" />Tua ahih manin kei zong { Topa' } khuttung panin tua hai ka la a, { Topa' } hong sawlna gamte khempeuh ka dawnsak hi.
  </para>
  <para style="p">
    <verse number="18" style="v" />Jerusalem leh Judah gama khuapite, a kumpite uh leh a gam uliante uh ka dawnsak a, tuni dongin gam simtham suakin, mite' simmawhna thuakin, a min uh hamsiatna dingin a kizang hi. Tua hai panin a dawn a dangte:
  </para>
  <para style="p">
    <verse number="19" style="v" />Egypt kumpipa Faro leh a nasemte, a kumpi uliante;
  </para>
  <para style="p">
    <verse number="20" style="v" />Egypt mite leh amau' lakah a teng gamdang mite khempeuh; Uz gamsunga kumpite khempeuh leh Filistia gamsunga om Ashkelon, Gaza, Ekron khuapite, leh Ashdod khuapi-ah a omlai sunte' kumpite khempeuh;
  </para>
  <para style="p">
    <verse number="21" style="v" />Edom, Moab, leh Ammon mite;
  </para>
  <para style="p">
    <verse number="22" style="v" />Taia kumpite khempeuh, Sidon kumpite khempeuh; tuipi gei-a kumpite khempeuh;
  </para>
  <para style="p">
    <verse number="23" style="v" />Dedan, Tema, Buz khuapite; a sam uh a tommet khempeuhte;
  </para>
  <para style="p">
    <verse number="24" style="v" />Arabia kumpite khempeuh; sehnel gamsunga teng minam kigawm khawmte' kumpite khempeuh;
  </para>
  <para style="p">
    <verse number="25" style="v" />Zimri kumpite khempeuh, Elam kumpite khempeuh, leh Media kumpite khempeuh;
  </para>
  <para style="p">
    <verse number="26" style="v" />leh a gamla hita leh a nai hita leh leilu lama a om kumpite khempeuh khat khit ciangin khat ka dawnsak hi. Tua ciangin leitunga om gam khempeuh ka dawnsak hi. A tawpna-ahBabylon kumpipa in a dawn ding hi.
  </para>
  <para style="p">
    <verse number="27" style="v" />Tua ciangin { Topa } in hong hopih a, “Amaute kiangah, Vanglian { Topa, } Israel mite' Pasian in hih bangin ci hi: ‘Dawn un. Kham un la lua un. Note kiangah namsau hong paisak ding ka hih manin tuk un la, thozo nawn kei un,’ va ci in.
  </para>
  <para style="p">
    <verse number="28" style="v" />“Amaute in na khuttung panin hai la-in dawn ding uh a, hong nial uh leh amaute kiangah, ‘Vanglian { Topa } in hong genin-ah: Na dawn uh kul ding hi.
  </para>
  <para style="p">
    <verse number="29" style="v" />Bang hang hiam cih leh en un, ka min tawh a kilo khuapi sungah suksiatna ka pan ding hi. Note in bangmah a thuaklo ding kisa na hi uh hiam? Gim thuakloin na om kei ding uh hi; bang hang hiam cih leh Vanglian { Topa } in kong cihin-ah, leitunga teng mite khempeuh a that dingin namsau khat ka sawl hi,’ ci in.
  </para>
  <para style="p">
    <verse number="30" style="v" />“Tua ahih ciangin nangmah in amaute thu na va hilh ding a, hih bangin na va gen ding hi: ‘A sang vantung panin { Topa } hong hawk ding a, a ten'na a siangtho panin hong paukhia ding hi. Ama mite' langkhatah nasia takin hong hawkgawp ding a, leenggah cil mite bangin leitung mi khempeuhte a langpangin hong kiko ding hi.
  </para>
  <para style="p">
    <verse number="31" style="v" />A awging, leimong dongah kithawn ding hi; bang hang hiam cih leh gamte' langkhatah { Topa } pang hi. Amah in mi khempeuh thu sit ding a, namsau tawh migilote a thatlum ding hi, { Topa } in ci hi,’ na ci ding hi.
  </para>
  <para style="p">
    <verse number="32" style="v" />“Vanglian { Topa } in a cihin-ah: En un, gam khat pan gam khatah siatna a paipai hi. Leitung a gamla pen mun panin huihpi hong nung hi.
  </para>
  <para style="p">
    <verse number="33" style="v" />“Tua ni-a { Topa' } thahlup mite' luanghawmte leimong khat panin mong khat dongah a kithehthang ding uh hi. Amaute kuamah in a kah kei ding uh a, kikaikhawm loin, kiphumlo ding uh ahih manin leilakah ek nusiatin a kinusia ding uh hi.
  </para>
  <para style="p">
    <verse number="34" style="v" />“No makaite aw, tau un la, kap un; vut lakah kikhuk un, no uliante aw. Bang hang hiam cih leh hong kithahlup ni ding leh na kikhenthang ni ding uh hong tungzo hi; tuutal teelte bangin hong kithatlum ding hi.
  </para>
  <para style="p">
    <verse number="35" style="v" />Makaite-a' dingin bukna ding omlo ding a, uliante-a' dingin suahtak theihna ding omlo hi.
  </para>
  <para style="p">
    <verse number="36" style="v" />Ngai dih un, makaite' kahna aw leh uliante' tauna aw kiza hi. Bang hang hiam cih leh { Topa } in a gam uh suksiatsak hi.
  </para>
  <para style="p">
    <verse number="37" style="v" />A lauhuai mahmah { Topa' } hehna hangin a nop mahmah a gam uh kisia gawp hi.
  </para>
  <para style="p">
    <verse number="38" style="v" />{ Topa' } namsau hang ahi a, a lauhuai ama hehna hang ahi zongin, amau' gam pen gam simtham suakkhin ahih manin humpinelkai in a kua a nusiat bangin { Topa } in a mite nusiazo hi,” a ci hi.
  </para>
  <chapter number="26" style="c" />
  <para style="p">
    <verse number="1" style="v" />Josiah' tapa Jehoiakim, Judah gam kumpi a suah tungin { Topa } in hih bangin Jeremiah hopih a,
  </para>
  <para style="p">
    <verse number="2" style="v" />“{ Topa } in kong cihin-ah, { Topa' } biakinnpi huang sungah va ding in la, { Topa' } biakinnpi sungah a bia dinga a hong pai Judah gam khuapite khempeuh kiangah gen dinga kong sawl khempeuh va gen in. Kam khat beek im kei in.
  </para>
  <para style="p">
    <verse number="3" style="v" />Amaute in na thugen hong ngai-in, a gitlohna uh pan kihei khathei ding uh hi. Tua hi leh amau' gitlohna hanga amaute suksiat dingin ka ngaihsutsa ka khelkik ding hi.
  </para>
  <para style="p">
    <verse number="4" style="v" />Nangmah in amaute kiangah, ‘{ Topa } in hih bangin ci hi: Note in ka thu hong ngailoin, note mai-a kong lahsa ka thukham bangin na gamtat kei uh a,
  </para>
  <para style="p">
    <verse number="5" style="v" />note in a thu na man' ngeiloh uh ahi, kong sawl zelzel ka nasem kamsangte' thu na thupi sim kei uh leh
  </para>
  <para style="p">
    <verse number="6" style="v" />hih Jerusalem biakinnpi Shiloh khua-a biakinn ka bawl bangin ka bawl ding a, hih khuapi pen leitung gam khempeuhte' kihamsiatna-in ka zangsak ding hi,’ na ci ding hi,” a ci hi.
  </para>
  <para style="p">
    <verse number="7" style="v" />Siampite, kamsangte leh mi khempeuh in hih thu a gen teng a za uh hi.
  </para>
  <para style="p">
    <verse number="8" style="v" />Mi khempeuh tungah { Topa } in gen dingin a sawlteng Jeremiah in a gen khit ciangin siampite, kamsangte, leh mi khempeuhte in amah man uh a, “Nang na sih ding kilawm hi.
  </para>
  <para style="p">
    <verse number="9" style="v" />Bang hangin, ‘Hih biakinnpi pen Shiloh tawh kibang ding a, hih khuapi-ah a teng omloin gam simtham suak ding hi,’ ci-in { Topa' } minin thu hilh ngam na hi hiam?” ci-in a gen uh hi. { Topa' } biakinnpi sungah a om mi khempeuh in Jeremiah a umcih uh hi.
  </para>
  <para style="p">
    <verse number="10" style="v" />Judah gam uk uliante in hih thu a zak uh ciangin kumpipa' innsung pan { Topa' } biakinnpi-ah hong paito uh a, { Topa' } biakinnpi lutna Kongpi Thak-ah a tu uh hi.
  </para>
  <para style="p">
    <verse number="11" style="v" />Tua ciangin siampite leh kamsangte in kumpi uliante leh mi khempeuhte' kiangah, “Note in na bil uh tawh na zak ciat uh mah bangin hihpa in hih Jerusalem khuapi langpangin thu hilh ahih manin thah ding kilawm hi,” a ci uh hi.
  </para>
  <para style="p">
    <verse number="12" style="v" />Tua ciangin Jeremiah in kumpi ulian khempeuhte leh mi khempeuhte' kiangah, “{ Topa } in na zaksa uh ahi hih biakinnpi leh hih khuapi langkhatah ka gen thu khempeuh a gen dingin kei hong sawl hi.
  </para>
  <para style="p">
    <verse number="13" style="v" />Tua ahih manin tu-in na nuntak dante uh leh na gamtatziate uh khel un la, { Topa } na Pasian uh thu ngai un. Tua hi leh { Topa } in note' kisiatna ding a gensa thu a khelkik ding hi.
  </para>
  <para style="p">
    <verse number="14" style="v" />Ahih hangin kei ka hih leh, en un, note' khutsungah ka om hi. Note in hoih na sak uh bangin kei tungah hong bawl un.
  </para>
  <para style="p">
    <verse number="15" style="v" />Kei nong thah uh leh bel, mawh neilo mi khat na thah manun note mahmaha kipan hih khuapi leh a sunga tengte in na thuak ding uh thei ta un. Bang hang hiam cih leh note' bil mahmahin na zak dingun hih thute a gen dingin { Topa' } hong sawl taktak ka hi hi,” a ci hi.
  </para>
  <para style="p">
    <verse number="16" style="v" />Tua ciangin kumpi uliante leh mi khempeuhte in siampite leh kamsangte tungah, “Hihpa in eite' { Topa } Pasian' min tawh thu hong gen ahih manin thah ding kilawmlo hi,” a ci uh hi.
  </para>
  <para style="p">
    <verse number="17" style="v" />Gamsung upa pawlkhat in zong, dingin tua a kikhawm mi khempeuhte' kiangah,
  </para>
  <para style="p">
    <verse number="18" style="v" />“Judah kumpipa Hezekiah in a uk laitakin Moresheth khuami Mikah in Judah mi khempeuhte' kiangah, ‘Lo dingin Zion mual a kikho ding hi. Jerusalem khua kisia zan ding a, biakinn mual, gamlak a suak ding hi, ci-in Vanglian { Topa } in gen hi,’ ci hi.
  </para>
  <para style="p">
    <verse number="19" style="v" />“Tua hinapi, Judah kumpipa Hezekiah leh Judah mi khempeuhte in amah that zenzen uh ahi hiam? Kumpipa in { Topa } zahtakin, { Topa' } pahtak ding a nget ciangin { Topa } in zong amau' tungah siatna tun'sak dingin a gensa khelkikzaw hilo ahi hiam? Ahih hangin eite in eite' tungah siatna lianpi khat i tungsak dektak hi,” a ci uh hi.
  </para>
  <para style="p">
    <verse number="20" style="v" />Kiriathjearim khua panin zong { Topa' } min tawh thu a hilh Shemaiah' tapa Uriah a kici midang khat a omlai hi. Jeremiah' gen bangmahin amah in zong hih Jerusalem khuapi leh hih gam langkhatah thu a gen hi.
  </para>
  <para style="p">
    <verse number="21" style="v" />Kumpi Jehoiakim leh a galkapmang khempeuh leh kumpi ulian khempeuhte in ama thugente a zak uh ciangin kumpipa in thah dingin a zong hi. Ahih hangin Uriah in tua thu a zak ciangin lau-in Egypt gamah a taisim hi.
  </para>
  <para style="p">
    <verse number="22" style="v" />Tua ciangin kumpi Jehoiakim in Akbor' tapa Elnathan leh midang pawlkhat Egypt gamah sawl a,
  </para>
  <para style="p">
    <verse number="23" style="v" />amau in zong Egypt gam panin Uriah manin kumpi Jehoiakim kiangah a puak uh hi. Amah in tuapa namsau tawh thatin a luanghawm mi mawkmawkte' kivuina munah a paai hi.
  </para>
  <para style="p">
    <verse number="24" style="v" />Ahih hangin Shafan' tapa Ahikam in Jeremiah hu ahih manin thah dingin mite' khutsungah kipialo hi.
  </para>
  <chapter number="27" style="c" />
  <para style="p">
    <verse number="1" style="v" />Josiah' tapa Zedekiah, Judah gamah kumpi a suah tungin { Topa } in kei kiangah thu hong gen hi.
  </para>
  <para style="p">
    <verse number="2" style="v" />{ Topa } in kei tungah, “Savun khau tawh a kithuah hakkol bawl in la, na ngawngah thuah in.
  </para>
  <para style="p">
    <verse number="3" style="v" />Edom kumpipa tung, Moab kumpipa tung, Taia kumpipa tung, leh Sidon kumpipa tungah, Judah kumpipa Zedekiah tawh kimu dingin Jerusalem khua-ah a hong pai a kumpi taangmite' tung tawnin thu zasak in.
  </para>
  <para style="p">
    <verse number="4" style="v" />Amaute in a kumpite uh tungah, Vanglian { Topa, } Israel mite' Pasian in hih bangin ci hi, ci-in gen uh hen.
  </para>
  <para style="p">
    <verse number="5" style="v" />‘Keimah in a lian mahmah ka vangliatna tawh ka khut zanin, leitung leh leitunga om mite leh ganhingte ka bawl a, piak tuak ka sakte tungah ka pia hi.
  </para>
  <para style="p">
    <verse number="6" style="v" />Tu-in hih gamte, ka nasempa ahi Babylon kumpipa Nebukhadnezzar' khutsungah ka pia khinzo hi. Gamsate nangawn ama nasem dingin ka pia lai hi.
  </para>
  <para style="p">
    <verse number="7" style="v" />Ama gam a kisiat hun a tun' mateng gam khempeuh in amaha kipan a tapa leh a tupa' na a sepsak ding uh hi. Tua khit ciangin gam tampi leh kumpi liante in amah salin a lehneih kik ding uh hi.
  </para>
  <para style="p">
    <verse number="8" style="v" />“‘Ahih hangin gam khat peuhpeuh ahih kei leh kumpi khat peuhpeuh in Babylon kumpipa Nebukhadnezzar' na semloin, Babylon kumpipa' hakkol a ngawngah a puak kei leh, amah ka ukcipsak mateng namsau tawh, kialpi tawh, pulnatna tawh tua gam gim ka pia ding hi, { Topa } in kong ci hi.
  </para>
  <para style="p">
    <verse number="9" style="v" />Tua ahih manin Babylon kumpipa' na sem kei un, ci-a note kiangah a hong gen na kamsangte uh, na aisan theite uh, na mang man theite uh, leh na mangsan theite uh' thugennate um kei un.
  </para>
  <para style="p">
    <verse number="10" style="v" />Bang hang hiam cih leh note' kianga hong gen uh thu pen zuauthu hi a, tua hangin na gam uh panin gamlapi-ah note hong kipai khiatpih ding hi. Keimah in note kong hawlkhia ding a, note na si ding uh hi.
  </para>
  <para style="p">
    <verse number="11" style="v" />Ahih hangin Babylon kumpipa' hakkol pua a, ama na a sem gam pen, lo kho-in a ten'theihna dingin ama gamsung mahah ka omsak ding hi, ci-in { Topa } in hong gen hi,’ ci-in gen uh hen,” hong ci hi.
  </para>
  <para style="p">
    <verse number="12" style="v" />Judah kumpipa Zedekiah kiangah zong tua bangmahin ka gen a, “Na nuntak theihna dingin Babylon kumpipa' hakkol pua in.
  </para>
  <para style="p">
    <verse number="13" style="v" />Bang hangin namsau tawh, kialpi tawh, pulnatna tawh nang leh na mite si ding uh ahi hiam? Babylon kumpipa' na a semlo gam khat peuhpeuh tuaci sih ding, ci-in { Topa } in a gen hi.
  </para>
  <para style="p">
    <verse number="14" style="v" />Babylon kumpipa' na sem kei un, ci-in note' kianga hong gen kamsangte' thugennate um kei un. Bang hang hiam cih leh note' kianga hong gen uh thu pen zuauthu ahi hi.
  </para>
  <para style="p">
    <verse number="15" style="v" />{ Topa } in kong cihin-ah, ‘Keimah in amaute ka sawl kei hi. Ahih hangin amaute in kei' min tawh a manlopi-in thu hilh uh a, tua hangin note leh note' kiangah thu hong hilh kamsangte kong sawlkhia khawm ding a, na si ding uh hi,’ ci hi,” ci-in ka gen hi.
  </para>
  <para style="p">
    <verse number="16" style="v" />Tua ciangin siampite leh hih mi khempeuhte' kiangah, “{ Topa } in hong genin-ah, ‘En un, Babylon khua panin { Topa' } biakinn beelte kila kik baih ta ding hi,’ ci-in note' kiangah na kamsangte uh' hong thugente um kei un. Bang hang hiam cih leh note kiangah hong gen uh thu pen zuauthu ahi hi.
  </para>
  <para style="p">
    <verse number="17" style="v" />Amau' thu na mang kei un. Na nuntak theihna dingun Babylon kumpipa' na na semzaw un. Bang hangin hih khuapi gam simtham suak laizang ding ahi hiam?
  </para>
  <para style="p">
    <verse number="18" style="v" />Amaute kamsang taktak ahih uh a, { Topa } in ka hopih taktak ahih uh leh, { Topa' } biakinnpi sung, Judah kumpipa' innsung, leh Jerusalem khuasungah a kinusia lai beelte Babylon khua-ah a kipuakkhiat nawnlohna dingin Vanglian { Topa } kiangah hong thum uh hen.
  </para>
  <para style="p">
    <verse number="20" style="v" />“Bang hang hiam cih leh, Jehoiakim' tapa Judah kumpi Jehoiakhin leh, Judah gam leh Jerusalem khua-a kumpi ulian khempeuh Jerusalem khua pan Babylon khua-ah Babylon kumpipa Nebukhadnezzar in sal dingin a paikhiat-pih laitakin, a nusiatlai khuampite, tuikuangpite, a kingaknate, leh hih khuapi sungah a kinusia lai beelte tawh kisai-in ahi a,
  </para>
  <para style="p">
    <verse number="21" style="v" />{ Topa' } biakinnpi sung, Judah kumpipa' innsung, leh Jerusalem khuasungah a kinusia lai beelte tawh kisai-in ahi zongin Vanglian { Topa, } Israel mite' Pasian in a genin-ah:
  </para>
  <para style="p">
    <verse number="22" style="v" />Tuate Babylon khua-ah kipuakhia ding a, ka kankik mateng tua lai-ah a omsuak ding hi. Tua khit ciangin tuate ka lakik ding a, hih munah ka koihkik ding hi, { Topa } in hong ci hi,” ci-in ka gen hi.
  </para>
  <chapter number="28" style="c" />
  <para style="p">
    <verse number="1" style="v" />Tua kum mahin (Judah gamah Zedekiah kumpi a suah zawh kum li leh kha nga a phak kum) Gibeon khua panin a hong pai Azzur' tapa kamsang Hananiah in { Topa' } biakinnpi sungah siampite leh mi khempeuh a omkim laitakin hong hopih a,
  </para>
  <para style="p">
    <verse number="2" style="v" />“Vanglian { Topa, } Israel mite' Pasian in hong genin-ah: Babylon kumpipa' vangliatna ka susia khin hi.
  </para>
  <para style="p">
    <verse number="3" style="v" />Kum nih sungin Babylon kumpipa Nebukhadnezzar in hih mun pan lakhia-in Babylon khua-ah a puak, { Topa' } biakinnpi sunga beelte hih munah ka lakik ding hi.
  </para>
  <para style="p">
    <verse number="4" style="v" />Jehoiakim' tapa Judah kumpi Jehoiakhin leh Judah gam panin Babylon-ah salin a paite khempeuh zong hih munah ka lakik ding hi, { Topa } in hong ci hi. Bang hang hiam cih leh Babylon kumpipa' vangliatna ka susia ding hi, ci hi,” a hong ci hi.
  </para>
  <para style="p">
    <verse number="5" style="v" />Tua ciangin { Topa' } biakinnpi sung-ah dingin a om siampite leh mi khempeuhte a omkim laitakin keimah Jeremiah in Hananiah ka hopih a,
  </para>
  <para style="p">
    <verse number="6" style="v" />“Amen! { Topa } in tua na gen bangin hong sem ta hen. { Topa } in na thugenkholhna bangin hong tungsak hen la, Babylon khua panin { Topa' } biakinnpi sunga beelte leh salin a kimante khempeuh hih lai munah hong lakik tapeuh hen!
  </para>
  <para style="p">
    <verse number="7" style="v" />Ahi zongin tu-in nang leh mi khempeuhte' zakin kong gen ding hih thu na ngai ta un.
  </para>
  <para style="p">
    <verse number="8" style="v" />Nang leh kei' ma-in a om, tanglai-a kamsangte in gam tampi leh gam liante' tungah gal ahi zongin, kial ahi zongin, pulnatna ahi zongin hong tung ding hi, ci-in a genkholzo uh hi.
  </para>
  <para style="p">
    <verse number="9" style="v" />Ahi zongin, nopna hong tung ding hi, ci-in a gen kamsangpa pen { Topa' } hong sawl kamsangpa hi taktak hiam, cih kamsangpa' gen bang hong tun' ciangin a kithei pan ding ahi hi,” ka ci hi.
  </para>
  <para style="p">
    <verse number="10" style="v" />Tua ciangin kamsangpa Hananiah in ka ngawng panin ka hakkol hong lakkhiat sakin hong kuaihtansak hi.
  </para>
  <para style="p">
    <verse number="11" style="v" />Hananiah in zong mi khempeuh a om laitakin thu gen a, “{ Topa } in, tu-a bangin Babylon kumpipa Nebukhadnezzar' vangliatna kum nih sungin gam khempeuhte' tung panin ka beisak ding hi, ci hi,” ci-in a gen hi. Tua ciangin kei ka paikhia hi.
  </para>
  <para style="p">
    <verse number="12" style="v" />Kamsangpa Hananiah in ka ngawng panin ka hakkol lakhia a, hong kuaihtansak zawh tawlkhat khit ciangin { Topa } in kei hong hopih a,
  </para>
  <para style="p">
    <verse number="13" style="v" />“Pai in la Hananiah kiangah, ‘{ Topa } in hih bangin hong ci hi: Nangmah in sing tawh kibawl hakkol na kuaitanzo hi. Ahih hangin keimah in sik tawh kibawl hakkol khat tawh ka laih ding hi.
  </para>
  <para style="p">
    <verse number="14" style="v" />Bang hang hiam cih leh Vanglian { Topa, } Israel mite' Pasian in hong genin-ah: Hih gam khempeuhte' ngawngah sik hakkol ka thuah khinzo a, amaute in Babylon kumpipa Nebukhadnezzar' na a sem ding uh hi. Bang hang hiam cih leh gamsate nangawn ama tungah ka pia khinzo hi, ci hi,’ va ci in,” hong ci hi.
  </para>
  <para style="p">
    <verse number="15" style="v" />Tua ciangin kei zong kamsang Hananiah' kiangah, “Na ngai in, Hananiah! { Topa } in nang hong sawllohpi, hih mite zuauthu na umsak hi.
  </para>
  <para style="p">
    <verse number="16" style="v" />Tua ahih manin { Topa } in a hong genin-ah: ‘En in, hih leitung panin nangmah hong lakhia ding hi. { Topa } langpan'na thu gen na hih manin tu kum sung mahin na si ding hi,’ hong ci hi,” ka ci hi.
  </para>
  <para style="p">
    <verse number="17" style="v" />Tua kum mah a kha sagih kha-in kamsangpa Hananiah a si ta hi.
  </para>
  <chapter number="29" style="c" />
  <para style="p">
    <verse number="1" style="v" />Jerusalem khua panin Nebukhad- nezzar in Babylon khua-ah salin a paikhiatpih uliante, siampite, kamsangte, leh mi khempeuhte' tungah lai khat ka khak hi.
  </para>
  <para style="p">
    <verse number="2" style="v" />Tua hunin kumpi Jehoiakhin leh a nu, a kumpi innsungmangte, Judah gam leh Jerusalem khua-a makai upate, khutsiamte leh sikseekte, Jerusalem khua panin kipai khiatpih khinzo hi.
  </para>
  <para style="p">
    <verse number="3" style="v" />Tua laikhak pen Judah kumpipa Zedekiah in Babylon khua Nebukhadnezzar kumpipa kiang-ah kumpi taangmi dingin a puak Shafan' tapa Elasah leh Hilkiah' tapa Gemariah-te ka puasak hi. Tua sungah:
  </para>
  <para style="p">
    <verse number="4" style="v" />“Jerusalem panin Babylon-ah a hong kipuakkhia saltang mi khempeuhte' tungah Vanglian { Topa, } Pasian in hih bangin hong ci hi:
  </para>
  <para style="p">
    <verse number="5" style="v" />Inn lam un la, a sungah teng un. Huan bawl un la, a sungah na cin'te uh ne un.
  </para>
  <para style="p">
    <verse number="6" style="v" />Zi pi un la tanu tapa nei un. Na tapate-a' ding mo la un la, na tanute uh mo kha un; tua hi leh amau in zong tanu tapa hong nei ding uh hi. Kiam kei un la, pungzaw un.
  </para>
  <para style="p">
    <verse number="7" style="v" />Note salin kong koihna khuapi' phattuamna ding bawl un la, tua khuapi-a' dingin { Topa' } tungah thu ngetsak un. Bang hang hiam cih leh tua khuapi in phattuamna ngah leh no zong phattuamna a ngah mah na hi uh hi.
  </para>
  <para style="p">
    <verse number="8" style="v" />Vanglian { Topa, } Israel mite' Pasian in kong genin-ah: Note' lakah a om na kamsangte uh leh na aisan theite uh' khemsa-in ta kei un la, a mangmat hong gente uh na ngai kei un.
  </para>
  <para style="p">
    <verse number="9" style="v" />Bang hang hiam cih leh ka min tawh no tungah hong gen uh thute zuauthu hi a, ka sawllohpi ahi uh hi, { Topa } in ci hi.
  </para>
  <para style="p">
    <verse number="10" style="v" />“{ Topa } in kong cihin-ah: Babylon khua-ah kum sawm sagih na om khit uh ciangin, note kong kan kik ding a, kong kamciamnasa hong tangtung sakin hih munah kong lakik ding hi.
  </para>
  <para style="p">
    <verse number="11" style="v" />Bang hang hiam cih leh { Topa } in kong cihin-ah, mailamah lametna note kong piakkik ding, na siatna ding uh hiloin na phattuamna ding uh geelna ka neihte kei bek in ka thei hi.
  </para>
  <para style="p">
    <verse number="12" style="v" />Tua hun ciangin note in kei hong samin, hong pai-in thu nong ngen ding uh a, ke'n zong kong dawng ding hi.
  </para>
  <para style="p">
    <verse number="13" style="v" />Note in kei nong zong ding uh a, na lungsim khempeuh uh tawh nong zon' uh ciangin nong mu ding uh hi.
  </para>
  <para style="p">
    <verse number="14" style="v" />{ Topa } in kong cihin-ah, note in nong mu ding uh a, na saltan'na uh hong beisakin, kong hawlkhiatna gam khempeuh leh mun khempeuh panin kong kaikhawm kik ding a, note kong lakkhiatna gam mahah kong tun'pih kik ding hi, { Topa } in kong ci hi.
  </para>
  <para style="p">
    <verse number="15" style="v" />“Note in, ‘Eite-a' dingin { Topa } in Babylon khua-ah kamsang hong koihsak hi,’ ci-in gen na hih manun
  </para>
  <para style="p">
    <verse number="16" style="v" />David kumpi tokhom tunga tu kumpipa leh hih khuapi sunga om, note tawh saltang dingin a paikhawmlo na behte khempeuh uh tawh kisai-in { Topa } in kong genin-ah:
  </para>
  <para style="p">
    <verse number="17" style="v" />En un, amaute tungah namsau tawh kithahna, kialpi leh pulnatna ka tungsak ding a, amaute, a kine theilo theigah muat ka bangsak ding hi.
  </para>
  <para style="p">
    <verse number="18" style="v" />Amaute, namsau, kialpi, leh pulnatna tawh ka nungdelh ding a, ka hawlkhiatna ding mun khempeuhah mite in kihamsiatna-in a zat dingun simmawhna leh zahkonate ka thuaksak ding a, amaute' thuakna hangin leitung gam khempeuh ka lausak ding hi.
  </para>
  <para style="p">
    <verse number="19" style="v" />Bang hang hiam cih leh, { Topa } in kong cihin-ah, ka nasem ka kamsangte' tung tawnin kong puak ngitnget thute amaute in thupisim loin a hong mang kei uh hi.
  </para>
  <para style="p">
    <verse number="20" style="v" />Jerusalem khua panin Babylon khua-ah kong puakkhiat, no saltangte khempeuh aw, { Topa' } kammal ngai dih un:
  </para>
  <para style="p">
    <verse number="21" style="v" />“Vanglian { Topa, } Israel mite' Pasian in, kei' min tawh note kiangah zuauthu a hong hilh Kolaiah' tapa Ahab leh Maaseiah' tapa Zedekiah-te tawh kisai-in kong genin-ah: En un, keimah in amaute Babylon kumpipa Nebukhadnezzar' khutsungah ka pia ding a, amah in note' muhin amaute a thatlum ding hi.
  </para>
  <para style="p">
    <verse number="22" style="v" />Amaute' hangin Judah gam panin Babylon khua-ah saltang mi khempeuh in, ‘Babylon kumpipa in Zedekiah leh Ahab, a hingtangin mei sungah a hal bangin { Topa } in nang hong hal ta hen,’ ci-in kihamsiatna-in a zang ding uh hi.
  </para>
  <para style="p">
    <verse number="23" style="v" />Bang hang hiam cih leh amaute, Israel gamah hai gamtat uh hi: A innvengte' zite mawhpih uh a, thu ka piaklohpi ka min tawh zuauthu a gen uh hi. Keimah { Topa } in ka mu a, teci ka hi hi, hong ci hi,” ci-in ka gelh hi.
  </para>
  <para style="p">
    <verse number="25" style="v" />Nehelam khuami Shemaiah kiangah thugen dingin Vanglian { Topa, } Israel mite' Pasian in kei hong sawl hi. Shemaiah in ama min tawh Jerusalem khua-a om mi khempeuhte' kiang leh siampi Maaseiah' tapa Zefaniah leh siampi khempeuhte kiangah lai na khak hi. Tua a lai sungah Shemaiah in Zefaniah' kiangah,
  </para>
  <para style="p">
    <verse number="26" style="v" />“{ Topa } in siampi Jehoiada tangin nangmah siampi-in hong koih khinzo a, { Topa' } biakinnpi sungah a ukpi ding na hi ta hi. Tua ahih manin thu a hilh mawkmawk mihaite thong kia sakin kol na bulh ding hi.
  </para>
  <para style="p">
    <verse number="27" style="v" />Bang hangin note kiangah thu a hong hilh Anathoth khuami Jeremiah tailo na hi hiam?
  </para>
  <para style="p">
    <verse number="28" style="v" />Bang hang hiam cih leh amah in Babylon khua-ate lai hong khakin, sawt veipi sal tang ding na hih manun, inn lamin a sungah teng un la, huan bawlin a sunga na cin'te uh ne un, hong ci hi,” ci-in a gelh hi. Hih bangin Zefaniah' kiangah a laikhakna thu tawh kisai Shemaiah kiangah a gen dingin Pasian in kei hong sawl hi.
  </para>
  <para style="p">
    <verse number="29" style="v" />Siampipa Zefaniah in hih laikhak kei kiangah hong simkhia hi.
  </para>
  <para style="p">
    <verse number="30" style="v" />Tua ciangin { Topa } in kei hong hopih a,
  </para>
  <para style="p">
    <verse number="31" style="v" />“Saltang mi khempeuhte' kiangah Nehelam khuami Shemaiah tawh kisai-in { Topa' } thugenna hih bangin zasak in: Kong sawl lohpi Shemaiah in note kiangah thu hong gen a, zuauthu hong umsak ahih manin,
  </para>
  <para style="p">
    <verse number="32" style="v" />{ Topa } in kong cihin-ah: En un, keimah in Nehelam khuami Shemaiah leh a suan a khakte gim ka pia ding hi. Amah in keimah hong langpan'na ding thu gen ahih manin ka mite-a' dingin a hoih ka bawl ding nate, amah leh a suan a khakte khat beek in a mu kei ding uh hi, ci-in gen in,” hong ci hi.
  </para>
  <chapter number="30" style="c" />
  <para style="p">
    <verse number="1" style="v" />{ Topa } in hong hopih a,
  </para>
  <para style="p">
    <verse number="2" style="v" />“{ Topa, } Israel mite' Pasian in kong genin-ah: Kong gensa thute khempeuh laibu khat sungah khum in.
  </para>
  <para style="p">
    <verse number="3" style="v" />Bang hang hiam cih leh { Topa } in kong cihin-ah, ka mi Israel leh Judah-te a saltan'na uh ka beisakkik ni a hong tung ding hi. A pu a pate uh tungah ka piaksa gamah ka tun'pihkik ding a, amaute in tua gam a tangkik ding uh hi, { Topa } in kong ci hi,” hong ci hi.
  </para>
  <para style="p">
    <verse number="4" style="v" />Israel leh Judah mite tawh kisai-in hih bangin a gen hi:
  </para>
  <para style="p">
    <verse number="5" style="v" />“{ Topa } in kong cihin-ah: Launa leh patauhna aw ka za a, lungnopna aw ka za kei hi.
  </para>
  <para style="p">
    <verse number="6" style="v" />Tu-in ngaihsun dih un. Pasalte nau a suak ngei uh hiam? Tua ahih leh bang hangin pasal khempeuh in numei nausuak dingte bangin a tai uh hum ahi uh hiam? Bang hangin a mai uhah si tenglo ahi hiam?
  </para>
  <para style="p">
    <verse number="7" style="v" />Nu e! Tua ni lianpi hong tung ding a, nidang tawh tehtheih ding hilo hi. Jakob suante' gimhun hi ding a, ahih hangin amaute suakta veve ding uh hi.
  </para>
  <para style="p">
    <verse number="8" style="v" />“Vanglian { Topa } in kong cihin-ah, tua ni ciangin amau' ngawng panin a hakkolte uh ka kuaihtansak ding a, a khaute ka sutat ding hi. Amaute, gamdang mite' salin a om nawn kei ding uh hi.
  </para>
  <para style="p">
    <verse number="9" style="v" />{ Topa, } amau' Pasian' na ahi a, amaute' kumpipa-in ka koih ding David' na ahi zongin a semzaw ding uh hi.
  </para>
  <para style="p">
    <verse number="10" style="v" />“Tua ahih manin { Topa } in kong cihin-ah: Ka nasempa Jakob' suante aw, lau kei un. Israel mite aw, patau kei un. Bang hang hiam cih leh gamlapi gam panin no kong honkhia ding a, na suan na khakte uh a saltan'na uh panin ka honkhia ding hi. Jakob' suante hong ciah ding uh a, nuamtakin a tengkik ding uh hi. Kuamah in amaute a lausak nawn kei ding hi.
  </para>
  <para style="p">
    <verse number="11" style="v" />Bang hang hiam cih leh { Topa } in kong cihin-ah, a hong honkhia dingin note kong ompih hi. Note ka hong thehthangna gamte khempeuh ka susia ding a, ahih hangin note kong susia kei ding hi. A kilawm zahin kong thuhilh ding a, gim pialoin kong mawk nusiat kei ding hi.
  </para>
  <para style="p">
    <verse number="12" style="v" />“Bang hang hiam cih leh { Topa } in kong cihin-ah: Na liamma uh dam theilo a, na meima uh nasia mahmah hi.
  </para>
  <para style="p">
    <verse number="13" style="v" />Note a hong don ding kuamah omlo a, na liamma uh-a' ding zatui omlo a, note' lungdamna ding bangmah omlo hi.
  </para>
  <para style="p">
    <verse number="14" style="v" />Na lawm ngaihte un hong mangngilh khin uh a, hong don nawnlo uh hi. Bang hang hiam cih leh na khialhnate uh lian lua-in, na mawhnate uh nasia lua ahih manin, galte bangin note kong bawl a, nasia takin gim kong thuaksak hi.
  </para>
  <para style="p">
    <verse number="15" style="v" />Bang hangin na sa-in kapkap na hi uh hiam? Na natna uh a dam thei ding hilo hi. Na khialhnate uh lian lua-in, na mawhnate uh nasia lua ahih manin hih bangin note ka hong thuaksak hi.
  </para>
  <para style="p">
    <verse number="16" style="v" />Tua ahih manin no hong thatte kithat ding a, na galte khempeuh uh salin kiman kik ding hi. No hong buluhte kibuluh ding a, no a hong mante, matin omzaw ding uh hi.
  </para>
  <para style="p">
    <verse number="17" style="v" />Bang hang hiam cih leh { Topa } in kong cihin-ah, na galte un note, pampaih mi pawl, hong ci-in, ‘Kuama donloh Zion na hi hi,’ hong cih uh hangin note kong cidamsak kik ding a, na liammate uh ka damsak ding hi.
  </para>
  <para style="p">
    <verse number="18" style="v" />“{ Topa } in kong cihin-ah: En un, keimah in Jakob suante' bukte ka lamkik ding a, a ten'na uh ka hehpih ding hi. Khuapi zong a omnasa mualtung mahah kilamkik ding a, kumpipa' inn zong a omnasa mahah omkik ding hi.
  </para>
  <para style="p">
    <verse number="19" style="v" />Tuate sung panin lungdamna la kisa ding a, gualnopna aw kiza ding hi. Amaute ka pungsak ding a, tawmkha bek hilo ding uh hi. Amaute ka kipahtawisak ding a, ka neusak kei ding hi.
  </para>
  <para style="p">
    <verse number="20" style="v" />A tate uh nidang bangmahin a omkik ding uh a, a mite uh zong kiptakin ka mai-ah ka phut ding a, amau a bawlsiate gim ka pia ding hi.
  </para>
  <para style="p">
    <verse number="21" style="v" />A kumpi ding uh amaute khat mah hi ding a, amaute a uk ding amau' sung mah panin a piang ding hi. Keimah in amah ka kai ding a, kei kiangah amah hong pai ding hi. Tua hi kei leh ama thu-in kei a hong zuan ngam ding kua om ahi hiam, { Topa } in kong ci hi.
  </para>
  <para style="p">
    <verse number="22" style="v" />Tua ciangin note, ka mite na hi ding uh a, kei pen note' Pasian ka hi ding hi,” a ci hi.
  </para>
  <para style="p">
    <verse number="23" style="v" />En un, { Topa' } huihpi nung! A hehna hong kinuai nainai-in hong paikhia ta a, migilopa' lutang hong kiden'na ding hi.
  </para>
  <para style="p">
    <verse number="24" style="v" />A lungsim sunga a tupna teng a tangtun'sak matengin, { Topa' } hehna a lauhuaipi kilehkik lo ding hi. Hong pai ding hunte-ah note in na telzaw semsem ding uh hi.
  </para>
  <chapter number="31" style="c" />
  <para style="p">
    <verse number="1" style="v" />“{ Topa } in kong cihin-ah, tua hun ciangin kei pen Israel mi khempeuhte' Pasian ka hi ding a, amaute pen keima mite ahi ding uh hi,” a ci hi.
  </para>
  <para style="p">
    <verse number="2" style="v" />{ Topa } in hong genin-ah: “Namsau tawh thahna a thuaklote in gamlakah hehpihna a mu ding uh hi. Israel mite in tawldamna ding a zon' laitakun,
  </para>
  <para style="p">
    <verse number="3" style="v" />gamlapi pek panin { Topa } ka kilang hi. Keimah in nang kong it tawntung a, tua ahih manin nang' tungah kong thuman tawntung hi.
  </para>
  <para style="p">
    <verse number="4" style="v" />Aw, nungak siangtho Israel aw, nang kong bawlpha kik ding hi. Na khuangte na man kik ding a, a gualnuamte' lamna-ah na va kihel ding hi.
  </para>
  <para style="p">
    <verse number="5" style="v" />Samaria gam mualtung tengah leenggah na suankik ding a, huan bawlte in suanin a gah ne-in nuam a sa ding uh hi.
  </para>
  <para style="p">
    <verse number="6" style="v" />Bang hang hiam cih leh Efraim mualtung panin galvilte in, ‘Tho un! { Topa } i Pasian kiang Zion khua-ah va pai ni,’ ci-in a hong kiko hun uh hong tung ding hi,” hong ci hi.
  </para>
  <para style="p">
    <verse number="7" style="v" />Bang hang hiam cih leh { Topa } in kong cihin-ah, “Jakob-a' dingin lungdamna tawh ngaih takin la sa un la, gam khempeuh lakah gam lian pen-a' dingin kiko-in awng un. ‘{ Topa } in Israel mi a omlaite, ama mite hong honkhia khinzo hi,’ ci-in taangko un la phat un.
  </para>
  <para style="p">
    <verse number="8" style="v" />En un, keimah in leilu lam gam panin amaute ka la ding a, leitung a gamla pen mun panin ka kaikhawm ding hi. Mittawte leh khebaite zong hong kihel ding uh a, nupi gaite leh nausuak ding numeite-a kipan hih lai munah mihonpi hong ciahkik ding uh hi.
  </para>
  <para style="p">
    <verse number="9" style="v" />Amaute a kap kawmin hong pai ding uh a, keimah in hehnemin amaute ka pii kik ding hi. Tui omna lui gei-ah amaute ka paipihkik ding a, lam nuamah paipihin a tuk kei ding uh hi. Bang hang hiam cih leh Israel mite' pa ka hi a, Efraim, ka ta upa pen ahi hi.
  </para>
  <para style="p">
    <verse number="10" style="v" />“Aw, gamdangte aw, { Topa' } kammal ngai un la, gamlapi, tuipi gei-a omte kiangah va gensawn un. ‘Israel mite a kithehthang sakpa in kaikhawm kik ding a, tuucingpa in a tuute a kep bangin a kem ding hi,’ va ci un.
  </para>
  <para style="p">
    <verse number="11" style="v" />Bang hang hiam cih leh { Topa } in Jakob ka suaktasak khinzo a, a zawh zawhloh khutte' sung pan ka honkhiazo hi.
  </para>
  <para style="p">
    <verse number="12" style="v" />Amaute hong pai-in Zion mual tungah ngaihtakin la sa ding uh a, { Topa' } hehpihna ahi, buh, leenggahzu, sathau leh tuuno, bawngnote' hangin amaute a lungdam mahmah ding uh hi. A nuntakna uh, tui a kibuak huan bang ding a, lungkham nawnlo ding uh hi.
  </para>
  <para style="p">
    <verse number="13" style="v" />Tua ciangin nungakte lamin lungdam ding uh a, tangvalte leh papite zong nuam ding uh hi. Amau' kahnate lungdamna ka suaksak ding a, amaute hehpihin a dahnate uh kipahna ka suaksak ding hi.
  </para>
  <para style="p">
    <verse number="14" style="v" />An lim pen tawh siampite ka vak ding a, keima hoihna hangin ka mite a lungkim ding uh hi, { Topa } in ka ci hi,” a ci hi.
  </para>
  <para style="p">
    <verse number="15" style="v" />{ Topa } in kong cihin-ah: “Ramah khua-ah aw khat kiza a, tauna leh kah ngutngutna awging ahi hi. Rachel, a tate-a' dingin a kap hi. A tate om nawnlo ahih manin kinem zolo hi,” a ci hi.
  </para>
  <para style="p">
    <verse number="16" style="v" />{ Topa } in kong cihin-ah: “Kap nawn kei un la, na khitui uh nul un. Bang hang hiam cih leh { Topa } in kong cihin-ah, na nasep thaman uh na ngah uh hi. Amaute galte' gam panin hong ciahkik ding uh hi.
  </para>
  <para style="p">
    <verse number="17" style="v" />Na mailam uh-a' dingin lametna a om hi, { Topa } in kong ci hi. Na tate uh zong na gam mah uhah hong ciahkik ding uh hi.
  </para>
  <para style="p">
    <verse number="18" style="v" />Efraim' kahna aw ka zazo a, ‘{ Topa } aw, bawngtal sinloh bangin kei nong thuhilh khinzo hi. Kong ciahkik theihna dingin hong lakik in; bang hang hiam cih leh nang pen { Topa } ka Pasian na hi hi.
  </para>
  <para style="p">
    <verse number="19" style="v" />Nangma kiang panin ka paikhiat khit phetin ka kisikkik a, nong thuhilh khit ciangin dahin ka kun hi. Ka neu laitaka ka minsiatna teng pua niloh ka hih manin maizumin ka lung-am hi,’ a ci hi.
  </para>
  <para style="p">
    <verse number="20" style="v" />“Efraim, ka it ka tapa hilo ahi hiam? Amah keima ngaihno hilo ahi hiam? Bang hang hiam cih leh ama thu ka gen simin amah ka phawk lailai hi. Tua ahih manin amah ka ngaihsun tawntung a, ka hehpih taktak ding hi, { Topa } in ka ci hi.
  </para>
  <para style="p">
    <verse number="21" style="v" />Lampi-ah ciamtehnate bawl un la, lamlahnate phut un. Na paikhiatna uh lampi mah limtakin zongkik un. Nungak siangtho tawh a kibang Israel mite aw, hong kilehkik un la, na khuapite uh hong zuankik un.
  </para>
  <para style="p">
    <verse number="22" style="v" />Bang tanvei lungka ding na hi hiam, a zulhzau ka tanu aw. Bang hang hiam cih leh { Topa } in leitungah na thak khat bawl a, numei in pasal a honzo hi,” a ci hi.
  </para>
  <para style="p">
    <verse number="23" style="v" />Vanglian { Topa, } Israel mite' Pasian in hong genin-ah: “Keimah in amaute a gam uhah ka omsak kik ciangin, Judah gam leh a khuapite uhah amaute in, ‘Thuman thutak a ten'na mual siangtho aw, { Topa } in thupha hong pia ta hen,’ ci-in a genkik leuleu ding uh hi.
  </para>
  <para style="p">
    <verse number="24" style="v" />Judah gam leh a khuapite sungah lokhote leh tuu cinga a vak kawikawi mite a tengkhawm ding uh hi.
  </para>
  <para style="p">
    <verse number="25" style="v" />Bang hang hiam cih leh a gim mite ka tawldamsak ding a, gilkialin a thazawm mite khempeuh an ka vak kham ding hi,” a ci hi.
  </para>
  <para style="p">
    <verse number="26" style="v" />Tua khit ciangin ka khanglo a, ka khuadak hi. Ka khan'lawh nuam ka sa mahmah hi.
  </para>
  <para style="p">
    <verse number="27" style="v" />{ Topa } in kong cihin-ah, “Israel gam leh Judah gam, mihing leh ganhing tawh ka dimsak hun hong tung ding hi.
  </para>
  <para style="p">
    <verse number="28" style="v" />Amaute a kibetkhiatna ding leh a kitapzanna ding ahi zongin, a kisuankhiatna ding leh a kisiatna ding ahi zongin ka vaihawm mah bangin, { Topa } in ka cihin-ah, amaute a kilamna ding leh a kiphuhna dingin ka vaihawm ding hi.
  </para>
  <para style="p">
    <verse number="29" style="v" />Tua ni ciangin amaute in: “‘Pate in leenggah thuk ne uh a, a tate uh' ha a kim hi,’ a kici paunak a zang nawn kei ding uh hi.
  </para>
  <para style="p">
    <verse number="30" style="v" />Mi khempeuh amau' mawhna ciat uh hang bekin a si ding uh hi. Leenggah thuk a nete' ha bek a kim ding hi.
  </para>
  <para style="p">
    <verse number="31" style="v" />“En un, { Topa } in kong cihin-ah, Israel minamte leh Judah minamte tawh thuciamna thak khat ka bawl ni hun hong tung ding hi.
  </para>
  <para style="p">
    <verse number="32" style="v" />Tua pen, a pu a pate uh, Egypt gam panin ka lakkhiatna dingin a khut uh tawh ka kaihkhiat huna ka bawl uh thuciamna tawh kibanglo ding hi. Tua hun lai-in kei amaute' pasal hinapi-in ka thuciamna a hong palsat uh hi, { Topa } in kong ci hi.
  </para>
  <para style="p">
    <verse number="33" style="v" />Ahih hangin { Topa } in kong cihin-ah, tua hun hong tun' ciangin Israel minamte tawh hih bangin thuciamna ka bawl ding hi: Amaute' sungah ka thukham ka koih ding a, amaute' lungtang tungah ka gelh ding hi. Kei pen amaute' Pasian ka hi ding a, amaute pen keima mite ahi ding uh hi.
  </para>
  <para style="p">
    <verse number="34" style="v" />Kuamah in midangte leh a sanggamte uh kiangah, ‘{ Topa } thei in,’ ci-in a kihilh nawn kei ding uh hi; bang hang hiam cih leh { Topa } in kong cihin-ah, amaute in a neupen panin a lianpen dongin, a vekpi-un kei a hong thei ding uh hi. Bang hang hiam cih leh amau' khialhnate ka maisak ding a, amaute' mawhnate zong phawkin ka nei nawn kei ding hi,” a ci hi.
  </para>
  <para style="p">
    <verse number="35" style="v" />{ Topa } in sun-a khuavak dingin ni hong pia a, zan-a khuavak dingin a kikhel ngeilo kha leh aksite hong pia hi. Tuipi a lawh ciangin tuihualte ging zuazua a, ama min pen Vanglian { Topa } kici hi.
  </para>
  <para style="p">
    <verse number="36" style="v" />Amah in, “{ Topa } in kong cihin-ah, hih a kip mahmah leitung leh vantung ngeinate a kikhel hun ciang bekin, Israel mite' suanlekhakte in gam neiloin a om pan bek ding uh hi,” a ci hi.
  </para>
  <para style="p">
    <verse number="37" style="v" />{ Topa } in hong genin-ah, “Vantung a kiteh theih ciang leh leinuai-a leitung bulpite a kivel theih ciang bekin Israel-te' suanlekhakte khempeuh a mawhna uh hangin ka lawnkhiamang pan ding hi, { Topa } in kong ci hi,” a ci hi.
  </para>
  <para style="p">
    <verse number="38" style="v" />{ Topa } in kong cihin-ah, “Hananel Tausangpi panin khuakulh Kiu Kongpi dongin khuapi a kibawphat hun hong tung ding hi.
  </para>
  <para style="p">
    <verse number="39" style="v" />Tua lai panin khuapi huang dingin nitumna lamah Gareb mual dong kiteh suak ding a, Goah lamah a kihei ding hi.
  </para>
  <para style="p">
    <verse number="40" style="v" />Misi luanghawmte leh vutte a kibuakna kuam buppi leh Kidron lui phak ma-a loteng khempeuh tawh, tua panin nisuahna lama Sakol Kongpi kiu ciangdong, { Topa}-a' dingin mun siangtho a suak ding hi. Cikmah ciangin tua khuapi kisusia nawnlo ding a, a kisuankhia ngei nawn kei ding hi,” a ci hi.
  </para>
  <chapter number="32" style="c" />
  <para style="p">
    <verse number="1" style="v" />Nebukhadnezzar kumpipa in a ukzawh kum sawm leh kum giat a phak kumin, Judah gamah Zedekiah kumpi a suahzawh kum sawm pha ta a, tua kumin { Topa } in Jeremiah a hopih hi.
  </para>
  <para style="p">
    <verse number="2" style="v" />Tua hun pen Babylon kumpipa' galkapte in Jerusalem khua a sim laitak hi a, kamsangpa Jeremiah zong Judah kumpipa' inn huang sunga thong sungah a kikhumcip laitak ahi hi.
  </para>
  <para style="p">
    <verse number="3" style="v" />Bang hang hiam cih leh Judah kumpipa Zedekiah in ama kiangah, “Bang hangin nangmah in thu genkhol a, ‘{ Topa } in a cihin-ah: En un, hih khuapi, Babylon kumpipa' khutsungah ka pia ding a, amah in a la ding hi.
  </para>
  <para style="p">
    <verse number="4" style="v" />Judah kumpipa Zedekiah zong Khaldea mite' khutsung pan a suakta kei ding a, Babylon kumpipa' khutsungah a kipia taktak ding hi. Amah tawh maitang kimu-in a ki-en ding uh a, a kiho ding uh hi.
  </para>
  <para style="p">
    <verse number="5" style="v" />Amah in Babylon khua-ah Zedekiah la ding a, ama tungah na ka sep mateng tua lai-ah om ding hi. Khaldea mite na do uh hangin na zo kei ding uh hi, { Topa } in hong ci hi,’ ci-in bang hangin thu hilh na hi hiam?” ci-in thong sungah a khum hi.
  </para>
  <para style="p">
    <verse number="6" style="v" />Jeremiah in zong, “{ Topa } in kei hong hopih a,
  </para>
  <para style="p">
    <verse number="7" style="v" />En in, na pano Shullam' tapa Hananel nang kiangah hong pai ding a, ‘Anathoth khua-a ka lo hong lei in. Bang hang hiam cih leh a lei thei ding lak panin ka kinaipih pen nangmah na om hi,’ ci-in hong gen ding hi, hong ci hi.
  </para>
  <para style="p">
    <verse number="8" style="v" />Tua ciangin { Topa' } hong cihna bangmahin thong sungah ka innlak sanggampa hong pai takpi-in hong hopih a, ‘Benjamin gam Anathoth khua-a ka lo hong lei in. Bang hang hiam cih leh, i ngeina bangin a nei ding leh a tankhia ding nangmah na hi hi. Nang-a' dingin lei in,’ hong ci hi. Tua ciangin keimah in { Topa' } hong hopihna taktak hi, ci-in ka thei hi.
  </para>
  <para style="p">
    <verse number="9" style="v" />“Keimah in zong ka innlak sanggampa Hananel' kiang panin Anathoth khua-a lo ka lei a, ama-a' dingin ngun shekel sawmlesagih ka tehkhia hi.
  </para>
  <para style="p">
    <verse number="10" style="v" />Thukimna lai bawlin, min gelhin, gip khenin, a hong theihpih ding mite zong ka sap khit ciangin tawi khaina-ah sum ka teh hi.
  </para>
  <para style="p">
    <verse number="11" style="v" />Tua ciangin ka kithukimna teng uh a ki-atna, gip a kikhen lai pen leh gip a kikhenlo lai pen ka la a,
  </para>
  <para style="p">
    <verse number="12" style="v" />Neriah' tapa ahi, Mahseiah' tupa Baruk kiangah ka pia hi. Tua laite, ka innlak sanggampa Hananel tawh, tua kileina laite tunga a min uh a gelh a hong theihpih mite tawh thong huangsunga a tu Judah mite tawh a omkim laitakun ka pia hi.
  </para>
  <para style="p">
    <verse number="13" style="v" />Amaute' om laitakin Baruk kiangah,
  </para>
  <para style="p">
    <verse number="14" style="v" />‘Vanglian { Topa, } Israel mite' Pasian in a hong genin-ah: Hih gip a kikhen lai leh a kikhenlo laite gel la in la, sialoin sawtveipi a kikep theihna dingin leibeel khat sungah koih in.
  </para>
  <para style="p">
    <verse number="15" style="v" />Bang hang hiam cih leh Vanglian { Topa, } Israel mite' Pasian in a hong genin-ah: Hih gamah innte, lote, leh leenggah lote, mite in a leikikta ding uh hi,’ ci-in ka gen hi.
  </para>
  <para style="p">
    <verse number="16" style="v" />“Neriah' tapa Baruk kiangah kileina lai ka piak khit ciangin { Topa' } kiangah thu ka ngen a,
  </para>
  <para style="p">
    <verse number="17" style="v" />‘Topa { Pasian}! Nangma vangpi leh na khut tawh vantung leh leitung na bawl khinzo hi. Nang-a' dingin a haksalua khat beek omlo hi.
  </para>
  <para style="p">
    <verse number="18" style="v" />Nangmah in a kikhel ngeilo itna mi tul tampite' tungah na lak a, ahih hangin pate' mawhnate tate' tungah na thuk hi. Vanglian { Topa } a kici a lian mahmah, a hat mahmah Pasian aw,
  </para>
  <para style="p">
    <verse number="19" style="v" />na ngimnate lian mahmah a, na sepnate thupi mahmah hi. Mite' nuntak zia khempeuh na mu a, amau' nuntak dan leh a sepna tawh kizui-in mi khempeuh tungah thaman na pia kim hi.
  </para>
  <para style="p">
    <verse number="20" style="v" />Egypt gamah lim leh na lamdangte na lak a, tu-in zong Israel gam leh minam dangte khempeuh tungah lakin, tu-in mun khempeuhah na min thang mahmah hi.
  </para>
  <para style="p">
    <verse number="21" style="v" />Na mi Israel-te Egypt gam panin lim leh na lamdang tawh ahi a, a khauh mahmah a kizan na khut tawh ahi a, lauhuaina lianpi tawh ahi zongin na lakhia a,
  </para>
  <para style="p">
    <verse number="22" style="v" />a pute a pate uh tungah piak dingin na ciamsa, bawngnawi leh khuaizu tui bangin a luan'na hih gam na pia hi.
  </para>
  <para style="p">
    <verse number="23" style="v" />Amau zong lutin a luahpah uh hi. Ahih hangin amaute in na thu hong mangloin, thukham hong zuilo uh a, hih dinga na thupiakte khat beek a hih kei uh hi. Tua ahih manin amaute tungah hih siatna khempeuh na tungsak hi.
  </para>
  <para style="p">
    <verse number="24" style="v" />“‘En in, khuapi lakna dingin kan a to khinzo uh hi. Namsau tawh kithahna hang, kialpi hang, leh pulnatna hangin amaute a sim Khaldea mite' khutsungah khuapi a kipia ding hi. Nong gensa bangin hong tun'loh phamawh ahih manin en in, nang' na mu ta hi.
  </para>
  <para style="p">
    <verse number="25" style="v" />Ahih hangin Topa { Pasian } aw, hih khuapi Khaldea mite' khutsung a tung ding hinapi, nangmah in, “A hong theihpih ding mi sam in la, tua lo lei in,” ci-in nong sawl teitei hi,’ ci-in thu ka ngen hi,” a ci hi.
  </para>
  <para style="p">
    <verse number="26" style="v" />{ Topa } in kei hong hopih a,
  </para>
  <para style="p">
    <verse number="27" style="v" />“En in, kei pen { Topa } ka hi a, mi khempeuhte' Pasian zong ka hi hi. Kei-a' dingin a haksa lua bang om ahi hiam?
  </para>
  <para style="p">
    <verse number="28" style="v" />Tua ahih manin, { Topa } in kong cihin-ah: En in, hih khuapi Khaldea mite' khutsung leh Babylon kumpipa Nebukhadnezzar' khutsungah ka pia ding a, amah in a la ding hi.
  </para>
  <para style="p">
    <verse number="29" style="v" />Hih khuapi a sim Khaldea mite hong pai-in mei tawh khuapi a hal ding uh a, ka hehna dingin innkhum tungah Baal milimte paknamtui halna tawh a biakna innte uh leh pasian dangte' kiangah tuidawn biakna a piakna uh innte zong a haltum ding hi.
  </para>
  <para style="p">
    <verse number="30" style="v" />Bang hang hiam cih leh Israel mite leh Judah mite in a neulai pek uha kipan ka muhna-ah a sia bekbek a gamta uh hi. Keimah { Topa } in kong cihin-ah, Israel mite in a khut uh tawh milim a bawlna uh hangin kei hong hehsak uh hi.
  </para>
  <para style="p">
    <verse number="31" style="v" />Hih khuapi in, a kisat cila kipan tuni ciangdong hong hehsakin hong thangpaisak ahih manin ka muhna panin ka hemkhia ding hi.
  </para>
  <para style="p">
    <verse number="32" style="v" />Bang hang hiam cih leh Israel mite leh Judah mite, a kumpite uh leh a kumpi uliante uh, a siampite uh leh a kamsangte uha kipan Judah mite leh Jerusalem khuamite khempeuh in kei hong hehsakna dingin siatna a bawl uh hi.
  </para>
  <para style="p">
    <verse number="33" style="v" />Amaute in kei hong nungngatin hong maingatlo uh a, ka hilh tawntung hangin ka hilhna a hong mang kei uh hi.
  </para>
  <para style="p">
    <verse number="34" style="v" />Amaute in ka min tawh a kilo biakinnsung nangawnah a kihhuai milimte a koih uh a, a ninsak uh hi.
  </para>
  <para style="p">
    <verse number="35" style="v" />Hinnom Kuam-ah a tapate leh a tanute uh tawh Molek pasian a biakna dingun Baal-a' ding biakna tau sangte a bawl uh hi. Hih a kihhuai na semin, Judah mite mawhna a bawlsakna dingun amaute ka sawl kei a, zong ka ngaihsunkha ngei beek kei hi.
  </para>
  <para style="p">
    <verse number="36" style="v" />“Jeremiah aw, nangmah in hih khuapi, namsau tawh thahna, kialpi tun'na leh pulnatna tawh Babylon kumpipa' khutsungah kipia ding hi, na ci hi. Ahi zongin tu-in tua bang na cihna hih khuapi tawh kisai-in { Topa, } Israel mite' Pasian in kong genin-ah:
  </para>
  <para style="p">
    <verse number="37" style="v" />En in, ka hehna, ka thangpaihna leh ka lungkimlohna lianpi tawh ka hawlkhiatna gam khempeuh panin amaute ka kaikhawm kik ding a, hih munah tun'pih kikin, lungmuang takin ka omsak ding hi.
  </para>
  <para style="p">
    <verse number="38" style="v" />Amaute keima mi hi ding uh a, kei pen amaute' Pasian ka hi ding hi.
  </para>
  <para style="p">
    <verse number="39" style="v" />Amaute' hoihna ding leh amaute' nunga a tu a tate uh a hoihna dingin a tawntungin kei hong zahtakna dingun a lungsim uh kikhat sakin, a nuntak dan uh zong ka kikhatsak ding hi.
  </para>
  <para style="p">
    <verse number="40" style="v" />Amaute tungah a tawntungin hoihna ka bawl denna dingin amaute tawh tawntung thuciamna khat ka bawl ding hi. Kei kiang panin a kiheikhiat lohna dingun amaute sungah kei hong zahtakna ding uh lungsim ka guan ding hi.
  </para>
  <para style="p">
    <verse number="41" style="v" />Amaute tungah hoihna ka bawl manin ka lungdam ding a, ka lungsim khempeuh tawh thuman takin hih gamah amaute ka phut ding hi.
  </para>
  <para style="p">
    <verse number="42" style="v" />“Bang hang hiam cih leh { Topa } in kong cihin-ah, hih siatna khempeuh hih mite tungah ka tun'sak mah bangin, amaute' tunga ka khapsa a hoih khempeuh zong ka tungsak pelmawh ding hi.
  </para>
  <para style="p">
    <verse number="43" style="v" />Nangmah in, hih gam pen mihing leh ganhing a ten'lohna gam simtham hi ding a, Khaldea mite' khutsungah kipia ding hi, ci-in na gen hangin tu-in hih gamah lo kileikik ta ding hi.
  </para>
  <para style="p">
    <verse number="44" style="v" />Benjamin gam, Jerusalem khua kimkot leh Judah gam khuapite-a kipan mualtunga khuapite, Shefelah zanglei-a khuapite leh leitaw lam Negeb gama khuapite-ah sum tawh lo kilei ding a, a theihpih mite tawh thukimna min gelhin gip tawh kikhen ding hi; bang hang hiam cih leh keimah in amaute a gam mah uhah ka omsak kik ding hi, { Topa } in kong ci hi,” a hong ci hi.
  </para>
  <chapter number="33" style="c" />
  <para style="p">
    <verse number="1" style="v" />Thong huang sungah Jeremiah a kikhumcip laitak mahin { Topa } in a nihveina hopih a,
  </para>
  <para style="p">
    <verse number="2" style="v" />“Leitung bawlin a kipsak { Topa, } a min { Topa } a kici { Topa } in kong genin-ah:
  </para>
  <para style="p">
    <verse number="3" style="v" />Kei nong sap leh kong dawngkik ding a, na theih ngei nailoh a ki-imcip thu lianpite kong gen ding hi.
  </para>
  <para style="p">
    <verse number="4" style="v" />Bang hang hiam cih leh galte' kan tawhna leh galkidona hangin a kisusiagawp ding hih khuapi sunga innte leh Judah kumpite' innte tawh kisai-in, { Topa, } Israel mite' Pasian in kong cihin-ah:
  </para>
  <para style="p">
    <verse number="5" style="v" />Ka hehna leh ka thangpaihna tawh ka thahlup ding misi luangte tawh a kidimsak dingin Khaldea mite in a hong sim ding uh hi. Bang hang hiam cih leh khuapi sunga a om mite' gitlohna hangin hih khuapi panin ka mai ka seel hi.
  </para>
  <para style="p">
    <verse number="6" style="v" />Ahih hangin tu-in, keimah in hih khuapi ka damsak ding a, cidamin ka omsak ding hi. A mite cidamsakin hauhna leh lungmuan'na a kicing ka lak ding hi.
  </para>
  <para style="p">
    <verse number="7" style="v" />Judah mite leh Israel mite ka hausak kik ding a, a nidanga a om ngei bangun ka omsak kik ding hi.
  </para>
  <para style="p">
    <verse number="8" style="v" />Kei tungah hong bawl uh mawhna khempeuh panin amaute ka siangsak ding a, kei tungah a hong mawhnate uh leh a hong langpan'na khempeuhte uh ka maisak ding hi.
  </para>
  <para style="p">
    <verse number="9" style="v" />Jerusalem khuapi pen kei-a' dingin lungdamna, minphatna, leh minthan'na ahi hi. A sunga om mite tungah hoihna leh hauhna ka tun'sakna thu a za minam dangte lau-in a ling ding uh hi.
  </para>
  <para style="p">
    <verse number="10" style="v" />“{ Topa } in kong cihin-ah, note in, ‘Hih munah mihing, ganhing omloin mundai suak hi,’ ci-in na gen uh mah bangin Judah gam khuapite leh Jerusalem khua kongzingte awng a, mihing ganhing kuamah a teng kei hi.
  </para>
  <para style="p">
    <verse number="11" style="v" />Ahih hangin lungdamna aw leh kipahna awte, zinei thakte leh mothakte' awte kiza kik ding hi. { Topa' } biakinn-ah mite hong pai-in lungdam kohna-in: ‘Vanglian { Topa' } tungah lungdamna ko un. Bang hang hiam cih leh { Topa } hoih a, ama itna kip tawntung hi,’ ci-in a lasakna awte uh a kiza kik ding hi. Bang hang hiam cih leh { Topa } in kong cihin-ah, a masa-a mah bangin hih gam ka hausak kik ding hi.
  </para>
  <para style="p">
    <verse number="12" style="v" />“Vanglian { Topa } in kong cihin-ah, mihing ganhing omloin mun awng ahi mun leh a khuapi khempeuhte-ah tuu-cingte in tuu cingin a ten'theihna ding mun hong om ding hi.
  </para>
  <para style="p">
    <verse number="13" style="v" />Mualtunga khuapite, Shefelah zanglei-a khuapite leh leitaw lam Negeb gama khuapite, Benjamin gam, Jerusalem khua kimkot leh Judah gam khuapite-ah, { Topa } in kong cihin-ah, tuucingte in a tuute uh a phazah a sim ding uh hi.
  </para>
  <para style="p">
    <verse number="14" style="v" />“En un, { Topa } in kong cihin-ah: Israel mite leh Judah mite tungah ka khapsa thu ka tangtun'sak hun hong tung ding hi.
  </para>
  <para style="p">
    <verse number="15" style="v" />Tua hun ciangin David' suan lak panin kumpi dingin a diktat mi khat ka khangsak ding a, amah in gam sungah thuman tawh thu hong khen ding hi.
  </para>
  <para style="p">
    <verse number="16" style="v" />Tua ni ciangin Judah mite kihonkhia ding a, Israel mite lungmuang takin a teng ding uh hi. Amah a kisapna dingin a min ‘{ Topa, } Eite' Diktan'na,’ ci-in a kiphuak ding hi.
  </para>
  <para style="p">
    <verse number="17" style="v" />“Bang hang hiam cih leh { Topa } in kong cihin-ah: Israel mite' kumpi dingin David' suan sung panin mi kitasam ngeilo ding hi.
  </para>
  <para style="p">
    <verse number="18" style="v" />Levi minam lak panin zong meihal biaknate, an tawh biakna leh biakpiaknate a pia tawntung dingin ka mai-ah a ding ding siampi kitasam ngeilo ding hi,” a ci hi.
  </para>
  <para style="p">
    <verse number="19" style="v" />{ Topa } in kei hong hopih a,
  </para>
  <para style="p">
    <verse number="20" style="v" />“{ Topa } in kong cihin-ah: Sun hun leh zan hun a manmanin a hong tun'loh theihna dingin sun tawh ka thuciamna leh zan tawh ka thuciamna na siatsakzawh ciang bekin,
  </para>
  <para style="p">
    <verse number="21" style="v" />keimah leh ka nasempa David tawh ka thuciamna kisia pan ding a, amah in a kumpi tokhom luah ding tapa neiloin, ka na a sem ding siampi Levi minamte tawh ka thuciamna zong a kisia hi pan ding hi.
  </para>
  <para style="p">
    <verse number="22" style="v" />Vana aksite kisim zoloin, tuipi-a sehnelte a kiteh zawhloh bangin keimah in ka nasempa David' suanlekhakte ahi a, siampi Levi minamte ahi zongin ka pungsak den ding hi,” hong ci hi.
  </para>
  <para style="p">
    <verse number="23" style="v" />{ Topa } in kei hong hopih a,
  </para>
  <para style="p">
    <verse number="24" style="v" />“Hih mite in, { Topa } in a teelsa Israel leh Judah minamte gel a nusia ta hi, ci-in a gen uh thei khalo na hi hiam? Tua bangin amaute in ka mite simmawh uh a, amau' muhna-ah minam khatin a sim nawn kei uh hi.
  </para>
  <para style="p">
    <verse number="25" style="v" />{ Topa } in kong genin-ah: Sun leh zan tawh ka thuciamna ahi a, vantung leh leitung ngeina kipte ahi zongin a kipsak khin nailo hi leng
  </para>
  <para style="p">
    <verse number="26" style="v" />Jakob leh ka nasempa David' suante ka nial ding a, Abraham, Isaac, leh Jakob' suante a uk dingin amaute' lakah mi khat zong a teello ding mah ka hi hi. Ahi zongin tu-in tua bang hiloin amaute ka hausak kik ding a, ka hehpih ding hi,” a hong ci hi.
  </para>
  <chapter number="34" style="c" />
  <para style="p">
    <verse number="1" style="v" />Babylon kumpipa Nebukhadnezzar in a galkapte khempeuh, a ukna gam khempeuh leh a mi khempeuh tawh Jerusalem khua leh a kiima khuapite a sim laitakin { Topa } in kei hong hopih a,
  </para>
  <para style="p">
    <verse number="2" style="v" />“{ Topa, } Israel mite' Pasian in kong cihin-ah: Judah kumpipa Zedekiah kiangah pai in la, hih bangin va gen in: ‘{ Topa } in hong genin-ah: En in, keimah in Babylon kumpipa' khutsungah hih khuapi ka pia ding a, amah in mei tawh a hal ding hi.
  </para>
  <para style="p">
    <verse number="3" style="v" />Ama khutsung panin na suakta kei ding a, hong kimanin ama khutsungah nang hong kipia taktak ding hi. Nang leh Babylon kumpipa maitang kimu-in na kiho ding uh a, Babylon khua-ah na pai ding hi.
  </para>
  <para style="p">
    <verse number="4" style="v" />Judah kumpipa Zedekiah aw, { Topa' } kammal ngai lai dih in. { Topa } in nangmah tawh kisai-in a hong genin-ah, nang in namsau tawh thahna na thuak kei ding hi.
  </para>
  <para style="p">
    <verse number="5" style="v" />Nuamtakin na si ding a, nang' ma-a kumpi a suak na pu na pate-a' dingin paknamtui a kihal mah bangin nang-a' dingin zong paknamtui hong kihal ding a, “Aw, topa aw,” ci-in hong kah ding uh hi. Bang hang hiam cih leh { Topa } in hong gen khinzo hi,’ ci-in va gen in,” a hong ci hi.
  </para>
  <para style="p">
    <verse number="6" style="v" />Kei zong hih thuteng khempeuh Jerusalem khua-a Judah kumpi Zedekiah kiangah ka gen hi.
  </para>
  <para style="p">
    <verse number="7" style="v" />Tua hun pen Babylon kumpipa' galkapte in Jerusalem khuapi leh Judah gama khuapi muan'huai lakah a omlai Lakhish khua leh Azekah khuate gel zong a sim laitak uh ahi hi.
  </para>
  <para style="p">
    <verse number="9" style="v" />Zedekiah kumpipa in numei ahi a, pasal ahi zongin Hebru mipih silate khahkhia-in, kuamah in a Jew mipihte sila-in khawi theilo ding hi, ci-in suahtakna ding thu zasak a, Jerusalem khua-a mi khempeuh tawh thuciamna a bawl hi.
  </para>
  <para style="p">
    <verse number="10" style="v" />Mi khempeuh in a silate uh numei ahi a, pasal ahi zongin khahkhia-in sila-in khawikik thei nawnlo ding hi, ci-in thuciamna a nei kumpi uliante-a kipan mi khempeuh in mang uh a, a khahkhia uh hi.
  </para>
  <para style="p">
    <verse number="11" style="v" />Ahih hangin tua nung ciangin a lungsim uh khelkikin a khahkhiatsa uh numei leh pasal silate lakik uh a, sila mahin a zang kik mawk uh hi.
  </para>
  <para style="p">
    <verse number="12" style="v" />Tua ciangin { Topa } in kei hong hopih a,
  </para>
  <para style="p">
    <verse number="13" style="v" />“{ Topa, } Israel mite' Pasian in kong cihin-ah, keimah in na pu na pate uh koltan'na Egypt gam pan ka lakkhiat laitakin amau tawh thuciamna khat ka bawl a,
  </para>
  <para style="p">
    <verse number="14" style="v" />note kiangah nasem dinga hong kizuak na Hebru mipihte uh in note-a' dingin kum guk, na hong sepsak khit a kum sagihna sungin na khahkhia ding uh a, na na uh na semsak nawn kei ding uh hi, ka ci hi. Ahih hangin na pu na pate un ka thu hong ngailo uh a, hong manglo uh hi.
  </para>
  <para style="p">
    <verse number="15" style="v" />Zan diakin no na kisik kik uh a, na mipihte ciat uh suahtakna ding taangko-in, ka min tawh a kilo biakinnsung ka mai-ah thuciamna na bawl uh a, ka muhna-ah a kilawm na khat na sem khinzo uh hi.
  </para>
  <para style="p">
    <verse number="16" style="v" />Ahih hangin na lungsim uh na khelkik leuleu uh a, amau' utna banga na khahkhiatsa uh sila numei leh pasalte na lakik uh a, na na uh sem sakin ka min nong daisak uh hi.
  </para>
  <para style="p">
    <verse number="17" style="v" />Tua ahih manin { Topa } in kong cihin-ah: Mi khempeuh in na sanggam na mipihte uh khahkhia loin, suahtakna pialoin ka thu hong manglo na hih uh leh, en un, { Topa } in kong cihin-ah, note hong khahkhia-in suahtakna kong pia ta hi. Namsau tawh kithahna, pulnatna leh kialpite tawh na sihna dingun note kong khahkhia a, kong suaktasak hi. Leitung gam khempeuhte' hong lipkhap dingin kong bawl hi.
  </para>
  <para style="p">
    <verse number="19" style="v" />Mite in kei' mai-ah thuciamna a bawl uh ciangin bawngno phel nih suahin a kikalah a pai uh hi. Judah gam kumpi uliante, kumpi innsungmangte, siampite-a kipan bawngno phel nih kikalah a pai khinsa gamsunga ka mite khempeuh in ka thuciamna hong mangloin, thuciamna sunga om thute a zuih kei uh leh amaute tua bawngno ka bangsak ding hi.
  </para>
  <para style="p">
    <verse number="20" style="v" />A galte' khutsungah amaute ka pia ding a, a thatnuam mite' khutsungah ka pia ding hi. A luanghawmte uh vana vasate leh leitunga gamsate' an a suak ding uh hi.
  </para>
  <para style="p">
    <verse number="21" style="v" />Judah kumpipa Zedekiah leh a kumpi uliante, a galte uh' khutsungah pia-in, amaute a that nuam mite leh note' kiang panin a kilehkik khinzo Babylon kumpipa' galkapte' khutsungah ka pia ding hi.
  </para>
  <para style="p">
    <verse number="22" style="v" />En un, { Topa } in kong cihin-ah, keimah in thu ka pia ding a, hih khuapi-ah hong paikik ding uh hi. Amaute in hih khuapi hong simin, hong la-in mei tawh hong halsak ding uh hi. Judah gam khuapite kuama' ten'lohna mun awng ka suaksak ding hi,” a hong ci hi.
  </para>
  <chapter number="35" style="c" />
  <para style="p">
    <verse number="1" style="v" />Josiah' tapa Jehoiakim, Judah gam kumpi ahih laitakin { Topa } in kei hong hopih a,
  </para>
  <para style="p">
    <verse number="2" style="v" />“Rekhab behte kiangah pai in la, amau tawh na kiho khit ciangin { Topa' } biakinn-ah hong pai in la, inndei khat sungah tumpihin, tua ciangin a dawn dingin leenggahzu pia in,” ci-in a hong sawl hi.
  </para>
  <para style="p">
    <verse number="3" style="v" />Tua ciangin Habazziniah' tupa ahi Jeremiah dang khat' tapa, Jaazaniah leh a sanggamte, a tate khempeuh leh Rekhab behte khempeuh ka sam hi.
  </para>
  <para style="p">
    <verse number="4" style="v" />Amaute, { Topa' } biakinnsung, kumpi uliante' inndei gei, Shallum' tapa, kongpi uk biakinn upa lian Maaseiah' inndei tung sanah a om, Igdaliah' tapa, Pasian' mi ahi Hanan' tate' inndei sungah ka lutpih hi.
  </para>
  <para style="p">
    <verse number="5" style="v" />Tua ciangin Rekhab behte' mai-ah leenggahzu a dimin a kikoih hai leh keute ka pia a, leenggahzu dawn un, ci-in ka sawl hi.
  </para>
  <para style="p">
    <verse number="6" style="v" />Ahih hangin amaute in, “Kote in leenggahzu ka ne kei ding uh hi. Bang hang hiam cih leh Rekhab' tapa, ka pu uh Jonadab in thu hong pia a, ‘Note-a kipan na ta na tute un leenggahzu na ne ngei peuhmah kei ding uh hi.
  </para>
  <para style="p">
    <verse number="7" style="v" />Inn na lam kei ding uh a, khai na tuh kei ding uh hi. Singno na suan kei ding uh a, leenggah lo na bawl kei ding uh hi. Ahih hangin na ten'pakna uh gamsungah sawtveipi na ten'theihna dingun na nuntak hun sungteng uh puanbuk sungah na teng ding uh hi,’ hong ci hi.
  </para>
  <para style="p">
    <verse number="8" style="v" />Kote in Rekhab' tapa ka pu uh Jonadab' hong thupiak khempeuh ka mang uh a, ka nuntak hun sungteng uh ko-a kipan ka zite uh, ka tapate uh leh ka tanute uh in leenggahzu dawnloin,
  </para>
  <para style="p">
    <verse number="9" style="v" />ten'na ding inn ka lam kei uh hi. Leenggah huan, lo leh khaici bangmah ka nei kei uh hi.
  </para>
  <para style="p">
    <verse number="10" style="v" />Ka pu uh Jonadab' hong sawl bangbangin ka mang uh a, puanbuk sungah ka teng den uh hi.
  </para>
  <para style="p">
    <verse number="11" style="v" />Ahih hangin Babylon kumpipa Nebukhadnezzar in hih gam hong sim ciangin kote in, ‘Hong pai un. Khaldea galkapte leh Syria galkapte kihta ihih manin Jerusalem khua-ah pai ni,’ ka kici uh a, tua mah bangin tu-in Jerusalem khua-ah ka teng uh hi,” a hong ci uh hi.
  </para>
  <para style="p">
    <verse number="12" style="v" />Tua ciangin { Topa } in kei hong hopih a,
  </para>
  <para style="p">
    <verse number="13" style="v" />“Vanglian { Topa, } Israel mite' Pasian in kong cihin-ah: Pai in la Judah mite kiang leh Jerusalem khua-a teng mite' kiangah, { Topa } in: Ka thuhilhna hong sangloin ka thu hong ngailo ding na hi uh hiam?
  </para>
  <para style="p">
    <verse number="14" style="v" />Rekhab' tapa Jonadab in a suanlekhakte tungah leenggahzu a dawn lohna ding uh a thupiakna amaute in zui uh a, tuni ciangdong bangmah a dawn kei uh hi. Bang hang hiam cih leh amaute in a pu uh' thupiakna a mang uh hi. Keimah in note kong hopih tawntung hangin ka thu nong mang kei uh hi.
  </para>
  <para style="p">
    <verse number="15" style="v" />Ka nasem ahi kamsangte khempeuh note kiangah hong sawl tawntungin, ‘Tu-in note khempeuh na hoihlohna uh panin kihei un la, na gamtat hoihlote uh kipuahpha un. Pasian dangte nung delh loin a na na sep kei nak uh leh note leh na pu na pate uh kiangah ka piak gam sungah na teng ding uh hi,’ ci-in note tungah hong gen uh hi. Ahih hangin note in na bil uh nong ngat kei uh a, ka thu nong ngai kei uh hi.
  </para>
  <para style="p">
    <verse number="16" style="v" />Rekhab' tapa Jonadab' suante in a pu uh thupiakna a man' uh hangin hih mite in ka thu hong manglo uh hi.
  </para>
  <para style="p">
    <verse number="17" style="v" />Tua ahih manin keimah { Topa } Vanglian Pasian in kong genin-ah: En un, Judah mite leh Jerusalem khua-ah a teng mi khempeuh tungah a tung dingin ka gen khiatsa khempeuh ka tungsak ding hi. Bang hang hiam cih leh amau tungah ka gen hangin amaute in ka thu hong ngailo uh a, amaute ka sap hangin hong dawngkiklo uh hi, ci hi, ci-in va gen in,” a hong ci hi.
  </para>
  <para style="p">
    <verse number="18" style="v" />Tua ciangin kei zong Rekhab behte kiangah, “Vanglian { Topa, } Israel mite' Pasian in hong genin-ah: Na pu uh Jonadab' hong thupiakna mangin, a hong thuhilhna bangin zui-in, a hong sawl khempeuh sem khin na hih manun
  </para>
  <para style="p">
    <verse number="19" style="v" />Vanglian { Topa, } Israel mite' Pasian in hong cihin-ah: Rekhab' tapa Jonadab' suante' lak panin ka mai-a ding ka nasem ding pasal khat beek a kitasam ngei kei ding hi, hong ci hi,” ci-in ka gen hi.
  </para>
  <chapter number="36" style="c" />
  <para style="p">
    <verse number="1" style="v" />Josiah' tapa Judah kumpipa Jehoiakim in a ukzawh kum li a phakna kumin { Topa } in kei hong hopih a,
  </para>
  <para style="p">
    <verse number="2" style="v" />“Laizial khat la in la, tua sungah Josiah kumpi a suah kum, nang kong hopih masak huna kipan tuni ciangdong Israel gam leh gamdang khempeuhte' langkhatah ka thugente khempeuh gelh in.
  </para>
  <para style="p">
    <verse number="3" style="v" />Judah mite in amau' tungah tun'sak dingin ka ngaihsut siatna khempeuh za-in, mi khempeuh in a siatna uh panin kiheina-in nei khathei ding uh a, keimah in zong amau' khialhna leh amau' mawhnate ka maisak thei khading hi,” a hong ci hi.
  </para>
  <para style="p">
    <verse number="4" style="v" />Tua ciangin kei zong Neriah' tapa Baruk ka sam a, { Topa } in keima tungah a hong gen khitsa thu khempeuh sitin Baruk in laizial khat tungah a gelh hi.
  </para>
  <para style="p">
    <verse number="5" style="v" />Tua ciangin Baruk ka sawl a, “{ Topa' } biakinn-ah a pai dingin kei hong kiphal nawnlo ahih manin
  </para>
  <para style="p">
    <verse number="6" style="v" />nang va pai in la, an tan' ni ciangin { Topa' } biakinn sungah a om mi khempeuhte' zak dingin ka hong sit hih laizial sungah na at { Topa' } kammalte na va sim ding hi. Amau' khuapite pana hong paikhia Judah mi khempeuhte' zakin zong na sim ding hi.
  </para>
  <para style="p">
    <verse number="7" style="v" />{ Topa' } tungah amaute thumin a vekpi-un a hoihlohna uh panin a kihei thei khading uh hi. Bang hang hiam cih leh hih mite' tungah { Topa } in tun'sak dingin a gensa a hehna leh a thangpaihna lian mahmah hi,” ka ci hi.
  </para>
  <para style="p">
    <verse number="8" style="v" />{ Topa' } biakinn sungah laizial sunga { Topa' } kammal simkhiat dingin ka sawl bangbangin Neriah' tapa Baruk in zong a hih hi.
  </para>
  <para style="p">
    <verse number="9" style="v" />Josiah' tapa Judah kumpi Jehoiakim in a ukzawh kum nga a phak kum, a kha kuana kha-in Jerusalem khua-a om mi khempeuh leh Judah gam khuapite panin Jerusalem khua-ah a hong pai mi khempeuh in { Topa' } maipha ngahna dingin an a tang uh hi.
  </para>
  <para style="p">
    <verse number="10" style="v" />Tua ciangin { Topa' } biakinnsung, a Kongpi Thak tumna gei, a dei tungnunga Shafan' tapa thuvanpipa Gemariah' inndei sungah mi khempeuh' zakin Baruk in laizial sunga ka gelhsak kammalte a simkhia hi.
  </para>
  <para style="p">
    <verse number="11" style="v" />Gemariah' tapa, Shafan' tupa ahi Mikaiah in laizial sunga thu teng khempeuh a zak ciangin
  </para>
  <para style="p">
    <verse number="12" style="v" />kumpipa' innsung, thuvanpipa' inndei sungah paisuk a, tua lai munah thuvanpipa Elishama, Shemaiah' tapa Delaiah, Akbor' tapa Elnathan, Shafan' tapa Gemariah, leh Hananiah' tapa Zedekiah-te-a kipan kumpi ulian khempeuh tu-in na om uh hi.
  </para>
  <para style="p">
    <verse number="13" style="v" />Tua ciangin Mikaiah in, mi khempeuh' zakin Baruk in a sim a zaksa thu teng khempeuh a gen hi.
  </para>
  <para style="p">
    <verse number="14" style="v" />Tua ciangin kumpi ulian khempeuh in, Kushi' tusawn ahi, Shelemiah' tupa, Nethaniah' tapa Jehudi, Baruk kiangah sawl uh a, “Mite kiangah na sim na laizial hong la in la hong pai in,” ci-in a samsak uh hi. Tua ciangin Neriah' tapa Baruk in zong tua laizial la-in amaute kiangah hong paipih hi.
  </para>
  <para style="p">
    <verse number="15" style="v" />Amaute in, “Tu in la hong sim dih in,” ci-in a gen uh hi. Baruk in zong amaute kiangah a sim hi.
  </para>
  <para style="p">
    <verse number="16" style="v" />Tua thute khempeuh a zak khit uh ciangin lau-in khatlekhat ki-en gapgap uh a, Baruk kiangah, “Hih thute khempeuh kumpipa kiangah i koh kul ding hi,” a ci uh hi.
  </para>
  <para style="p">
    <verse number="17" style="v" />Tua ciangin Baruk kiangah, “Hih thute khempeuh bangci at na hi hiam? Jeremiah in hong sit ahi hiam?” ci-in a dong uh hi.
  </para>
  <para style="p">
    <verse number="18" style="v" />Baruk in zong, “Amah in hih thu khempeuh hong sit a, ke'n zong laizial sungah laitui tawh ka at hi,” ci-in a dawngkik hi.
  </para>
  <para style="p">
    <verse number="19" style="v" />Tua ciangin kumpi uliante in Baruk kiangah, “Pai in la, nang leh Jeremiah va bu un. Na omna mun uh kuamah theisak kei un,” a ci uh hi.
  </para>
  <para style="p">
    <verse number="20" style="v" />Tua ciangin amaute in thuvanpipa Elishama' inndei sungah tua laizial koih uh a, kumpipa' omna inndei sungah a lut khit uh ciangin kumpipa kiangah tua thu khempeuh a gen uh hi.
  </para>
  <para style="p">
    <verse number="21" style="v" />Kumpipa in zong tua laizial a la dingin Jehudi sawl a, amah in thuvanpipa Elishama' inndei sung pan a va lakhia hi. Kumpipa leh kumpipa kiangah a ding ulian khempeuhte' zakin Jehudi in a sim hi.
  </para>
  <para style="p">
    <verse number="22" style="v" />Kha kua kha pen phalbi laitak ahih manin kumpipa zong a phalbi inn sungah tu-in, meikhuka meikuang a awi hi.
  </para>
  <para style="p">
    <verse number="23" style="v" />Jehudi in khawk thum khawk li bang a sim khit ciangin kumpipa in temta neu khat tawh atkhia a, meikhuk sungah a khul hi. Tua bangin laizial buppi a kattum dong meikhuk sungah a paipai hi.
  </para>
  <para style="p">
    <verse number="24" style="v" />Ahih hangin kumpipa ahi a, hih thute a za khin a nasemte khat beek ahi zongin lau tuanloin, kisik kiklo uh ahih manin a puan uh a balkek kei uh hi.
  </para>
  <para style="p">
    <verse number="25" style="v" />Elnathan, Delaiah, leh Gemariah in kumpipa in laizial a hallohna ding a khoh uh hangin amah in a mang kei hi.
  </para>
  <para style="p">
    <verse number="26" style="v" />Tua ciangin kumpipa in kumpipa' tapa Jerahmeel pen Azriel' tapa Seraiah leh Abdeel' tapa Shelemiah tawh, ka lai-at Baruk leh keimah a man dingin thu a pia hi. Ahih hangin { Topa } in kote gel a hong seelsim hi.
  </para>
  <para style="p">
    <verse number="27" style="v" />Keima sit bangin Baruk in a at laizial kumpipa in a haltum khit ciangin { Topa } in kei hong hopih a,
  </para>
  <para style="p">
    <verse number="28" style="v" />“Laizial dang khat la in la tua tungah, Judah kumpipa Jehoiakim in a haltum a masa laizial sunga thu omteng khempeuh atkik in.
  </para>
  <para style="p">
    <verse number="29" style="v" />Judah kumpipa Jehoiakim' thu tawh kisai-in hih bangin ama kiangah va gen in: ‘{ Topa } in hong genin-ah: Nangmah in, “Jeremiah aw, bang hangin Babylon kumpipa hong pai taktakin hih gam hong susia ding a, mihing leh ganhing a tengsak nawn kei ding hi, ci-in hih lai sungah at na hi hiam?” ci-in na gen a, tua laizial na haltum hi.
  </para>
  <para style="p">
    <verse number="30" style="v" />Tua ahih ciangin Judah kumpipa Jehoiakim' thu tawh kisai-in { Topa } in kong genin-ah, amah in David tokhom tunga tu ding suanlekhak a nei kei ding a, ama luanghawm pen sun laitakin nisa' kap ding leh zan laitakin vukngo' tuam dingin kipaidak ding hi.
  </para>
  <para style="p">
    <verse number="31" style="v" />Amah leh a suanlekhakte leh a nasemte a mawhna uh hangin gim ka pia ding a, ama tung leh Jerusalem khua-a tengte tunga kipan Judah mite' tungah amau' tungah tun'sak dingin ka gensa gimna khempeuh ka tungsak ding hi. Bang hang hiam cih leh amaute in ka thu hong ngailo uh hi,’ ci-in va gen in,” ci-in kei a hong sawl hi.
  </para>
  <para style="p">
    <verse number="32" style="v" />Tua ciangin kei zong laizial dang khat la leuleu-in Neriah' tapa lai-at Baruk ka pia hi. Amah in zong Judah kumpipa Jehoiakim in meikhuk sungah a khul tumsa laizial sunga thu ki-at khempeuh, keima sit bangbangin a at hi. A thu kibang tampi zong ka gelhbeh sak hi.
  </para>
  <chapter number="37" style="c" />
  <para style="p">
    <verse number="1" style="v" />Babylon kumpipa Nebukhadnezzar in Jehoiakim' tapa Jehoiakhin' tangin Judah gam a uk dingin Josiah' tapa Zedekiah a koih hi.
  </para>
  <para style="p">
    <verse number="2" style="v" />Ahih hangin amahmaha kipan a nasemte leh a gamsung mite in keima tung tawna { Topa' } thugennate a ngai kei uh hi.
  </para>
  <para style="p">
    <verse number="3" style="v" />Kumpi Zedekiah in Shelemiah' tapa Jehukal leh Maaseiah' tapa siampipa Zefaniah keima kiangah hong sawl a, “{ Topa } i Pasian' kiangah kote-a' dingin thu hong ngetsak in,” ci-in a hong gensak hi.
  </para>
  <para style="p">
    <verse number="4" style="v" />Hih hunin thong kia nailo ka hih manin mi lakah ka ut utin ka vak kawikawi hi.
  </para>
  <para style="p">
    <verse number="5" style="v" />Tua hun laitak pen Babylon galkapte in Jerusalem khua a sim laitak uh hi a, tua hun laitak mahin Faro kumpipa' galkapte, galsim dingin Egypt gam panin hong kuankhia hi, cih thu a zak uh ciangin Jerusalem khua panin a nungkik uh hi.
  </para>
  <para style="p">
    <verse number="6" style="v" />Tua ciangin { Topa } in kei hong hopih a,
  </para>
  <para style="p">
    <verse number="7" style="v" />“{ Topa } ahi Israel mite' Pasian in kong cihin-ah: Kei' tungah thu a hong dongsak Judah kumpipa kiangah hih bangin na va gen ding hi: ‘En in, nang hong huh dingin a hong pai Faro kumpipa' galkapte a gam uhah ciahkik ding uh hi.
  </para>
  <para style="p">
    <verse number="8" style="v" />Tua ciangin Babylon-te hong kileh kikin hih khuapi hong sim ding uh a, khuapi la-in mei tawh a hal ding uh hi.
  </para>
  <para style="p">
    <verse number="9" style="v" />{ Topa } in kong cihin-ah, nang leh nang kikhemin, “Babylon-te hong kilehkik nawnlo taktak ding uh hi,” cikha kei in. Bang hang hiam cih leh amaute hong kilehkik ding uh hi.
  </para>
  <para style="p">
    <verse number="10" style="v" />Nangmah in na gal Babylon galkap khempeuh zolua kisa-in buk sunga mi liam teng bek na suaktasak khaphial ahi zongin, amaute hong thokik teitei ding uh a, hih khuapi hong halsak veve ding uh hi,’ ci-in va gen in,” a hong ci hi.
  </para>
  <para style="p">
    <verse number="11" style="v" />Faro' galkapte Jerusalem khua a hong naih ciangun Babylon galkapte a nungkik uh hi.
  </para>
  <para style="p">
    <verse number="12" style="v" />Tua laitakin kei zong Jerusalem khua panin ka behte kiangah ka gamhluah teng a la dingin Benjamin gamah a pai dingin ka dingkhia hi.
  </para>
  <para style="p">
    <verse number="13" style="v" />Benjamin Kongpi ka tun' ciangin Shelemiah' tapa, Hananiah' tupa Irijah a kici kongcingpa in kei kiangah, “Nang Babylon mite' lamah a taisim ding na hi hi,” ci-in a hong man hi.
  </para>
  <para style="p">
    <verse number="14" style="v" />Tua ciangin kei zong, “Hilo hi'ng; Babylon mite' lamah ka taisim kei ding hi,” ka ci hi. Ahih hangin Irijah in ka thugen hong ngailoin kei hong man a, kumpi uliante kiangah hong paipih hi.
  </para>
  <para style="p">
    <verse number="15" style="v" />Kumpi uliante zong kei tungah heh mahmah uh a, hong sat khit uh ciangin thong dingin a kizangsa, kumpi thuvanpipa Jonathan' inn-ah thong hong kiasak uh hi.
  </para>
  <para style="p">
    <verse number="16" style="v" />Leisung thongmial-ah ni tampi ka om khit ciangin
  </para>
  <para style="p">
    <verse number="17" style="v" />kumpi Zedekiah in kei hong samsak hi. Kumpipa in a innsungah, “{ Topa' } hong thugen kam khat beek omlo ahi hiam?” ci-in a hong dongsim hi. Kei zong, “Om mah hi,” ka cih khit ciangin, “Babylon kumpipa' khutsungah nang hong kipia taktak ding hi,” ci-in ka gen hi.
  </para>
  <para style="p">
    <verse number="18" style="v" />Tua ciangin kei zong kumpi Zedekiah' kiangah, “Kei thong nong kiatsakna dingin nang' tungah ahi a, na nasemte tung leh hih mite' tungah ahi zongin bang khialhna hong bawl ka hi hiam?
  </para>
  <para style="p">
    <verse number="19" style="v" />Nang' kiangah, ‘Babylon kumpipa in nang leh hih gam hong simlo ding hi,’ ci-in thu a hong genkhol, na kamsangte tu-in koi-ah om ahi uh hiam?
  </para>
  <para style="p">
    <verse number="20" style="v" />Tu-in ka to kumpipa aw, ka thugen nong ngaihna dingin kong thum hi. Kumpi thuvanpipa Jonathan' inn-ah nong puak kik nawnlohna dingin na mai nuai-ah kiniamkhiatna tawh kong thum hi. Bang hang hiam cih leh nong puakkik leh tua lai-ah ka si taktak ding hi,” ka ci hi.
  </para>
  <para style="p">
    <verse number="21" style="v" />Tua ahih manin kumpipa Zedekiah in kumpi thonginn sungah ka kiat zawkna ding thu pia a, khuasunga anlum a bei matengin anlum sai panin nisimin anlum khat ta hong piasak den hi. Tua ahih manin kumpipa' thong sungah a om ka suak hi.
  </para>
  <chapter number="38" style="c" />
  <para style="p">
    <verse number="1" style="v" />Mattan' tapa Shefatiah, Pashhur' tapa Gedaliah, Shelemiah' tapa Jehukal, leh Malkhiah' tapa Pashhur-te in mi khempeuh tungah keima thugenna a za uh hi.
  </para>
  <para style="p">
    <verse number="2" style="v" />Keimah in mite kiangah, “{ Topa } in hong cihin-ah: Hih khuapi sungah a om mi peuhmah namsau tawh ahi a, kial tawh ahi a, pulnatna tawh ahi zongin a si ding uh hi. Ahih hangin pusuak khia-in Babylon mite a beel peuhmah nungta ding a, suakta liailiai ding uh hi.
  </para>
  <para style="p">
    <verse number="3" style="v" />{ Topa } in hong cihin-ah, Babylon kumpipa' khutsungah hih khuapi kipia taktak ding a, a kila ta ding ahi hi,” ka ci hi.
  </para>
  <para style="p">
    <verse number="4" style="v" />Tua ciangin kumpipa' uliante in kumpipa kiangah, “Hih mipa i thatlum ding hi. Bang hang hiam cih leh hih thute a gen manin hih khuapi sungah a omlai galkapte leh mi khempeuhte lungkia sakin thazawsak hi. Hih mipa in i gam mite' phattuamna ding zong loin a gimngahna ding uh a zongzaw ahi hi,” a ci uh hi.
  </para>
  <para style="p">
    <verse number="5" style="v" />Kumpipa Zedekiah in, “En un, note' khutsungah amah om hi. Keimah in note kong kho thei kei hi,” a ci hi.
  </para>
  <para style="p">
    <verse number="6" style="v" />Tua ciangin amaute in kei hong man uh a, thong huangsunga om kumpipa' tapa Malkhiah' tuikhuk sungah khau tawh hong khiasuk uh hi. Tuikhuk sungah tui omloin buan bek om a, buan sungah ka tumsuk hi.
  </para>
  <para style="p">
    <verse number="7" style="v" />Kumpipa' innsungah na a sem kumpi ulian khat ahi Ethiopia mi Ebedmelek in tuikhuk sungah kei hong kikhiatlam a za hi. Tua laitakin Benjamin Kongpi-ah kumpipa tu-in a om hi.
  </para>
  <para style="p">
    <verse number="8" style="v" />Ebedmelek zong kumpi inn panin hong paikhia-in kumpipa kiangah,
  </para>
  <para style="p">
    <verse number="9" style="v" />“Ka to kumpipa aw, hih mite in kamsangpa Jeremiah, tuikhuk sungah a khiatsuk uh a khial uh hi. Bang hang hiam cih leh khuasungah anlum om nawnlo ahih manin an ngawlin a puksi veve ding ahi hi,” a ci hi.
  </para>
  <para style="p">
    <verse number="10" style="v" />Tua ciangin kumpipa in Ethiopia mipa Ebedmelek sawl a, “Hih lai panin mi thum tonpih in la, kamsangpa Jeremiah a sih ma-in tuikhuk sung pan va kaikhia un,” a ci hi.
  </para>
  <para style="p">
    <verse number="11" style="v" />Tua ciangin Ebedmelek in zong a mite tonpih a, kumpipa' inn-ah pai-in vankoihna sungah a lut khit uh ciangin tuikhuk sung pan khau tawh kei hong kaihkhiatna ding uh puansiasa leh puan lui pawlkhat a la uh hi.
  </para>
  <para style="p">
    <verse number="12" style="v" />Tua ciangin Ethiopia mipa Ebedmelek in keima kiangah, “Na lenuai leh khau kikalah puansiate dap in,” ci-in hong sawl hi. Kei zong tua mah bangin ka hih hi.
  </para>
  <para style="p">
    <verse number="13" style="v" />Tua ciangin amaute in tuikhuk sung panin khau tawh kei a hong kaikhiato uh hi. Ahi zongin thong huangsung mahah ka omlai hi.
  </para>
  <para style="p">
    <verse number="14" style="v" />Kumpi Zedekiah in kei hong vaikhak a, { Topa' } biakinn kongkhak tumna-ah a hong sam hi. Kumpipa in kei kiangah, “Thu khat kong dong ding hi; bangmah hong im kei in,” hong ci hi.
  </para>
  <para style="p">
    <verse number="15" style="v" />Kei zong Zedekiah kiangah, “Thuman bangin hong gen leng kei nong that taktak ding hi. Ka ngaihsutna hong pia ta leng zong nong mang nuam kei ding hi,” ka ci hi.
  </para>
  <para style="p">
    <verse number="16" style="v" />Tua ciangin kumpipa Zedekiah in kei kiangah, “Eite nuntakna a hong pia { Topa } a nuntak bangin kong sisak kei ding a, nang a hong thatnuam hih mite' khutsungah zong kong pia kei ding hi,” ci-in kiciamna a hong piasim hi.
  </para>
  <para style="p">
    <verse number="17" style="v" />Tua ciangin keimah in Zedekiah kiangah, “{ Topa, } Vanglian Pasian, Israel mite' Pasian in hong genin-ah, Babylon kumpipa' uliante na belh leh na nuntakna hong kimap ding a, hih khuapi in zong mei tawh haltumna thuakloin nang leh na innkuanpihte na nungta ding uh hi.
  </para>
  <para style="p">
    <verse number="18" style="v" />Ahih hangin Babylon kumpipa' uliante na belh kei leh Babylon kumpipa' khutsungah hih khuapi kipia ding a, amau in mei tawh halin amaute' khutsung pan na suakta kei ding hi,” ka ci hi.
  </para>
  <para style="p">
    <verse number="19" style="v" />Kumpipa Zedekiah in kei kiangah, “Babylon mite' kiangah a tai Judah mite ka kihta hi. Amaute' khutsungah kei hong kipia leh amaute in kei hong bawlsia ding uh hi,” a hong ci hi.
  </para>
  <para style="p">
    <verse number="20" style="v" />Kei zong, “Amaute' kiangah nang hong kipialo ding hi. Tu-a kong gen bangin { Topa' } thu mang in. Tua hi leh nang-a' dingin hoih ding a, na nuntakna hong kimap ding hi.
  </para>
  <para style="p">
    <verse number="21" style="v" />Ahih hangin na lut nop kei leh, { Topa } in ka maangmuhna sungah hih bangin hong lak hi:
  </para>
  <para style="p">
    <verse number="22" style="v" />En in, Judah kumpipa' innsungah a kinusia numei khempeuh Babylon kumpipa' uliante kiangah kipaipih a, tua numeite in Zedekiah kiangah, ‘Na lawm muan'te in nang hong khem uh a, nang hong zo ta uh hi. Buan sungah na khe tum ahih manin nang hong nungngat ta uh hi,’ ci-in a gen uh hi.
  </para>
  <para style="p">
    <verse number="23" style="v" />Na nupite leh na tate khempeuh Babylon mite kiangah kipaipih ding a, nangmahmah zong amaute' khutsung panin na suakta kei ding hi. Babylon kumpipa in hong man ding a, hih khuapi mei tawh a kangtum ding hi,” ka ci hi.
  </para>
  <para style="p">
    <verse number="24" style="v" />Tua ciangin Zedekiah in kei kiangah, “Hih thute kuamah theisak kei in. Tua hi leh na si kei ding hi.
  </para>
  <para style="p">
    <verse number="25" style="v" />Ahih hangin kumpi uliante in nang kong hopihlam a zakkhak uh a, nang kiangah hong pai-in hong hopihin, ‘Kumpipa kiangah na gen thute leh kumpipa in nang kiangah hong gen thute hong gen in. Bangmah hong im kei lecin kong that kei ding uh hi,’ ci-in a hong genkhak uh leh
  </para>
  <para style="p">
    <verse number="26" style="v" />amaute kiangah, ‘Kumpipa in kei, Jonathan' inn-ah a si dingin a hong puakkik nawnlohna dingin a thum hi ing,’ ci-in dawng in,” ci-in a hong gen hi.
  </para>
  <para style="p">
    <verse number="27" style="v" />Kumpi ulian khempeuh ka kiangah hong pai takpi uh a, thu a hong dong uh hi. Kei zong kumpipa' hong vaikhakna bangin ka dawngkik hi. Tua ciangin amaute in a gen ding uh om nawnlo hi. Bang hang hiam cih leh kumpipa tawh ka kihona uh a hong zasim kuamah a om kei uh hi.
  </para>
  <para style="p">
    <verse number="28" style="v" />Tua hi a, Jerusalem khua a kilak ciangdong kei zong thong huangsung mahah ka omlai hi.
  </para>
  <chapter number="39" style="c" />
  <para style="p">
    <verse number="1" style="v" />Judah gamah Zedekiah kumpi a suahzawh kum kua leh kha sawm a phak laitakin, Babylon kumpipa Nebukhadnezzar leh a galkap khempeuh Jerusalem khua a sim dingin a hong kuan uh hi.
  </para>
  <para style="p">
    <verse number="2" style="v" />Zedekiah in a ukzawh kum sawm leh kum khat, a kha lina, a ni kua ni-in, kumpipa' khuapi kulh a hong phulet uh hi.
  </para>
  <para style="p">
    <verse number="3" style="v" />Jerusalem khua a kilak laitakin Nergalsharezer, Samgarnebo, galkapbu Sarsekhim leh sakol galkapmang Nergalsharezer-te-a kipan Babylon kumpi uliante khempeuh hong pai-in kongpi laita penah hong tu uh hi.
  </para>
  <para style="p">
    <verse number="4" style="v" />Judah kumpipa Zedekiah leh galkap khempeuh in amaute a muh uh ciangin a taisim uh hi. Zan laitakin kumpipa' huansung tawnin kulhte gel kikala kongpi kantanin khuapisung pan paikhia uh a, Arabah gam lam a manawh uh hi.
  </para>
  <para style="p">
    <verse number="5" style="v" />Ahih hangin Babylon galkapte in nungdelh uh a, Jerikho zanglei-ah Zedekiah a pha uh hi. A mat khit uh ciangin Hamath gam Riblah khua-ah, Babylon kumpipa Nebukhadnezzar' kiangah paipih uh a, amah in thukhenna a pia hi.
  </para>
  <para style="p">
    <verse number="6" style="v" />Riblah khua-ah Babylon kumpipa in Zedekiah' muh mahin a tapate thahlupsak a, Judah gam kumpi ulian khempeuh zong a thatlum hi.
  </para>
  <para style="p">
    <verse number="7" style="v" />Zedekiah' mittangte a khelkhiatsak khit ciangin kol bulh a, Babylon-ah a ciahpih hi.
  </para>
  <para style="p">
    <verse number="8" style="v" />Babylon mite in kumpipa' inn leh midangte' innte hal uh a, Jerusalem khua kulhpi a susia uh hi.
  </para>
  <para style="p">
    <verse number="9" style="v" />Tua ciangin kumpi cing galkapmangpa Nebuzaradan in khuapi sungah a kinusia lai mite pen ama kiangah a tai mite tawh, Babylon-ah sal dingin a paipih hi.
  </para>
  <para style="p">
    <verse number="10" style="v" />Kumpi cing galkapmangpa Nebuzaradan in bangmah a neilo mizawng pawlkhat Judah gamah nusia a, leenggah huan leh lo a pia hi.
  </para>
  <para style="p">
    <verse number="11" style="v" />Babylon kumpipa Nebukhadnezzar in kei tawh kisai-in kumpi cing galkapmangpa Nebuzaradan thu pia a,
  </para>
  <para style="p">
    <verse number="12" style="v" />“Jeremiah la un. Limtakin kem un la bawlsia kei un. Ama deih bangbangin na bawl un,” a ci hi.
  </para>
  <para style="p">
    <verse number="13" style="v" />Tua ciangin kumpi cing galkapmang Nebuzaradan tawh, galkapbu Nebushazban leh sakol galkapmang Nergalsharezer-te-a kipan Babylon kumpipa' uliante khempeuh in
  </para>
  <para style="p">
    <verse number="14" style="v" />thong huangsung panin kei a hong lakhia uh hi. Ahikam' tapa ahi, Shafan' tupa Gedaliah in hong kemin inn-ah a hong ciahpih dingin kei a hong ap uh hi. Tua ahih manin ka mipihte' lak mahah ka om hi.
  </para>
  <para style="p">
    <verse number="15" style="v" />Thong huang sungah kikhumcipin ka om laitakin { Topa } in hong hopih a,
  </para>
  <para style="p">
    <verse number="16" style="v" />“Ethiopia mi Ebedmelek kiangah pai in la, ‘Vanglian { Topa, } Israel mite' Pasian in hong genin-ah: En in, hih khuapi hoihna ding hilo, a siatna ding ka gensate ka tungsak ding a, tua ni a hong tun' ciangin nangmah in zong na mu ding hi.
  </para>
  <para style="p">
    <verse number="17" style="v" />Ahih hangin { Topa } in kong cihin-ah, tua ni ciangin nang kong honkhia ding a, na kihtak mite' khutsungah hong kipialo ding hi.
  </para>
  <para style="p">
    <verse number="18" style="v" />Bang hang hiam cih leh nang kong honkhia taktak ding a, namsau tawh thahna na thuak kei ding hi. { Topa } in kong cihin-ah, kei hong muang na hih manin na nuntakna na suahtak liailiai ding hi, hong ci hi,’ ci-in va gen in,” a hong ci hi.
  </para>
  <chapter number="40" style="c" />
  <para style="p">
    <verse number="1" style="v" />Kol kibulhin Jerusalem khua leh Judah gama saltangte khempeuh tawh Babylon khua-ah hong kipuak khit ciangin Ramah khua panin kumpi cing galkapmang Nebuzaradan in hong khahkhia kik hi. Tua khit ciangin { Topa } in kei a hong hopih hi.
  </para>
  <para style="p">
    <verse number="2" style="v" />Kumpi cing galkapmangpa in kei hong samkhia-in hong hopih a, “{ Topa } na Pasian in hih mun a siatna ding thu gen khinzo hi.
  </para>
  <para style="p">
    <verse number="3" style="v" />Ama gen bangmahin { Topa } in tu-in zong a hih khinzo hi. Note in { Topa' } thu mangloin a tungah mawh na hih manun, note tungah hih bang thu a hong tung ahi hi.
  </para>
  <para style="p">
    <verse number="4" style="v" />Tu-in en in, na khuta kibulh kolte tuni-in kong sutkhiatsak a, kong khahkhia ta hi. Babylon khua-ah kei tawh pai ding hoih na sak leh hong pai in. Keimah in limtakin nang kong kem ding hi. Ahih hangin Babylon khua-ah kei tawh pai ding hoih na sak kei leh hong pai kei in. Gam khempeuh na mai-ah om a, na painopna peuhpeuhah na pai thei hi,” a hong ci hi.
  </para>
  <para style="p">
    <verse number="5" style="v" />Kei ka pau loh ciangin Nebuzaradan in, “Babylon kumpipa in Judah gam khuapite a uk dingin a koih Ahikam' tapa, Shafan' tupa Gedaliah kiangah paikik in. Amah tawh na mipihte lakah na teng in. Na ten' nop kei leh lah na pai nopna peuhpeuhah pai in,” a hong ci hi. Tua ciangin kumpi cing galkapmangpa in an leh letsong hong pia-in kei a hong paisak hi.
  </para>
  <para style="p">
    <verse number="6" style="v" />Tua ciangin kei zong Ahikam' tapa Gedaliah' omna Mizpah khua-ah ka pai a, gamsungah a omlai ka mipihte tawh ka omkhawm hi.
  </para>
  <para style="p">
    <verse number="7" style="v" />Babylon kumpipa in gam uk dingin Ahikam' tapa Gedaliah koih a, Babylon khua-ah sal dingin a kipaipihlo gamsungah mizawng pente ahi papi, nupi, leh naupangte a en dingin a koihna thu, Babylon-te' khutsungah a lut nailo, gamsung khuaneu-a om galkapbute leh a galkapte un a zak uh ciangin
  </para>
  <para style="p">
    <verse number="8" style="v" />Mizpah khua Gedaliah kiangah a pai uh hi. Nethaniah' tapa Ishmael, Kareah' tapa Johanan, Tanhumeth' tapa Seraiah, Netofah khuami Efai' tate, leh Maakath mi Jezaniah-te in a galkapte hong paipih uh hi.
  </para>
  <para style="p">
    <verse number="9" style="v" />Ahikam' tapa, Shafan' tupa Gedaliah in zong amaute kiangah kiciamin gen a, “Babylon mite' khutnuai-ah na om ding uh kihta tuan kei un. Hih gamsung mahah om un la, Babylon kumpipa' na sepsak le uh cin note tungah thusia bangmah omlo ding hi.
  </para>
  <para style="p">
    <verse number="10" style="v" />Kei ka hih leh Mizpah khua mahah ka om ding a, ei kiangah hong pai ding Babylon mite kiangah note' tangin ka ding ding hi. No na hih uh leh leenggahzu, khuakhal ante, leh sathaute khawm un la, na beel sung uhah koih un. Na laksa uh khua ciat mahah na teng un,” a ci hi.
  </para>
  <para style="p">
    <verse number="11" style="v" />Tua mah bangin Moab gam, Ammon gam, Edom gam, leh gamdanga teng Judah mi khempeuh in, Babylon kumpipa in Judah gamah mi pawlkhat omsak lai a, tuate a uk dingin Ahikam' tapa, Shafan' tupa Gedaliah koih hi, cih thu a za uh hi.
  </para>
  <para style="p">
    <verse number="12" style="v" />Tua ciangin Jew mi khempeuh a kithehthangna mun khempeuh panin Judah gamah hong ciahkik uh a, Mizpah khua Gedaliah kiangah hong pai uh hi. Leenggahzu leh khuakhal an tampi a kaikhawm uh hi.
  </para>
  <para style="p">
    <verse number="13" style="v" />Tua ciangin Kareah' tapa Johanan leh gamsung khuaneu-a om galkapbute khempeuh Mizpah khua Gedaliah kiangah hong pai uh a,
  </para>
  <para style="p">
    <verse number="14" style="v" />“Ammon kumpipa Baalis in nang a hong suam dingin Nethaniah' tapa Ishmael a sawllam na thei hiam?” ci-in a dong uh hi. Ahih hangin Ahikam' tapa Gedaliah in amau' thugen a um kei hi.
  </para>
  <para style="p">
    <verse number="15" style="v" />Tua ciangin Kareah' tapa Johanan in Mizpah khua-a Gedaliah' kiangah, “Nethaniah' tapa Ishmael hong thatsak in. Kuamah in hong theilo ding uh hi. Nang hong kithat leh nang a hong beel Jew mite kikhenthang ding a, Judah gamah mi a omlai sunteng in zong beilawh ding uh ahih manin bang hangin amah in nang hong that laizang ding ahi hiam?” ci-in a hopihsim hi.
  </para>
  <para style="p">
    <verse number="16" style="v" />Ahih hangin Ahikam' tapa Gedaliah in Kareah' tapa Johanan' kiangah, “Tua bangin hih kei in; bang hang hiam cih leh Ishmael' thu na genna manlo hi,” a ci kik hi.
  </para>
  <chapter number="41" style="c" />
  <para style="p">
    <verse number="1" style="v" />Kha sagih kha hong tun' ciangin Nethaniah' tapa, Elishama' tupa, kumpi nam leh kumpipa' ulian pente khat ahi Ishmael, mi sawm tawh Mizpah khua Ahikam' tapa Gedaliah' kiangah hong hawh uh hi. Mizpah khua-ah amaute in an a nekkhawm laitakun,
  </para>
  <para style="p">
    <verse number="2" style="v" />Nethaniah' tapa Ishmael leh tua mi sawmte in, Babylon kumpipa in gam uk dingin a koih Ahikam' tapa, Shafan' tupa Gedaliah pen namsau tawh satin a thatlum uh hi.
  </para>
  <para style="p">
    <verse number="3" style="v" />Ishmael in Mizpah khua-ah Gedaliah tawh a omkhawm Jew mi khempeuh leh tua laitakin a om Babylon galkapte zong a that hi.
  </para>
  <para style="p">
    <verse number="4" style="v" />Gedaliah a kisuam ni a zing ciang, kuama theih ma-in
  </para>
  <para style="p">
    <verse number="5" style="v" />Shekhem, Shiloh, leh Samaria khuate panin mi sawmgiat hong pai uh hi. Amaute in a khamul uh metin a puan uh balkekin, a pumpi uh a kikui gawpsa-in { Topa' } biakinn-ah an tawh biakna leh paknamtui tawh biakna a piak ding uh hong tawi khawm uh hi.
  </para>
  <para style="p">
    <verse number="6" style="v" />Nethaniah' tapa Ishmael zong Mizpah khua panin kap kawmin hong paikhia a, amau hong dawntuah hi. Amau tawh a kimuh ciangin amah in, “Ahikam' tapa Gedaliah hong en dih un,” ci-in a sam hi.
  </para>
  <para style="p">
    <verse number="7" style="v" />Khuapisung a tun' uh ciangin Nethaniah' tapa Ishmael leh a mi sawmte in amaute thatin a luang uh tuikhuksung khatah a paai uh hi.
  </para>
  <para style="p">
    <verse number="8" style="v" />Ahih hangin amaute' lakah mi sawm in Ishmael' kiangah, “Ko hong that kei in. Mangbuh, mangbuhham, sathau leh khuaizu ka selsim uh lolai-ah tampi a om hi,” a ci uh hi. Tua ahih manin amah leh a lawmte in amaute a that kei uh hi.
  </para>
  <para style="p">
    <verse number="9" style="v" />Ishmael in a thahsa misi luanghawm khempeuh a paihna tuikhuk pen a gol khat hi a, kumpipa Asa in Israel kumpipa Baasha a nan'na dingin a bawl ahi hi. Nethaniah' tapa Ishmael in a thahsa misi luanghawmte tua tuikhuk a dimsak hi.
  </para>
  <para style="p">
    <verse number="10" style="v" />Tua ciangin kumpi cing galkapmang Nebuzaradan in, Ahikam' tapa Gedaliah' uk dingin a piak kumpipa' tanute leh Mizpah khua-a a kinusia mi khempeuh-a kipan Mizpah khua-ah a omlai mi khempeuh Nethaniah' tapa Ishmael in man a, Ammon gam lam zuanin a paikhiatpih hi.
  </para>
  <para style="p">
    <verse number="11" style="v" />Ahih hangin Kareah' tapa Johanan leh amah tawh a omkhawm galkapmang khempeuh in Nethaniah' tapa Ishmael' tatsiatnate a zak uh ciangin
  </para>
  <para style="p">
    <verse number="12" style="v" />a galkap khempeuh uh tawh Nethaniah' tapa Ishmael a sim dingin a kuankhia uh hi. Gibeon tuikhukpi a tun' uh ciangin a pha uh hi.
  </para>
  <para style="p">
    <verse number="13" style="v" />Ishmael' mat mi khempeuh in Kareah' tapa Johanan leh a hong tonpih galkapmangte a muh uh ciangin a nuam uh hi.
  </para>
  <para style="p">
    <verse number="14" style="v" />Tua ahih manin Mizpah khua panin Ishmael in manin a paikhiatpihte khempeuh hong kilehhei kikin Kareah' tapa Johanan a beel uh hi.
  </para>
  <para style="p">
    <verse number="15" style="v" />Ahih hangin Nethaniah' tapa Ishmael leh mihing giat Johanan' khutsung panin suakta uh a, Ammon gamah a tai uh hi.
  </para>
  <para style="p">
    <verse number="16" style="v" />Tua ciangin Kareah' tapa Johanan leh a paipih galkapmangte khempeuh in, Nethaniah' tapa Ishmael in Mizpah khua-ah Ahikam' tapa Gedaliah a thah khit ciangin manin a paikhiatpih galkapte, nupite, naupangte, leh kumpi innsungmangte-a kipan a omlai mi khempeuh Gibeon khua panin a ciahpih kik uh hi.
  </para>
  <para style="p">
    <verse number="17" style="v" />Egypt gam a zuan dingin amaute pai uh a, Bethlehem khua gei Khimham Khawlmun-ah a khawl uh hi.
  </para>
  <para style="p">
    <verse number="18" style="v" />Bang hang hiam cih leh Babylon mite a kihta uh hi. Babylon kumpipa in gam uk dingin a koih Ahikam' tapa Gedaliah pen Nethaniah' tapa Ishmael in suamlum ahih manin a kihta uh ahi hi.
  </para>
  <chapter number="42" style="c" />
  <para style="p">
    <verse number="1" style="v" />Tua ciangin galkapmangte khempeuh, Kareah' tapa Johanan, Hoshaiah' tapa Azariah, leh a neupen pana kipan a lianpen dongin mi khempeuh hong paikhawmin
  </para>
  <para style="p">
    <verse number="2" style="v" />kei kiangah, “Kong thumna uh hong ngai in la, a hong kinusia ko teng-a' dingin { Topa } na Pasian kiangah thu hong ngetsak in. Bang hang hiam cih leh khatvei lai-in mi tampi ka hih uh hangin tu-in nong muh bangin mi tawmno khat bek ka hita uh hi.
  </para>
  <para style="p">
    <verse number="3" style="v" />{ Topa } na Pasian in ka lam paina ding uh ahi a, ka na sepna ding uh ahi zongin a hong lahna dingin thu hong ngetsak in,” hong ci uh hi.
  </para>
  <para style="p">
    <verse number="4" style="v" />Kei zong amaute kiangah, “Nong genna uh ka thei khinzo hi. En un, nong ngetna bangun { Topa } na Pasian uh kiangah thu ka ngen ding a, { Topa' } hong dawn'kikna bangbang ka hong gen ding hi. Bangmah kong im kei ding hi,” ka ci hi.
  </para>
  <para style="p">
    <verse number="5" style="v" />Tua ciangin amaute in kei kiangah, “{ Topa } na Pasian in kote-a' dingin nang tungah a hong gen bangbang ka zuih kei tak mah uh leh { Topa } in mantakin thei ta hen.
  </para>
  <para style="p">
    <verse number="6" style="v" />Nang kong sawlna uh { Topa } i Pasian' hong gen bangbang hoih ta leh sia ta leh ka mang ding uh hi. Bang hang hiam cih leh { Topa } i Pasian' thu mang leeng, ei-a' dingin na hong hoih ding hi,” a hong ci uh hi.
  </para>
  <para style="p">
    <verse number="7" style="v" />Tua zawh ni sawm khit ciangin { Topa } in kei a hong hopih hi.
  </para>
  <para style="p">
    <verse number="8" style="v" />Tua ciangin keimah in Kareah' tapa Johanan, amah tawh a omkhawm galkapmangte khempeuh, leh a neupen-a kipan a lianpen dongin mi khempeuh ka sam a,
  </para>
  <para style="p">
    <verse number="9" style="v" />“Na deihna uh kong thumsakna dingin nong sawlna uh { Topa, } Israel mite' Pasian in a hong genin-ah:
  </para>
  <para style="p">
    <verse number="10" style="v" />Hih gamah note na omsuak uh leh note kong lam ding a, kong phel kei ding hi. Kong phut ding a, kong botkhia kei ding hi. Bang hang hiam cih leh note' tungah siatna kong tun'sak manin ka dah hi.
  </para>
  <para style="p">
    <verse number="11" style="v" />Na kihtak uh Babylon kumpipa kihta nawn kei un. { Topa } in kong cihin-ah, lau nawn kei un. Bang hang hiam cih leh ama khutsung pan a hong honkhia ding leh a hong lakhia dingin keimah in note kong ompih hi.
  </para>
  <para style="p">
    <verse number="12" style="v" />Amah in note hong hehpihin na gam mah uhah na ten'suak theihna dingun keimah in note kong hehpih ding hi.
  </para>
  <para style="p">
    <verse number="13" style="v" />“Ahih hangin note in { Topa } na Pasian uh' thu mangloin, ‘Hih gam sungah ka teng nawn kei ding uh hi.
  </para>
  <para style="p">
    <verse number="14" style="v" />Gal omlohna, peengkul kitum lohna, anduh gilkial lohna Egypt gamah pai-in tua lai-ah ka teng ding uh hi,’ na cih uh leh
  </para>
  <para style="p">
    <verse number="15" style="v" />Judah gamah a omlai mite aw, { Topa' } kammal ngai un. Vanglian { Topa, } Israel mite' Pasian in kong cihin-ah: Egypt gamah a teng dingin na pai teitei uh a, na ten' teitei uh leh
  </para>
  <para style="p">
    <verse number="16" style="v" />na kihtaktak uh namsau in Egypt gamah note hong that veve ding a, na kihtaktak uh kialpi in zong Egypt gamah note hong nungdelh veve-in, tua lai munah na si veve ding uh hi.
  </para>
  <para style="p">
    <verse number="17" style="v" />Egypt gamah pai-in a teng khempeuh namsau tawh ahi a, kialpi tawh ahi a, pulnatna tawh ahi zongin a si ding uh hi. Amaute' tungah ka tun'sak ding gimna panin kuamah a suakta kei ding uh hi.
  </para>
  <para style="p">
    <verse number="18" style="v" />“Bang hang hiam cih leh Vanglian { Topa, } Israel mite' Pasian in kong cihin-ah: Jerusalem khua-ah a teng mite' tungah ka hehna leh ka thangpaihna a kibuak bangmahin Egypt gamah na pai uh leh note tungah ka hehna hong kibua ding hi. Mite in note hong lipkhap ding a, kihamsiatna-in hong zangin hong zahko ding uh hi. Note in hih mun na mukik nawn kei ding uh hi, ci-in gen hi,” ka ci hi.
  </para>
  <para style="p">
    <verse number="19" style="v" />Tua ciangin Judah gamah a omlai sunte kiangah, “{ Topa } in note kiangah, Egypt gamah pai kei un, hong ci hi. Tuni-in note kong hilhkholhnate teltakin thei un.
  </para>
  <para style="p">
    <verse number="20" style="v" />Na sihna dingun lam na pial khin uh hi. Bang hang hiam cih leh { Topa } na Pasian uh kiangah kei nong paisak uh a, ‘Ko-a' dingin { Topa } i Pasian' kiangah thu hong ngetsak in. { Topa } i Pasian in a hong gen peuhpeuh ko kiangah hong gen in. Ko zong ka mang ding uh hi,’ na hong ci uh hi.
  </para>
  <para style="p">
    <verse number="21" style="v" />{ Topa } na Pasian un note' kiangah gen dingin a hong sawl tu-in kong gen khinzo hi. Ahih hangin note in khat beek na mang kei uh hi.
  </para>
  <para style="p">
    <verse number="22" style="v" />Tua ahih manin na ten'nopna mun uhah namsau tawh thahna, kial leh pulnatna tawh sihna na thuak ding uh hi, ci-in tu-in teltakpi-in thei ta un,” ka cithuah lai hi.
  </para>
  <chapter number="43" style="c" />
  <para style="p">
    <verse number="1" style="v" />{ Topa } Pasian in mi khempeuh kiangah a hong sawl hih thuteng ka gen khit ciangin
  </para>
  <para style="p">
    <verse number="2" style="v" />Hoshaiah' tapa Azariah leh Kareah' tapa Johanan-a kipan migilo dangte khempeuh in kei kiangah, “Nang in zuau na phuak hi. { Topa } i Pasian in, ‘Egypt gamah a teng dingin pai kei un,’ ci-in a gen dingin nang hong sawllo hi.
  </para>
  <para style="p">
    <verse number="3" style="v" />Neriah' tapa Baruk in Babylon mite' khutsungah kote hong pia nuamin, hong kithahna ding ahih kei leh Babylon-ah saltang dingin hong kilak theihna ding deih ahih manin ko a hong langpang dingin nang a hong zang ahi zaw hi,” a hong ci uh hi.
  </para>
  <para style="p">
    <verse number="4" style="v" />Tua ahih manin Kareah' tapa Johanan leh galkapmangte khempeuh-a kipan mi khempeuh in Judah gamah omsuakna ding { Topa' } thugenna a mang kei uh hi.
  </para>
  <para style="p">
    <verse number="5" style="v" />Tua ciangin Kareah' tapa Johanan leh galkapmangte khempeuh in, a kihawlkhiatna uh gam khempeuh panin a hong ciahkik mite leh Judah gamah a omlaisun teng Egypt gamah a paipih uh hi.
  </para>
  <para style="p">
    <verse number="6" style="v" />Papi, nupi, naupang, kumpipa' tanute-a kipan kumpi cing galkapmang Nebuzaradan in Ahikam' tapa, Shafan' tupa ahi Gedaliah' kep dingin a nusiat mi khempeuh a paipih uh hi. Neriah' tapa Baruk leh kei zong a hong kipaipih hi.
  </para>
  <para style="p">
    <verse number="7" style="v" />Amaute in { Topa' } thu manglo uh a, Egypt gamah pai-in Tahpanhes khua dong kitung hi.
  </para>
  <para style="p">
    <verse number="8" style="v" />Tua ciangin Tahpanhes khua-ah { Topa } in kei hong hopih a,
  </para>
  <para style="p">
    <verse number="9" style="v" />“Suangtum gol pawlkhat la in la, Tahpanhes khua Faro kumpi inn lutna suangphah nuai-ah phum in. Na phumlam Judah mi khempeuh musak in.
  </para>
  <para style="p">
    <verse number="10" style="v" />Tua ciangin amaute kiangah, ‘Vanglian { Topa, } Israel mite' Pasian in hong genin-ah: En un, keimah in ka nasempa ahi Babylon kumpipa Nebukhadnezzar ka la ding a, hih ka suang phumte tungah ama kumpi tokhom hong phut ding a, tuate tungah a kumpi puanbuk a lam ding hi.
  </para>
  <para style="p">
    <verse number="11" style="v" />Amah hong pai-in Egypt gam hong simgawp ding a, pulnatna tawh a si ding mite pulnatna tawh si-in, sala mat dingte salin kimanin, namsau-a si ding mite namsau tawh kithat ding uh hi.
  </para>
  <para style="p">
    <verse number="12" style="v" />Egypt pasian-te a kibiakna biakinnte hal ding a, a pasian-te uh halin a puakhia ding hi. Tuucingte in a puan tung uha om khahte paai-in a sian'sak uh bangin amah in Egypt gam siangsak ding a, tua khit ciangin ngaihmuang takin a ciahkik ding hi.
  </para>
  <para style="p">
    <verse number="13" style="v" />Amah in Egypt gam Heliopolis khua-a mual suangte susia ding a, Egypt pasian-te a kibiakna innte mei tawh a halsak ding hi, ci hi,’ ci-in va gen in,” hong ci hi.
  </para>
  <chapter number="44" style="c" />
  <para style="p">
    <verse number="1" style="v" />Egypt gam Migdol khua, Tahpanhes khua, Memfis khua, leh leitaw lama teng Jew mite tawh kisai-in { Topa } in thu hong gen a,
  </para>
  <para style="p">
    <verse number="2" style="v" />“Vanglian { Topa, } Israel mite' Pasian in kong genin-ah: Note in Jerusalem khua leh Judah gam khuapi khempeuh tungah ka tun'sak gimna na muzo uh hi. En un, tuni-in tua khuate a siasa mahin omlai a, kuamah tenglo hi.
  </para>
  <para style="p">
    <verse number="3" style="v" />Bang hang hiam cih leh amaute in ka hehna dingin gitlohna bawl uh a, amaute-a kipan note leh na pu na pate un a theih ngeiloh uh pasian-te' na semin paknamtui halin a bia uh hi.
  </para>
  <para style="p">
    <verse number="4" style="v" />Ahih hangin note kiangah ka nasem kamsangte khempeuh kong sawl a, ‘Ka muhdah hih a kihhuai na na gamta nawn kei un,’ ci-in kong gensak tawntung hi.
  </para>
  <para style="p">
    <verse number="5" style="v" />Ahih hangin amaute in ka thu hong ngailoin a bil uh hong ngatlo uh a, a gitlohna uh panin kihei loin, pasian dangte kiangah paknamtui hal veve uh hi.
  </para>
  <para style="p">
    <verse number="6" style="v" />Tua ahih manin Judah gam khuapite sung leh Jerusalem khua kongzing lakah ka hehna leh ka thangpaihna ka bua a, ka kuangsak hi. Tuni-a na muh uh bangin tuate kisia-in gamlak suak khinta hi.
  </para>
  <para style="p">
    <verse number="7" style="v" />“Tu-in Vanglian { Topa } Pasian, Israel mite' Pasian in kong genin-ah: Bang hangin note in hih bangin note' siatna dingin mawhna lianpi bawl na hi uh hiam? Judah gamsungah papi, nupi, naupang, leh naungek-a kipan a nungtalai kuamah om nawn kei hen, cih na deihna uh ahi hiam?
  </para>
  <para style="p">
    <verse number="8" style="v" />Note si-in, leitunga minam dang khempeuhte in hamsiatna-in a hong zat ding uh leh hong simmawhna dingun bang hangin na khut uh tawh milim bawlin, na ten'na dingun na zuat uh Egypt gamah pasian dangte' kiangah paknamtui halin kei hong hehsak na hi uh hiam?
  </para>
  <para style="p">
    <verse number="9" style="v" />Judah gam leh Jerusalem khua kongzing lakah na pute na pate uh' gitlohna, Judah kumpite' gitlohna, a zite uh' gitlohna, note mahmah' gitlohna, leh na zite uh' gitlohnate mangngilh khin na hi uh hiam?
  </para>
  <para style="p">
    <verse number="10" style="v" />Tuni ciangdong note na kiniamkhiat kei uh a, kei hong zahtak loin, note leh na pute na pate uh tungah kong piak ka thukhamte leh ka ngeinate na zui kei uh hi.
  </para>
  <para style="p">
    <verse number="11" style="v" />“Tua ahih manin Vanglian { Topa, } Israel mite' Pasian in kong genin-ah: En un, note a susia dingin na langkhat uhah kei ka ding a, Judah gam khempeuh ka susia ding hi.
  </para>
  <para style="p">
    <verse number="12" style="v" />Egypt gamah a teng dingin a lungsim a khensat khin Judah mi a omlaite, a vekpi-un ka sisak khin ding hi. Egypt gamah namsau tawh kithat sakin kial tawh ka puksisak ding hi. A neupen-a kipan a golpen dongin namsau leh kialpi tawh a si ding uh a, mite' lipkhap, mite in kihamsiatna-in a zat leh mite' simmawh ka suaksak ding hi.
  </para>
  <para style="p">
    <verse number="13" style="v" />Jerusalem khua ka siatsak bangin Egypt gama teng mite namsau tawh, kialpi tawh, pulnatna tawh sihna ka thuaksak ding a,
  </para>
  <para style="p">
    <verse number="14" style="v" />Egypt gamah pai-in a teng Judah mi a omlaite in a zuatkik nop uh ahi Judah gamah ciahkik thei nawnloin, khat beek suakta loin, zong a nungta suak kei ding uh hi. Galtai pawlkhat longal khat beek a suakta kei ding uh hi,” a hong ci hi.
  </para>
  <para style="p">
    <verse number="15" style="v" />Tua ciangin a zite un pasian dangte kiangah paknamtui a hallam a thei papi khempeuh leh tua lai-ah a ding nupi khempeuh-a kipan Egypt gam leitaw lamah a teng mi khempeuh, a vekpi-in mi tampi tak in kei kiangah,
  </para>
  <para style="p">
    <verse number="16" style="v" />“{ Topa' } mina nong gen thute kong mang kei ding uh hi.
  </para>
  <para style="p">
    <verse number="17" style="v" />Ahih hangin ka ciamsa uh bangin kote, ka pute ka pate, ka kumpite uh leh kumpi uliante in Judah gam khuapite leh Jerusalem khua kongzing lakah ka hih ngei uh bangin vantung kumpinu kiangah paknamtui halin tuidawn biakna ka hihzaw ding uh hi. Bang hang hiam cih leh ka tuacih uh ciangin an tampi ka nei uh a, hau-in gimna zong ka thuak kei uh hi.
  </para>
  <para style="p">
    <verse number="18" style="v" />Ahih hangin vantung kumpinu kiangah paknamtui halna leh tuidawn biakna ka hih nawnloh uha kipan bangmah ka nei nawn kei uh a, namsau leh kial in hong thatlum zawsop hi,” a hong ci uh hi.
  </para>
  <para style="p">
    <verse number="19" style="v" />Nupite in zong, “Vantung kumpinu' lim a sun dingin moh bawlin paknamtui halna leh tuidawn biakna ka bawl uh ciangin ka pasalte uh' thukim lohpi-in a bawl ka hi zenzen uh hiam?” a hong ci uh hi.
  </para>
  <para style="p">
    <verse number="20" style="v" />Tua ciangin tua bangin a hong dawngkik papi, nupi-a kipan mi khempeuhte kiangah,
  </para>
  <para style="p">
    <verse number="21" style="v" />“Judah gam khuapite leh Jerusalem khua kongzing lakah note, na pute na pate uh, na kumpite uh, leh na kumpi uliante uha kipan gamsung mi khempeuh in paknamtui halna na bawl uh ciangin { Topa } in tua pen a phawklo sa na hi uh hiam? A ngaihsunlo sa na hi uh hiam?
  </para>
  <para style="p">
    <verse number="22" style="v" />{ Topa } in na hoihlohnate uh leh na bawl uh kihhuainate hangin note hong thuakzo nawnlo hi. Tua ahih manin tuni mahmahin zong na gam uh gamlak suakkhin a, mite' kihamsiatna suakin kuamah teng nawnlo hi.
  </para>
  <para style="p">
    <verse number="23" style="v" />Note in paknamtui halin, { Topa' } tungah mawh thamloin, { Topa' } thu mangloin ama thukhamte, a ngeinate, leh a hong thupiakte zuilo na hih manun tuni mahmahin zong hih gimna note tungah hong tung ahi hi,” ka ci hi.
  </para>
  <para style="p">
    <verse number="24" style="v" />Tua ciangin mi khempeuhte kiang leh a diakdiakin nupi khempeuhte kiangah, “{ Topa' } kammal ngai dih un. Egypt gamah a om no Judah mite khempeuh aw,
  </para>
  <para style="p">
    <verse number="25" style="v" />Vanglian { Topa, } Israel mite' Pasian in hong genin-ah: Note leh na zite un na khut bek uh tawh na sep uh hiloin na kam mahmah uh tawh, ‘Vantung kumpinu' tungah paknamtui hal ding leh tuidawn biakna piak dingin ka kiciamnasa uh bangin ka sem taktak ding uh hi,’ ci-in na gen khinzo uh hi. Tua ahih leh na kiciamna uh kipsak ta un la, na kiciamna uh bangin sem dih un!
  </para>
  <para style="p">
    <verse number="26" style="v" />Ahih hangin Egypt gamah a om no Judah mite aw, { Topa' } thugenna hong ngai un. En un, { Topa } in kong cihin-ah, Egypt gamah a om Judah mi khat beek in, ‘{ Topa } a nuntak bangin,’ ci-in ka min zangin a kiciam nawnlohna dingun ka min lianpi tawh ka kiciam khinzo hi.
  </para>
  <para style="p">
    <verse number="27" style="v" />En un, amaute tungah hoihna tungloin siatna a tun'na dingin keimah in ka bawl ding hi. Egypt gamah a om Judah mi khempeuh namsau leh kialpi tawh si ding uh a, khat beek a suakta kei ding uh hi.
  </para>
  <para style="p">
    <verse number="28" style="v" />Namsau tawh thahna a thuak khalo mi tawmkhate, Egypt gam panin Judah gamah hong ciahkik ding uh a, Egypt gamah a teng dingin a pai a nungtalai sunte in kei' kammal leh amau' kammal koizaw a manin tung, cih a thei ding uh hi.
  </para>
  <para style="p">
    <verse number="29" style="v" />Note' siatna ding ka gensa thute a hong tung takpi ding ahihna thu na theihna dingun { Topa } in kong cihin-ah, note tungah hih lim kong pia ding a, hih munah note kong thuaksak ding hi:
  </para>
  <para style="p">
    <verse number="30" style="v" />{ Topa } in kong genin-ah: ‘En un, Judah kumpi Zedekiah, a galpa ahi amah a that nuam Babylon kumpipa Nebukhadnezzar' khutsungah ka piak mah bangin Egypt kumpipa Faro Hofra, a galte' khutsung, amah a thatnuam mite' khutsungah ka pia ding hi,’ hong ci hi,” ka cithuah lai hi.
  </para>
  <chapter number="45" style="c" />
  <para style="p">
    <verse number="1" style="v" />Josiah' tapa Jehoiakim, Judah gamah kumpi a suahzawh kum li a cin' ciangin Neriah' tapa Baruk in laibu khat sungah keima gen bangbang a gelh hi. Tua ahih ciangin Baruk kiangah,
  </para>
  <para style="p">
    <verse number="2" style="v" />“Baruk aw, { Topa, } Israel mite' Pasian in nang hong hopih hi.
  </para>
  <para style="p">
    <verse number="3" style="v" />Nangmah in, ‘Gimna thuak ing! Bang hang hiam cih leh { Topa } in ka dahna leh ka natna hong behlap hi. Ka tautauna-in ka gim khinzo a, ka tawlnga thei kei hi,’ na ci hi.
  </para>
  <para style="p">
    <verse number="4" style="v" />“{ Topa } in nang tungah hih bang a gen dingin hong sawl hi: En in, keimah in ka lamsate ka phelkik a, ka phuhsate ka botkhia kik hi. Keimah in leitung buppi tua bangin ka hih ding hi.
  </para>
  <para style="p">
    <verse number="5" style="v" />Tua sung panin nang a pengthei tuam dingin kingaihsun na hi hiam? Tua bangin kingaihsun kei in; bang hang hiam cih leh en in, { Topa } in kong cihin-ah, mi khempeuh tungah gimna ka tungsak ding hi. Ahih hangin nang pen na paina mun khempeuhah kong suaktasak liailiai ding hi, ci hi,” ka ci hi.
  </para>
  <chapter number="46" style="c" />
  <para style="p">
    <verse number="1" style="v" />Gamdangte' thu tawh kisai-in { Topa } in kei kiangah thu hong gen hi.
  </para>
  <para style="p">
    <verse number="2" style="v" />Josiah' tapa Jehoiakim, Judah gamah kumpi a suahzawh kum li a phak hunin Babylon kumpipa Nebukhadnezzar in Eufratis gun gei Karkhemish khua-ah Egypt kumpipa Faro Neko simin a zo hi. Egypt kumpipa' galkapte tawh kisai-in hih bangin a hong gen hi:
  </para>
  <para style="p">
    <verse number="3" style="v" />“Na lumte uh la un la galsim dingin kuankhia un!
  </para>
  <para style="p">
    <verse number="4" style="v" />Sakol vante vawh un la, tuang ta un, sakol galkapte aw. Na sik lukhute uh khu un la, na teipite uh tat hiamin, na sik puante uh silh un.
  </para>
  <para style="p">
    <verse number="5" style="v" />“A bangci mawk ahi hiam? Amaute lungmangin a nungkik ta uh hi. A galkapte uh kilehhawl a, lau-in taikekmang mawk uh hi. Kinungleh hei kiklo uh hi; mun khempeuhah launa vive!
  </para>
  <para style="p">
    <verse number="6" style="v" />A manlang pente zong paikhia thei tuanlo uh a, galkapte zong suaktalo uh hi. Leilu lam Eufratis gun gei-ah hoi-in a tuk uh hi.
  </para>
  <para style="p">
    <verse number="7" style="v" />Nail gunpi bangin a hong khang, guntui khang a bang kua ahi hiam?
  </para>
  <para style="p">
    <verse number="8" style="v" />Nail gunpi bangin Egypt gam hong khang a, guntui khang hong bang hi. Amah in, kei ka khang ding a, leitung khempeuh ka tuam ding hi. Khuapite leh a sunga teng mite ka susia ding hi, a ci hi.
  </para>
  <para style="p">
    <verse number="9" style="v" />Sakolte aw, mai nawt un; sakol leengte aw, hat un! Lum a tawi Ethiopia mite leh Put mite aw, thal tawi a siam Lud mite aw, na galkapte uh kuansak un.
  </para>
  <para style="p">
    <verse number="10" style="v" />“Bang hang hiam cih leh tuni pen Vanglian Topa { Pasian }' ni hi a, phu a lakkik ni, a galte a thuk ni ahi hi. Namsau in amaute that ding a, a kham mateng a si uh a dawn ding hi. Bang hang hiam cih leh Vanglian Topa { Pasian } in Eufratis gun gei leilu lamah amaute biakna-in a nei hi.
  </para>
  <para style="p">
    <verse number="11" style="v" />Egypt nungakte aw, Gilead gamah pai un la, damna zatui va la un. Zatui tampi na zat khit uh hangin damna na ngah tuan kei uh hi.
  </para>
  <para style="p">
    <verse number="12" style="v" />Gamdangte in na zumhuaina uh hong za khin uh a, leitung bupah na kahna aw uh kiza hi. Na galkapte uh khatlekhat kiphukha-in, a nihun a pukkhawm uh hi,” a hong ci hi.
  </para>
  <para style="p">
    <verse number="13" style="v" />Egypt gam a sim dingin Babylon kumpipa Nebukhadnezzar' hong paina tawh kisai-in { Topa } in hih bangin kei kiangah a hong gen hi:
  </para>
  <para style="p">
    <verse number="14" style="v" />“Egypt gam leh Migdol khua-ah va gen in. Memfis khua leh Tahpanhes khua-ah va taangko in: ‘Kigingsa leh kithawisa-in om un; bang hang hiam cih leh namsau tawh note hong kithat khin ding hi,’ va ci in.
  </para>
  <para style="p">
    <verse number="15" style="v" />Bang hangin na bawngtal pasian uh Apis guallelin taimang ahi hiam? { Topa } in amah a vattuk hang ahi hi.
  </para>
  <para style="p">
    <verse number="16" style="v" />Na mite uh tampi tak hoi-in tuk uh a, amaute in khatlekhat kiangah, ‘Kithawi dih un; i mipihte kiang, i suahna gamah va ciahkik ni; tua hi leh hih namsau tawh sihna pan i suakta ding hi,’ a kici uh hi.
  </para>
  <para style="p">
    <verse number="17" style="v" />“Egypt kumpipa Faro, min thak khat pia un la, ‘Kam si bekin hun mawk beisakpa,’ ci ta un.
  </para>
  <para style="p">
    <verse number="18" style="v" />Vanglian { Topa } keimah Kumpipa ka hi hi. Taber mual, mual khempeuh sangin sangzaw-in, Karmel mual, tuipi tungah sangpi-in a dawktoh bangin, no hong simpa' thahatna a lian mahmah ding hi.
  </para>
  <para style="p">
    <verse number="19" style="v" />Egypt gamah a tengte aw, note salin a hong kipaipih cianga ding na puanlomte uh zialkhol un. Bang hang hiam cih leh Memfis khua gamlak suak ding a, kisia gawpin, kuamah tenglo ding hi.
  </para>
  <para style="p">
    <verse number="20" style="v" />Egypt gam, bawngla hoih mahmah tawh a kibang hi. Leilu lam panin a hong leeng cippi in amah a pet hi.
  </para>
  <para style="p">
    <verse number="21" style="v" />A galkap cialte nangawn amaute' lakah bawngno hatlote a bang lel uh hi. Pangloin, do tentanlo uh a, nungkikin a taikek uh hi. Bang hang hiam cih leh amau' kisiat ding ni, amau' gimthuak ding ni, hong tungzo hi.
  </para>
  <para style="p">
    <verse number="22" style="v" />A galte uh hong kuan uh ahih manin Egypt mite gul tai bangin zutkhat a kisuah uh hi. A galte uh sing phuk bangin hei tawh hong kuan uh hi.
  </para>
  <para style="p">
    <verse number="23" style="v" />Gam pha lua-in a kiphut zawhloh hangin a galte un a singte uh a phukmaisak teitei ding uh hi, { Topa } in a ci hi. Bang hang hiam cih leh amaute kauphe sangin tamzaw uh a, simzawhloh zahin a tam uh hi.
  </para>
  <para style="p">
    <verse number="24" style="v" />Egypt nungakte a maizum ding uh hi. Leilu lam panin a hong pai mite' khutsungah amaute a kipia ding uh hi,” a hong ci hi.
  </para>
  <para style="p">
    <verse number="25" style="v" />Vanglian { Topa, } Israel mite' Pasian in, “En un: Keimah in Thebes khua-a Amon pasian leh Faro kumpipa-a kipan a pasian-te uh leh a kumpite uh, Egypt kumpipa leh amah a muang mi khempeuh tungah gimna ka tungsak ding hi.
  </para>
  <para style="p">
    <verse number="26" style="v" />Amaute a that nuam Babylon kumpipa Nebukhadnezzar leh a uliante' khutsungah amaute ka pia ding hi. Ahi zongin { Topa } in kong cihin-ah, nidang lai bangin Egypt gamah mi a tengkik ding hi.
  </para>
  <para style="p">
    <verse number="27" style="v" />Ahih hangin lau kei un, ka nasempa Jakob' suante aw. Patau kei un, Israel mite aw. Bang hang hiam cih leh gamlapi panin note kong honkhia ding a, na suanlekhakte uh saltan'na gam panin kong honkhia ding hi. Jakob' suante hong ciahkik ding uh a, nuamtakin a om ding uh hi. Kuamah in amaute a lausak nawn kei ding hi.
  </para>
  <para style="p">
    <verse number="28" style="v" />{ Topa } in kong cihin-ah, ka nasem Jakob' suante aw, lau kei un. Bang hang hiam cih leh note kong ompih hi. Note ka hong thehthangna gamte khempeuh ka susia khin ding a, ahih hangin note kong susia khin kei ding hi. A kilawm zahin kong thuhilh ding a, gim pialoin kong mawk koih kei ding hi,” a hong ci hi.
  </para>
  <chapter number="47" style="c" />
  <para style="p">
    <verse number="1" style="v" />Faro kumpipa in Gaza khua a sim ma-in Filistia mite tawh kisai-in { Topa } in kei tungah thu hong gen hi.
  </para>
  <para style="p">
    <verse number="2" style="v" />{ Topa } in a hong genin-ah, “En un, leilu lam panin tui hong khang ding a, hong letkhia-in hong luang ding hi. Gamsung leh gamsunga om khempeuh hong tum ding a, khuapi leh a sunga teng khempeuh hong tum ding hi. Mite kiko ding uh a, gamsunga om mi khempeuh a kap ding uh hi.
  </para>
  <para style="p">
    <verse number="3" style="v" />Sakol khegingte za-in, sakol leeng gingte leh a pei kigawite a zak uh ciangin, a khut uh zaw luata ahih manin pate in a tate uh a donzo nawn kei ding uh hi.
  </para>
  <para style="p">
    <verse number="4" style="v" />Filistia mi khempeuh kisia-in, Taia leh Sidon panin huhnate khaktanin, suksiat ding ni hong tungta hi. Bang hang hiam cih leh { Topa } keimah in Filistia mite leh Kaftor tuipi gei-ah a omlaite ka susia ding hi.
  </para>
  <para style="p">
    <verse number="5" style="v" />Gaza khuate maizum ta uh a, Ashkelon khua kisia ta hi. Aw, no Anak mi a omlaite aw, bang tanvei no leh no kisuliam ding na hi uh hiam?
  </para>
  <para style="p">
    <verse number="6" style="v" />Note in, ‘{ Topa' } namsau aw, tawlnga nailo ding na hi hiam? Na paai sungah lutkik in la, taangloin khawl dide in,’ na ci uh hi.
  </para>
  <para style="p">
    <verse number="7" style="v" />{ Topa } in ka sawl nak leh bang ci-in khawl dide thei ding ahi hiam? Ashkelon khua leh tuipi gei teng a sim dingin ka sawlsa ahi hi,” a hong ci hi.
  </para>
  <chapter number="48" style="c" />
  <para style="p">
    <verse number="1" style="v" />Moab gam tawh kisai-in Vanglian { Topa, } Israel mite' Pasian in a genin-ah: “Nebo mite in gimna a thuak ding uh hi. Bang hang hiam cih leh a gam uh a kisia ding hi. Kiriathaim khua kila khinzo a, a kulhpite uh cim khinta hi. A mite in maizumna thuak uh a,
  </para>
  <para style="p">
    <verse number="2" style="v" />Moab gam a minthan'na beita hi. Heshbon khua-ah a galte un a simna ding uh vaihawm uh a, ‘Hong pai un, Moab gam i beimangsak ding hi,’ a ci uh hi. Madmen khua aw, nang zong na gamdai ta ding hi. Namsau in nang hong nungdelh ding hi.
  </para>
  <para style="p">
    <verse number="3" style="v" />Ngai dih un! Horonaim khua-ah mi kiko a, ‘Ngongtatna leh siatna lianpi,’ a ci uh hi.
  </para>
  <para style="p">
    <verse number="4" style="v" />“Moab gam kisusia khinta a, a kahna aw uh Zoar khua dongin a kiza hi.
  </para>
  <para style="p">
    <verse number="5" style="v" />Luhith mual kahtohna lampi-ah a paikawmun a kap uh hi. Horonaim khua-ah a tuahsuk laitakun khuapi siatna hangin a kikona aw uh a za uh hi.
  </para>
  <para style="p">
    <verse number="6" style="v" />‘Tai un! Na suahtakna dingun tai un! Sehnel gama gamlak late bangin taimang un!’ a ci uh hi.
  </para>
  <para style="p">
    <verse number="7" style="v" />“Na hatnate uh leh na neihsate uh na suan' manun note zong hong kipai khiatpih ding hi. Na pasian uh Khemosh zong a siampi teng leh a ulian teng tawh, kipai khiatpih ding hi.
  </para>
  <para style="p">
    <verse number="8" style="v" />Khua khempeuh kisia khin ding a, khat beek a suakta kei ding hi. { Topa } in ka gensa bangin mualkuam leh zangleite a kisia ding uh hi.
  </para>
  <para style="p">
    <verse number="9" style="v" />Moab mite a leen'khiat theihna dingun a kha ding uh pia un. A khuapite uh gamlak suak ding a, kuamah a teng kei ding hi.
  </para>
  <para style="p">
    <verse number="10" style="v" />“{ Topa' } na citakin a semlopa in kamsiatna thuak ta hen. Thahna dingin a namsau a doklopa in hamsiatna thuak ta hen.
  </para>
  <para style="p">
    <verse number="11" style="v" />Moab gam a neu lai-a kipanin nuamtakin a om den ahi hi. Gamdangah kipai khiatpih ngeilo a, thawl khat pan thawl khatah a kitei kawikawi leenggahzu tawh kibanglo hi. A limna kilamdang ngeilo a, a gimnam zong kikhel ngeilo hi.
  </para>
  <para style="p">
    <verse number="12" style="v" />“Tua ahih manin en un, { Topa } in kong cihin-ah, Moab mite leenggahzu buak bangin a buakhia ding mi kong paisak hun hong tung ding hi. Amaute in a thawl a hawm dong bungkhia-in, tua khit ciangin a thawl sukhamzan ding uh hi.
  </para>
  <para style="p">
    <verse number="13" style="v" />Tua ciangin Israel mite, a muan' uh Bethel pasian in a maizumsak mah bangin Moab mite, a biak uh Khemosh pasian in a maizumsak ding hi.
  </para>
  <para style="p">
    <verse number="14" style="v" />Note in bang hangin, ‘Galhangte ka hi uh a, galsim hatte ka hi uh hi,’ ci thei na hi uh hiam?
  </para>
  <para style="p">
    <verse number="15" style="v" />Moab gam leh a khuapite a susia dingpa hong paito ta hi. A tangval hoihpente uh thahlup dingin kipaipih khinzo hi, ci-in Vanglian { Topa } a kici keimah Kumpipa in kong gen hi.
  </para>
  <para style="p">
    <verse number="16" style="v" />Moab gam a kisiat ding sawt nawnlo a, a gimna ding hong naita hi.
  </para>
  <para style="p">
    <verse number="17" style="v" />“A kiima tengte leh a min a thei mite aw, Moab gam kah un. ‘A minthan'na bei khinta a, a vangliatna kumpi ciangkhut kitan ta hi,’ci un.
  </para>
  <para style="p">
    <verse number="18" style="v" />Dibon khua-a teng mite aw, na minthan'na uh mun sang panin hong kumsuk un la, leivui lakah hong tu un! Bang hang hiam cih leh Moab hong sim dingte hong paita a, na kulhte uh hong suksiatsak zo uh hi.
  </para>
  <para style="p">
    <verse number="19" style="v" />Aroer khua-a teng mite aw, lam gei-ah dingin na en un! A hong galtai numei leh pasalte kiangah, ‘Bang thu piang ahi hiam?’ ci-in dong un.
  </para>
  <para style="p">
    <verse number="20" style="v" />Moab gam kisia khinzo a, zumhuaina thuak khinzo hi. Thum un la kah un! Arnon gun dungah, Moab gam kisiatna thu va gen un.
  </para>
  <para style="p">
    <verse number="21" style="v" />“Pasian' thukhenna, mualtung gamteng leh Holon khua, Jahzah khua, Mefaath khua,
  </para>
  <para style="p">
    <verse number="22" style="v" />Dibon khua, Nebo khua, Bethdiblathaim khua,
  </para>
  <para style="p">
    <verse number="23" style="v" />Kiriathaim khua, Bethgamul khua, Bethmeon khua,
  </para>
  <para style="p">
    <verse number="24" style="v" />Kerioth khua, leh Bozrah khua-a kipan Moab gamsung a gamla, a nai-a om khuapi khempeuhah hong tungzo hi.
  </para>
  <para style="p">
    <verse number="25" style="v" />{ Topa } in kong cihin-ah, Moab gam' hatna teng bei khinta hi. A hatna leh a vangliatna teng kisuksiatsak hi.
  </para>
  <para style="p">
    <verse number="26" style="v" />“Moab, zu khamsak un; bang hang hiam cih leh amah in { Topa } langpangin kiliansak hi. Tua ahih manin ama luak mahah amah bual ding a, mi khempeuh in awi-in a nuihsan ding uh hi.
  </para>
  <para style="p">
    <verse number="27" style="v" />Moab aw, nang zong Israel mite nuihsan hilo na hi hiam? Ama thu na gen simin lungdamin na lu na sin'sin', amah guta sa na hi hiam?
  </para>
  <para style="p">
    <verse number="28" style="v" />Moab gama teng mite aw, khuapite nusia un la, kawl lakah teng un! Keen pangah vakhu bu bawl bangin va om un.
  </para>
  <para style="p">
    <verse number="29" style="v" />Moab' kiphatsakna ka za khinzo a, kiphasak pha mahmah hi. Kiliansakin kisathei a, kuamah thusim loin mite a neu-et hi.
  </para>
  <para style="p">
    <verse number="30" style="v" />Ama hehna ka thei a, a kisialhna teng zuaupi hi-in, a sepna teng zong zuaupi mah ahi hi, { Topa } in kong ci hi.
  </para>
  <para style="p">
    <verse number="31" style="v" />Tua ahih manin Moab-a' dingin ka tau hi. Moab gammi khempeuh-a' dingin ka kap a, Kirheres khua-a' dingin zong ka thum hi.
  </para>
  <para style="p">
    <verse number="32" style="v" />Sibmah khua aw, Jazer khua-a' ding sangin nang-a' dingin ka nak kahzaw hi. Nang pen leenggah gui zam bangin na hiangte in tuipi kantan a, Jazer khua dongah na zam suak hi. Na khuakhal ante leh na leenggahte hong kisuksiatsak ta hi.
  </para>
  <para style="p">
    <verse number="33" style="v" />Leihoih mahmah Moab gamah lungdamna leh kipahna a beita hi. Leenggah cilna panin leenggahzu ka luangkhiasak nawn kei a, leenggah cilin lungdamin kuamah a kiko nawn kei a, a kikona uh lungdam kikona hilo hi.
  </para>
  <para style="p">
    <verse number="34" style="v" />“Heshbon khua panin Elealeh khua leh Jahaz dongah, Zoar khua panin Horonaim khua leh Eglathshelishiah khua dongah mite' kahna aw kiza hi. Bang hang hiam cih leh Nimrim tui nangawn keu ta a, kisusia ta hi.
  </para>
  <para style="p">
    <verse number="35" style="v" />Moab gam mualsang tungah biakna pia a, milim pasian-te tungah paknamtui a hal mite, { Topa } in kong cihin-ah, tua bang ka hihsak nawn kei ding hi.
  </para>
  <para style="p">
    <verse number="36" style="v" />Tua ahih manin Moab-a' dingin ka kap a, Kirheres khua mite-a' dingin misi vuina tamngai kitum bangin ka kapkhia hi. Bang hang hiam cih leh a neih a lam khempeuh uh kisiamang khinta hi.
  </para>
  <para style="p">
    <verse number="37" style="v" />“Mi khempeuh in a lu uh mettol uh a, a khamul uh kiatsiang uh hi. A khutte uh kuikek uh a, a kawng uhah puanhampi a teng uh hi.
  </para>
  <para style="p">
    <verse number="38" style="v" />Moab gam innkhum khempeuh leh lam lianpi khempeuhah kahna bekbek a om hi. Bang hang hiam cih leh { Topa } in kong cihin-ah, leibeel suktap bangin Moab gam ka sutam a, kuamah in phamawh a sa kei hi.
  </para>
  <para style="p">
    <verse number="39" style="v" />Moab gam kitam ta! A mite kap! Maizumin hong nungngat ta! Tua ahih manin amah pen mite' nuihsat ding leh lipkhap ding a suakzo hi.
  </para>
  <para style="p">
    <verse number="40" style="v" />{ Topa } in kong cihin-ah: En in, muvanlai leeng bangin manlang takin gam khat hong leeng ding a, Moab gam a sim dingin a kha hong zal ding hi.
  </para>
  <para style="p">
    <verse number="41" style="v" />A khuapite kila-in a kulhpite zong kila ding hi. Tua ni ciangin Moab galkapte nupi nausuak ding bangin a lau ding uh hi.
  </para>
  <para style="p">
    <verse number="42" style="v" />Moab kisusia ding a, a minamin a om nawn kei ding hi. Bang hang hiam cih leh { Topa } demin a kiliansak uh hi.
  </para>
  <para style="p">
    <verse number="43" style="v" />Moab gama teng mite aw, { Topa } in kong cihin-ah, launa, dum leh thangte in note hong pang!
  </para>
  <para style="p">
    <verse number="44" style="v" />Lauhuaina pan a taisim mite dum sungah a kia ding hi. Dum sung panin a hong kahkhiato mite, thangah a awk veve ding hi. Bang hang hiam cih leh Moab gim ka piak ni-in hih thute ka tungsak ding hi, { Topa } in kong ci hi.
  </para>
  <para style="p">
    <verse number="45" style="v" />A bahgawp galtaite in Heshbon khua hong beel uh hi. Ahih hangin Sihon kumpipa a maan'na ngei Heshbon khua panin meikuang hong kipankhia veve hi. Gal a simnuam mite' ten'na Moab gam, a gammong dongin mualsangte zong a kangtum hi.
  </para>
  <para style="p">
    <verse number="46" style="v" />Moab aw, gimna na thuak ding hi. Khemosh pasian a bia mite si khinta uh hi. Na tapate uh sal dingin kipaipih khin a, na tanute uh zong thongkia dingin kipaipih hi.
  </para>
  <para style="p">
    <verse number="47" style="v" />“Ahih hangin { Topa } in kong cihin-ah, nidang ciangin Moab gam a ngei bangsakin ka hausak kik ding hi,” a ci hi. Moab tungah thukhenna tu-a zah ahi hi.
  </para>
  <chapter number="49" style="c" />
  <para style="p">
    <verse number="1" style="v" />Ammon mite tawh kisai-in { Topa } in a genin-ah: “Israel mite in tapa neilo ahi uh hiam? Innluah ding neilo ahi uh hiam? Bang hangin Milkom pasian biate in Gad gam la-in a khuapite sungah teng ahi uh hiam?
  </para>
  <para style="p">
    <verse number="2" style="v" />Tua ahih manin, { Topa } in kong cihin-ah, Ammon gam Rabbah khua kisimin, galdona aw a kizak hun ka tungsak ding hi. Tua khuapi kisusiamang ding a, a khuaneute a kihaltum ding hi. Tua ciangin { Topa } in kong cihin-ah, Israel mite in a gam uh a laksakte' kiang panin a gam uh a ngahkik ding uh hi.
  </para>
  <para style="p">
    <verse number="3" style="v" />Heshbon khuamite aw, kap un! Ai khua kisia khinta! Rabbah khua numeite aw, kap un! Puanhampi silh un la kap un. Khua lakah lung-amin kawi taitai un. Bang hang hiam cih leh na Milkom pasian uh leh a siampite leh a uliante hong kilak khiatsak ding hi.
  </para>
  <para style="p">
    <verse number="4" style="v" />A citaklo mite aw, bang hangin na hatna uh kisaktheihpih na hi uh hiam? ‘Kua in eite hong simzo ding ahi hiam?’ ci-in bang hangin na hauhna uh suang na hi uh hiam?
  </para>
  <para style="p">
    <verse number="5" style="v" />Vanglian Topa { Pasian } in kong genin-ah, na kiim na pamte uh kiang panin note tungah gimna kong tungsak ding hi. Note hong kihawlkhia ding a, mi khempeuh amau tum ciatin taikek ding uh a, a hong kaikhawm kik ding kuamah omlo ding hi.
  </para>
  <para style="p">
    <verse number="6" style="v" />“Ahih hangin { Topa } in kong cihin-ah, nidang ciangin Ammon mite a ngei bangsakin ka hausak kik ding hi,” a ci hi.
  </para>
  <para style="p">
    <verse number="7" style="v" />Edom gam tawh kisai-in Vanglian { Topa } in a genin-ah: “Teman gamah a pil om nawnlo ahi hiam? Thu ngaihsut siamte in ngaihsun thei nawnloin a pilna uh beita ahi hiam?
  </para>
  <para style="p">
    <verse number="8" style="v" />Dedan gamah a tengte aw, kihei un la galtai un; guam sungah bu un. Bang hang hiam cih leh gim ka piak ni ciangin Esau' suanlekhakte tungah siatna ka tungsak ding hi.
  </para>
  <para style="p">
    <verse number="9" style="v" />Mite in leenggah a lawh uh ciangin a gui tungah tawm a nusia lai uh hi. Zanin gutate in na a guk uh ciangin a deih teng bek uh a gu uh hi.
  </para>
  <para style="p">
    <verse number="10" style="v" />Ahih hangin Esau' suanlekhakte khempeuh ka guaksuaksak a, a bukna munte uh ka kilangkhia sak hi. Tua ahih manin a bu thei nawn kei uh hi. A tate uh, a sanggamte uh, leh a vengte uh si khin uh a, khat beek a suakta kei hi.
  </para>
  <para style="p">
    <verse number="11" style="v" />A tagah na tate uh ka kiangah hong koih un; ke'n amaute ka kem ding hi. Na meigong numeite uh zong kei hong muangsak un.
  </para>
  <para style="p">
    <verse number="12" style="v" />“Bang hang hiam cih leh { Topa } in kong cihin-ah: Gim a thuak dingin a kilawmlo mite nangawn in thuak veve uh ahih leh note in zong thuakloin om ding na hi uh hiam? Note in gim thuakloin na om kei ding uh a, na thuak veve ding uh hi.
  </para>
  <para style="p">
    <verse number="13" style="v" />Bang hang hiam cih leh { Topa } in kong cihin-ah, Bozrah khua pen mite' lipkhap ding, zahpih ding, nusiat ding leh kihamsiatna-in a zat ding uh a suak ding hi,” a ci hi.
  </para>
  <para style="p">
    <verse number="14" style="v" />{ Topa } kiang pan thu ka za a, gam khempeuhah thugen dingin mi khat kisawl hi: “Hong kikaikhawm un la, Edom gam a sim dingin hong kithawi un.
  </para>
  <para style="p">
    <verse number="15" style="v" />Bang hang hiam cih leh keimah in gamdangte sangin nang hong neusak zaw-in mite kong simmawhsak ding hi.
  </para>
  <para style="p">
    <verse number="16" style="v" />Na kisaktheihna in nang hong khem a, na ngaihsut bangin mite in nang hong kihtalo hi. Suangkeen dawnah na teng a, mualsang tungah na teng hi. Muvanlai bu zahin sangpi-in na ten' hangin tua lai mun panin kong lakhiasuk veve ding hi, { Topa } in kong ci hi.
  </para>
  <para style="p">
    <verse number="17" style="v" />“Edom gam pen a mulkimhuai gam suak ding a, a kantan mi khempeuh in a siatgawpna hangin lamdangsa-in a mulkim ding uh hi.
  </para>
  <para style="p">
    <verse number="18" style="v" />{ Topa } in kong cihin-ah, Sodom khua, Gomorrah khua, leh a kiima khuate a kisiatgawp bangin, tua lai munah kuamah tenglo ding a, kuamah a peem kei ding hi.
  </para>
  <para style="p">
    <verse number="19" style="v" />En un, lonona-ah nuamtakin a om tuute, Jordan gam tulak panin a hong paito humpinelkai in a delhmang bangin, a gam uh nusia-in thakhat thu-in ka taimangsak ding a, a gam uh a uk dingin ka deih peuhpeuh ka seh ding hi. Bang hang hiam cih leh kei bang mi kua om ahi hiam? Keima to ahi ding kua omlai ahi hiam?
  </para>
  <para style="p">
    <verse number="20" style="v" />Ka mai-ah kua kumpi hong ding ngam ding ahi hiam? Tua ahih manin Edom mite' thuak ding leh Teman gama teng mite' gimna dingin { Topa' } geelna leh ngimnate ngai dih un. A ta ngekte nangawn uh kikaikhia ding hi. Mi khempeuh lau taktak ding uh hi.
  </para>
  <para style="p">
    <verse number="21" style="v" />A pukna uh gin' ngaih lua ahih manin leitung a kiling ding hi. A kahna uh San Tuipi dongah kiza ding hi.
  </para>
  <para style="p">
    <verse number="22" style="v" />En un, muvanlai bangin manlang takin galte hong leengin Bozrah khua a sim dingin tua khua tungah a kha hong zal ding uh hi. Tua ni ciangin Edom galkapte pen nupi nausuak dingte bangin a lau ding uh hi,” a ci hi.
  </para>
  <para style="p">
    <verse number="23" style="v" />Damaskas khua tawh kisai-in Vanglian { Topa } in a genin-ah: “Hamath khua leh Arpad khuate in thusia za uh ahih manin lungmangin a om uh hi. Tuipi dai theilo bangin a launa uh dai theilo hi.
  </para>
  <para style="p">
    <verse number="24" style="v" />Damaskas khuamite thazaw mahmah uh a, a taimang dingin a kithawi uh hi. Lungkhamna, dahna, leh launa in amaute lencip a, nupi nausuak ding bangin a om uh hi.
  </para>
  <para style="p">
    <verse number="25" style="v" />Tua khuapi minthang, lungdamna khuapi, tu-in kinusia ta!
  </para>
  <para style="p">
    <verse number="26" style="v" />Tua ahih manin Vanglian { Topa } in kong cihin-ah, tua ni ciangin khuapi laizangah tangvalte si ding uh a, galkap khempeuh zong a kithat khin ding uh hi.
  </para>
  <para style="p">
    <verse number="27" style="v" />Damaskas khua kulhpi mei tawh kihal ding a, Benhadad kumpipa' inn zong a kangtum ding hi,” a ci hi.
  </para>
  <para style="p">
    <verse number="28" style="v" />Babylon kumpipa Nebukhadnezzar in a zawh Kedar minamte leh Hazor khua ukte tawh kisai-in { Topa } in a cihin-ah: “Kisa un, Kedar mite va sim un! Nisuahna lamah a om amaute va thatlum un!
  </para>
  <para style="p">
    <verse number="29" style="v" />A puanbukte uh leh a tuuhonte uha kipan a buk kongkhak puante uh leh a nate khempeuh uh kilaksak ding hi. A kalaohte uh kipaikhiatpih ding a, ‘Mun khempeuhah launa!’ ci-in a kiko ding uh hi.
  </para>
  <para style="p">
    <verse number="30" style="v" />“Hazor khua-ah a teng mi khempeuhte aw, { Topa } in kong cihin-ah, gamlapi-ah taimang un la, guam thuk sungah bu un. Bang hang hiam cih leh Babylon kumpipa Nebukhadnezzar in note a hong langpang dingin geelna leh ngimna a nei khinzo hi.
  </para>
  <para style="p">
    <verse number="31" style="v" />Babylon kumpipa aw, tho in. Nuamtak, ngaihmuang takin a om gam va sim in. Tua khuapite in kongpi lah neilo a, a kalhna sik tawn zong bangmah neilo uh a, a tuaci ommawk uh ahi hi.
  </para>
  <para style="p">
    <verse number="32" style="v" />“A kalaohte uh kisuh khiatsak ding a, a bawnghonte uh kilaksakmang ding hi. A sam uh a mettom amaute mun khempeuhah ka kithehthangsak ding hi. Mun khempeuh panin amaute tungah siatna ka tungsak ding hi, { Topa } in kong ci hi.
  </para>
  <para style="p">
    <verse number="33" style="v" />Hazor khua pen se-alte' ten'na suak ding a, a tawntungin a kisia den khua a suak ding hi. Kuamah tenglo ding a, tawmvei beek zong a va zin kei ding uh hi,” a ci hi.
  </para>
  <para style="p">
    <verse number="34" style="v" />Judah gamah Zedekiah kumpi a suah tungin Elam gam tawh kisai-in { Topa } in kei tungah thu hong gen hi.
  </para>
  <para style="p">
    <verse number="35" style="v" />Vanglian { Topa } in a cihin-ah: “En in, Elam gam' hatna bulpi ahi a thalpite ka kuaitan ding hi.
  </para>
  <para style="p">
    <verse number="36" style="v" />Vantung mun li panin huihpi ka mutmangsak ding a, Elam gam panin ka hawlkhiatte mun khempeuhah kithehthang sakin a tun'lohna uh gam khat beek ka omsak kei ding hi.
  </para>
  <para style="p">
    <verse number="37" style="v" />Amaute a that nuam, a galte uh mai-ah Elam mite ka lausak ding hi. Amaute ka thahsiang mateng namsau ka nungdelhsak ding hi.
  </para>
  <para style="p">
    <verse number="38" style="v" />{ Topa } in ka cihin-ah, Elam gamah a kumpipa uh leh kumpi uliante thatin ka kumpi tokhom ka phut ding hi.
  </para>
  <para style="p">
    <verse number="39" style="v" />“Ahih hangin nidang ciangin Elam gam nidanga a ngei bangin omsakin ka hausak kik ding hi, { Topa } in ka ci hi,” a hong ci hi.
  </para>
  <chapter number="50" style="c" />
  <para style="p">
    <verse number="1" style="v" />Khaldea mite' gamsungah a om Babylon khuapi tawh kisai-in { Topa } in hih bangin kei tungah a hong gen hi:
  </para>
  <para style="p">
    <verse number="2" style="v" />“Gam khempeuhah genin taangko un la, dial khai un la im kei un. ‘Babylon khuapi kia ta hi. Bel pasian maizum ta a, Merodak pasian kitan gawpta hi. A milimte uh maizum ta a, a pasian-te uh kisiagawp ta hi,’ ci-in taangko un.
  </para>
  <para style="p">
    <verse number="3" style="v" />“Bang hang hiam cih leh leilu lam panin Babylon gam a sim ding leh gamlak a suaksak dingin gam khat hong pai ding hi. Gamsungah kuamah tenglo ding a, a mihing a ganhingin a taimang ding uh hi.
  </para>
  <para style="p">
    <verse number="4" style="v" />“{ Topa } in kong cihin-ah, tua ni tua hun ciangin Israel mite leh Judah mite kap kawmin hong paikhawm ding uh a, { Topa } a Pasian uh hong zong ding uh hi.
  </para>
  <para style="p">
    <verse number="5" style="v" />Zion khua lampi a dong ding uh a, tua khua lam maingatin, ‘Hong pai un. A kimangngilh ngei nawnlo ding tawntung thuciamna khat { Topa' } tungah ciamkhawm dih ni,’ a ci ding uh hi.
  </para>
  <para style="p">
    <verse number="6" style="v" />“Ka mite tuu mangthang bang ahi khin uh hi. Makai tuucingte in mualtung tengah lamkhialin a gamman'pih uh hi. Mual khat panin mual khatah a pai kawikawi uh a, a giahna inn uh a thei nawn kei uh hi.
  </para>
  <para style="p">
    <verse number="7" style="v" />Amau a mute in na ne gawp uh hi. A galte un, ‘Ko bangmah khialhna ka nei kei uh hi. Bang hang hiam cih leh a pute a pate un a muan' leh a lametna uh { Topa' } tungah amaute a khial uh hi,’ a ci uh hi.
  </para>
  <para style="p">
    <verse number="8" style="v" />“Israel mite aw, Babylon khuapi pan taikhia un. Khaldea gam panin paikhia un. Keelhon laka keeltal bangin a paikhia masa ding kituh un.
  </para>
  <para style="p">
    <verse number="9" style="v" />Bang hang hiam cih leh en un, keimah in leilu lam panin gam pawlkhat ka hanthawn ding a, Babylon ka simsak ding hi. Amaute in Babylon khua kimkotah gal pangin tua khua a la ding uh hi. Galkap siamte' lot bangin a thaltangte un khakloh a nei kei uh hi.
  </para>
  <para style="p">
    <verse number="10" style="v" />Khaldea gam kiluhgawp ding a, { Topa } in kong cihin-ah, a luh khempeuh in a lungkim dong uh a la ding uh hi.
  </para>
  <para style="p">
    <verse number="11" style="v" />“Babylon mite aw, note in keima gamh Israel mite na luhgawp uh hi. Lungdamin kipakin, lopa kham bawngno bangin omin sakol bangin na ham uh hangin,
  </para>
  <para style="p">
    <verse number="12" style="v" />na nu uh Babylon khuapi maizum ding a, note' pian'na na nu uh a mindai ding hi. En un, na gam uh gam khempeuh lakah a ginalo pen hi ding a, lei keu, gamlak, sehnel gam a suak ding hi.
  </para>
  <para style="p">
    <verse number="13" style="v" />{ Topa' } hehna hangin kuamah tenglo ding a, gamlakpi a suak ding hi. Babylon khua a kantan mi khempeuh in lamdangsa-in khuapi siatna hangin zahko-in a phitsan ding uh hi.
  </para>
  <para style="p">
    <verse number="14" style="v" />“No thal tawite khempeuh aw, Babylon khua a sim dingin a kimkotah gal pang un. Thaltang khat beek sitloin kap un. Bang hang hiam cih leh { Topa' } tungah a khialzo uh hi.
  </para>
  <para style="p">
    <verse number="15" style="v" />Khuapi a sim dingin a kimkotah awng un. Babylon khuapi in note hong lel khinzo hi. A galdalte uh cim khin a, a kulhte uh puk khinta hi. Hih pen { Topa' } phulakna ahih manin, amau' tungah phu la un. Midangte tungah a bawl bangin amau' tungah zong bawl un.
  </para>
  <para style="p">
    <verse number="16" style="v" />Babylon khua-ah khaici tuhte thatlum un la, anla dingin phiaukawi a tawite beisak un. Galte' namsau kihta-in mi khempeuh in a mipihte' lak mah uh zuankik ciatin a gam mah uhah a taikik ding uh hi.
  </para>
  <para style="p">
    <verse number="17" style="v" />“Israel mite, humpinelkai in a delhmang tuu tawh a kibang uh hi. A masa-in Assiria kumpipa in ne a, tu-in a tawpna-ah Babylon kumpipa Nebukhadnezzar in a guh dongin a teeptum hi.
  </para>
  <para style="p">
    <verse number="18" style="v" />Tua ahih manin Vanglian { Topa, } Israel mite' Pasian in kong cihin-ah: En un, Assiria kumpipa gim ka piak bangmahin Babylon kumpipa leh a gam ka thuaksak ding hi.
  </para>
  <para style="p">
    <verse number="19" style="v" />Israel mite a omnasa mun mahah ka omsak kik ding a, Karmel leh Bashan mual, Efraim mual leh Gilead mualah a piang ante lungkim takin a ne ding uh hi.
  </para>
  <para style="p">
    <verse number="20" style="v" />Tua ni hun ciangin, { Topa } in kong cihin-ah, Israel gamah khialhna kizong ding a, a kimu kei ding hi. Judah gamah mawhna kizong ding a, a kimu tuan kei ding hi. Bang hang hiam cih leh ka nuntaksak, ka nusiatlai mite a mawhna uh ka maisak ding hi.
  </para>
  <para style="p">
    <verse number="21" style="v" />“Merathaim gam a sim dingin pai un la, Pekod mite zong va sim un. That un la a vekpi-in sumang un, { Topa } in kong ci hi. Kong sawl khempeuh hih un.
  </para>
  <para style="p">
    <verse number="22" style="v" />Gamsungah galsimna aw kiza a, na tampi kisia hi.
  </para>
  <para style="p">
    <verse number="23" style="v" />Leitung khempeuh sekpi bangin a satkham Babylon khuapi, tu-in tua sekpi kitanin kitamta hi. Gamdangte' lakah tu-in Babylon khuapi a mulkimhuai a suak ta hi.
  </para>
  <para style="p">
    <verse number="24" style="v" />Babylon khua aw, nang thang kong siah a, theilo na hih manin na awk pah hi. { Topa } langpang na hih manin nang hong kimu-in hong kiman hi.
  </para>
  <para style="p">
    <verse number="25" style="v" />{ Topa } in a galhiam koihna hongkhiazo a, a hehna galhiamte a lakhia hi. Bang hang hiam cih leh Babylon gamah Vanglian Topa { Pasian } in sep ding khat a nei hi.
  </para>
  <para style="p">
    <verse number="26" style="v" />Mun khempeuh panin hong sim un la, a ansal uh hon'sak un. An cian' bangin amaute ciang un. A vekpi-in susia un la, bangmah nusiat kei un.
  </para>
  <para style="p">
    <verse number="27" style="v" />A galkap hangte khempeuh uh thahsak un. Amaute in gimna thuak ding uh a, a thuak ni ding uh hong tungzo ta!”
  </para>
  <para style="p">
    <verse number="28" style="v" />(Ngai dih un. { Topa } i Pasian' thuhkikna, ama biakinnpi hangin a phulakna thu Zion khua-ah a taangko dingin Babylon gam panin ka mite suakta-in a tai uh hi.)
  </para>
  <para style="p">
    <verse number="29" style="v" />“Babylon khua a sim dingin thalkap siam, thaltawi theite va sam un. Khuapi umcih un la, kuamah suaktasak kei un. Ama hihna tawh kituakin ama tungah hih un. Ama hih ngei bangmahin ama tungah bawl un. Bang hang hiam cih leh amah kisathei-in { Topa } ahi, Israel mite' Siangtho Pa a simmawh hi.
  </para>
  <para style="p">
    <verse number="30" style="v" />Tua ahih manin khuasung laizangah a tangvalte uh si ding uh hi. Tua ni ciangin a galkapte uh a beimang khin ding uh hi, { Topa } in kong ci hi.
  </para>
  <para style="p">
    <verse number="31" style="v" />En in, a Vanglian Topa { Pasian } in kong cihin-ah: Nang a kisathei Babylon aw, nang kong langpan' hi. Bang hang hiam cih leh nang gim kong piak hun ding na ni hong tungzo ta hi.
  </para>
  <para style="p">
    <verse number="32" style="v" />A kisathei gam hoi-in tuk ding a, kuamah in a phongto kei ding hi. A khuapite mei tawh ka hal ding a, a kiima om khempeuh a kangtum ding hi.
  </para>
  <para style="p">
    <verse number="33" style="v" />“Vanglian { Topa } in kong genin-ah: Israel mite leh Judah mite in netniamna thuak uh a, sal dingin a paipih mite in lencipin a ciahsakkik nawn kei uh hi.
  </para>
  <para style="p">
    <verse number="34" style="v" />Ahih hangin amaute a honkhiapa hat mahmah a, Vanglian { Topa } kici hi. Amah in leitungah kilemna a omna ding leh Babylon mite in gimna a ngahna dingin, amaute-a' dingin a sem ding hi.
  </para>
  <para style="p">
    <verse number="35" style="v" />“{ Topa } in kong cihin-ah, Khaldea gammite, Babylon khua-ah a tengte, a kumpi uliante leh a mipilte namsau tawh kithat ta hen!
  </para>
  <para style="p">
    <verse number="36" style="v" />Kamsang zuau mihaite namsau tawh kithat ta hen! A meidawi a galkapte namsau tawh kithat ta hen!
  </para>
  <para style="p">
    <verse number="37" style="v" />Sakolte leh sakol leengte, numei tawh a kibang lel a galkap cialte uh, namsau tawh kithat ta hen! A sum a paai khempeuh uh, kituahmang ta hen!
  </para>
  <para style="p">
    <verse number="38" style="v" />Guah zu kei hen la, a gunte uh kang ta hen! Bang hang hiam cih leh milim biakna gam hi a, milimte a hailawh uh hi.
  </para>
  <para style="p">
    <verse number="39" style="v" />“Tua ahih manin gamsate leh se-alte Babylon khua-ah teng ding uh a, vasa-kalaohte zong a teng ding uh hi. A khang a khangin, a tawntungin mi kuamah a teng ngei nawn kei ding hi.
  </para>
  <para style="p">
    <verse number="40" style="v" />{ Topa } in kong cihin-ah, Sodom khua, Gomorrah khua, leh a kiima khuate, Pasian in a suksiat bangin tua lai-ah kuamah a teng kei ding a, kuamah zong a va baang pak beek kei ding hi.
  </para>
  <para style="p">
    <verse number="41" style="v" />“En un, leilu lam gam panin mi hong pai uh a, gam lian khat leh kumpi tampi leimong gamla pek panin galsim dingin kithawithawi uh hi.
  </para>
  <para style="p">
    <verse number="42" style="v" />A thal uh leh a teipi uh tawi uh a, gilo mahmahin hehpihna lungsim neilo uh hi. A husa uh tuipi ging bang a, sakol tungah tuang uh hi. Babylon mite aw, note a hong simgawp dingin hong kithawi uh hi.
  </para>
  <para style="p">
    <verse number="43" style="v" />Babylon kumpipa in tua thu za khinzo a, bangmah a cih thei kei hi. Lungkhamin lumcip a, nupi nausuak ding bangin na a sa hi.
  </para>
  <para style="p">
    <verse number="44" style="v" />“En un, lonona-ah nuamtakin a om tuute, Jordan gam tulak panin a hong paito humpinelkai in a delhmang bangin a gam uh nusia-in thakhat thu-in amaute ka taimangsak ding a, a gam uh a uk dingin ka deih peuhpeuh ka seh ding hi. Bang hang hiam cih leh kei bang mi kua om ahi hiam? Ka to ding kua omlai ahi hiam? Ka mai-ah kua kumpi hong ding ngam ding ahi hiam?
  </para>
  <para style="p">
    <verse number="45" style="v" />Tua ahih manin Babylon khuapi' thuak ding leh Khaldea gam' gimna dingin { Topa' } geelna leh ngimnate ngai dih un. A ta ngekte nangawn uh kikaikhia takpi ding a, mi khempeuh a lau taktak ding uh hi.
  </para>
  <para style="p">
    <verse number="46" style="v" />A pukna uh gin' ngaihlua ahih manin leitung a kiling ding hi. A kahna aw uh gam khempeuhah a kiza ding hi,” a hong ci hi.
  </para>
  <chapter number="51" style="c" />
  <para style="p">
    <verse number="1" style="v" />{ Topa } in a cihin-ah: “En un, Babylon khuapi leh Khaldea mite a susia dingin keimah in huih ka nungsak ding hi.
  </para>
  <para style="p">
    <verse number="2" style="v" />A zapsiang ding mi Babylon-ah ka sawl ding a, amaute in tua gam a zapsiang ding uh hi. Gimna ni hong tun' ciangin amah a sim dingin mun khempeuh panin hong pai ding uh a, gamsungah bangmah a omsak nawn kei ding uh hi.
  </para>
  <para style="p">
    <verse number="3" style="v" />Thaltawite a thal uh lawnsak man kei un la, sik puan silhte dingsak man kei un. A tangvalte uh map kei un la, a galkap honpi khempeuh uh nuaimang khin un.
  </para>
  <para style="p">
    <verse number="4" style="v" />Khaldea gam kongzing lakah liamgawp ding uh a, a si ding uh hi.
  </para>
  <para style="p">
    <verse number="5" style="v" />Bang hang hiam cih leh Israel leh Judah mite Israel mite' Siangtho Pa tungah a khialh uh hangin, amaute' Pasian, Vanglian { Topa } in amaute taisan nailo hi.
  </para>
  <para style="p">
    <verse number="6" style="v" />Babylon khuapi sung panin taikhia un. Mi khempeuh kisuahtak ciat un. Babylon' mawhna sihpih kei un. Bang hang hiam cih leh a mawhna bangun a thuakna dingun { Topa' } thuhkik hun ahi hi.
  </para>
  <para style="p">
    <verse number="7" style="v" />Babylon khuapi, { Topa' } khutsungah a om kham hai tawh kibang a, leitung buppi zu a khamsak hi. Gamdangte in a zu a dawn manun a hai khin uh hi.
  </para>
  <para style="p">
    <verse number="8" style="v" />Thakhat thu-in Babylon puk a, kisiagawp hi. Ama-a' dingin kap un. A liammate-a' dingin zatui la un, damzo khathei lai ding hi.
  </para>
  <para style="p">
    <verse number="9" style="v" />Ahi zongin midangte in, ‘Babylon khua i damsak nop hangin a damzo ding hi nawnlo hi. Nusia ta un la, i gam ciat zuanin ciah ni. Ama tunga thukhenna in vantung dong ban khinta a, van dawn dong a paito hi,’ a ci uh hi.
  </para>
  <para style="p">
    <verse number="10" style="v" />“Keima mite in, ‘{ Topa } in thuman ihihna hong kilang khiasakzo hi. Hong pai un, { Topa } Pasian' nasepna Zion khua-ah va taangko ni,’ a ci uh hi.
  </para>
  <para style="p">
    <verse number="11" style="v" />Thaltangte hiam un. Lumte la un. “{ Topa } in Babylon khua susia nuam ahih manin Media kumpite ahanthawn hi. Bang hang hiam cih leh hih pen a biakinnpi hangin { Topa' } thukkikna ahi hi.
  </para>
  <para style="p">
    <verse number="12" style="v" />Babylon khuakulhpi tungah dial khai un la, galvil ding tampi koih un. Cingsak un la, galte a buksim dingin kithawi un. Bang hang hiam cih leh Babylon khua mite tawh kisai-in { Topa } in a gensa teng a geel khinzo a, a sem khinzo hi.
  </para>
  <para style="p">
    <verse number="13" style="v" />Aw, tui tamna gei-ah a teng mite, sum a hau note aw, na hun uh beita a, na nuntakna khau uh kitat ta hi.
  </para>
  <para style="p">
    <verse number="14" style="v" />Vanglian { Topa } in, ‘Kauphe zahin a tam mite kong simsak ding a, amaute in note hong zo-in a kiko ding uh hi,’ ci-in keima min tawh ka kiciam khinzo hi.
  </para>
  <para style="p">
    <verse number="15" style="v" />“Pasian in ama vangliatna tawh leitung bawl a, ama pilna tawh leitung piangsakin, ama siamna tawh vantung a zal hi.
  </para>
  <para style="p">
    <verse number="16" style="v" />Amah a pau ciangin vantungah tuite ging huhu a, leimong panin tuikhu a suaksak hi. Guah zukna dingin khua phiasak a, a saal sung panin huih a nungsak hi.
  </para>
  <para style="p">
    <verse number="17" style="v" />Mi khempeuh hai-in pilna neilo hi khin uh a, kham seekte khempeuh in a milim uh a maizumlawh uh hi. Bang hang hiam cih leh a milim uh zuau hi lel a, nak theilo hi.
  </para>
  <para style="p">
    <verse number="18" style="v" />Kiman'na a neilo, a haihuaipi hi a, gim a kipiak ni ciangin a kisia ding uh hi.
  </para>
  <para style="p">
    <verse number="19" style="v" />Jakob' Pasian tua bang hilo a, na khempeuh a piangsakpa ahi hi. Ama-a' dingin Israel mite teel a, ama min pen Vanglian { Topa } ahi hi.
  </para>
  <para style="p">
    <verse number="20" style="v" />“Babylon aw, nang pen ka sekpi leh ka galhiam na hi a, nang hong zangin gamdangte ka satnen a, kumpi gamte ka susia hi.
  </para>
  <para style="p">
    <verse number="21" style="v" />Nang hong zangin sakolte leh a tunga a tuangte, sakol leengte leh a hawlte,
  </para>
  <para style="p">
    <verse number="22" style="v" />papite leh nupite, khanghamte leh khangnote, tangvalte leh nungakte,
  </para>
  <para style="p">
    <verse number="23" style="v" />tuucingte leh a tuute, lokhote leh a tute, kumpite leh ukpite ka satnen hi.
  </para>
  <para style="p">
    <verse number="24" style="v" />“{ Topa } in kong cihin-ah, Babylon khua leh Khaldea gamah a tengte khempeuh in Zion khua-ah siatna a bawl manun note' muhna-ah ka thuk ding hi.
  </para>
  <para style="p">
    <verse number="25" style="v" />“En in, mualpi bangin lian a, leitung khempeuh a susiazo Babylon aw, nang kong langpan' hi, { Topa } in kong ci hi. Keimah in nang' langkhatah ka khut ka zan ding a, mual dawn panin nang hong khukkhia-in, kong kangtumsak ding hi.
  </para>
  <para style="p">
    <verse number="26" style="v" />Na suangte innkiu suangin a kiciang kei ding a, innbul suang nuaiphahin a kizang kei ding hi. A tawntungin gam simtham na suak ding hi, { Topa } in kong ci hi.
  </para>
  <para style="p">
    <verse number="27" style="v" />“Gal a sim dingin leitung bup thu pia un la, gamdangte kiangah peengkul mut un. Amah a sim dingin kithawisak un; Ararat, Minni, leh Ashkenaz gamte simsak un. Makai khat teel un la, kauphe honpi zahin a tam sakolte va la un.
  </para>
  <para style="p">
    <verse number="28" style="v" />Amah a sim dingin gamdangte kithawisak un. Media kumpipa, a makaite, leh a ukna gam khempeuh kithawisak un.
  </para>
  <para style="p">
    <verse number="29" style="v" />Babylon gam in na sa-in, kitomin a ling hi; bang hang hiam cih leh ama tungah { Topa' } ngimna tangtung a, Babylon gam gamsimtham suaksak a, kuamah a tengsak kei hi.
  </para>
  <para style="p">
    <verse number="30" style="v" />Babylon galkapte in do nawnlo uh a, a phualpi uhah a khawl uh hi. A tha uh om nawnlo a, numei tawh a kibang uh hi. A innte uh kihalsak a, a khuakongpi a kikalhna siktawnte a kitan hi.
  </para>
  <para style="p">
    <verse number="31" style="v" />Babylon kumpipa kiangah thu a ko dingin a hong pai kamtaite a ciah leh a kuan kiphamat uh a, ‘Mun khempeuh panin galte in Babylon khua hong simin,
  </para>
  <para style="p">
    <verse number="32" style="v" />guna ngahmun teng la khinmang uh a, galpan'na teng mei tawh kihalin, galkapte lau mahmah uh hi,’ a ci uh hi.
  </para>
  <para style="p">
    <verse number="33" style="v" />Vanglian { Topa, } Israel-te' Pasian in ka hong genin-ah, Babylon mite tawlkhat khit ciangin anlak bangin kila ding a, sual tunga ancil bangin a kicilgawp ding hi.
  </para>
  <para style="p">
    <verse number="34" style="v" />“Babylon kumpipa Nebukhadnezzar in Jerusalem khua hong valhtumin, hong sukham gawp hi. Beel hawm bangin a hawmin hong koih a, gulpi' valh bangin hong nawmvalh hi. Ka neihsa a limnono tawh amah kivak kham a, kei a hong hawlkhia hi.
  </para>
  <para style="p">
    <verse number="35" style="v" />Kei' tung leh ka mipihte tungah hong kibawl ngongtatna Babylon mite tungah tung ta hen, ci-in Zion khua-ah a tengte in gen ta uh hen. Khaldea mite in ka thuakna teng thei ta hen, ci-in Jerusalem khua in gen ta hen.
  </para>
  <para style="p">
    <verse number="36" style="v" />“Tua ahih manin { Topa } in kong cihin-ah: En un, na thu uh ka hong sepsak ding a, note-a' dingin ka hong thuksak ding hi. A bual ka keusak ding a, a ciktui ka kangsak ding hi.
  </para>
  <para style="p">
    <verse number="37" style="v" />Tua ciangin Babylon khuapi innsia losia suakgawp ding a, se-alte' ten'na mun suakin, a lipkhaphuai, simmawhna tawh a kiphitsan, kuamah a ten'lohna gamkhing a suak ding hi.
  </para>
  <para style="p">
    <verse number="38" style="v" />Babylon mite humpinelkai bangin a hawk khawm ding uh a, humpinelkai no bangin a ciak lualua ding uh hi.
  </para>
  <para style="p">
    <verse number="39" style="v" />A duh mahmah laitakun amaute ka vak ding a, khua a phawk nawnloh dong uh zu ka khamsak ding hi. A tawntungin ihmu paisuak ding uh a, a khanglo nawn kei ding uh hi, { Topa } in kong ci hi.
  </para>
  <para style="p">
    <verse number="40" style="v" />Gawh dingin a kipaipih tuuno bangin ahi a, tuutal leh keeltal bangin ahi zongin amaute ka paipihsuk ding hi.
  </para>
  <para style="p">
    <verse number="41" style="v" />“Leitung bup in a pahtawi Babylon khuapi kila ta hi. Gamdangte' lakah Babylon khua, a mulkimhuai a suak ta hi.
  </para>
  <para style="p">
    <verse number="42" style="v" />Babylon gamah tuipi hong kahto a, tuihual lauhuaite in a tum ta hi.
  </para>
  <para style="p">
    <verse number="43" style="v" />A khuapite a mulkimhuai suak a, lei keuna sehnel gam a suak khinta hi. Gamsungah kuamah tenglo a, kuamah in kantan ngeilo hi.
  </para>
  <para style="p">
    <verse number="44" style="v" />Babylon khuate' pasian Bel zong gim ka pia ding a, a na guksa teng ka lakkhiatsak kik ding hi. Gamdangte in amah bia nuam nawnlo ding uh hi. Babylon khuakulhpi kicim khinta hi.
  </para>
  <para style="p">
    <verse number="45" style="v" />Ka mite aw, amaute lak pan hong paikhia un. A lauhuai { Topa' } hehna panin mi khempeuh kisuahtak ciat un.
  </para>
  <para style="p">
    <verse number="46" style="v" />Gamsungah kamdawn a kigen sawnte hangin lungkia kei un; lau kei un. Kum khatin thu khat kigen a, a kum kik ciangin thudang khat kigen lel hi. Gamsungah ngongtatna thu om a, kumpi khat leh kumpi khat kidona thu kigen thei hi.
  </para>
  <para style="p">
    <verse number="47" style="v" />Tua ahih manin en un, Babylon khua-a milimte gim ka piak hun hong tung ding hi. A gam buppi ka zumhuaisak ding a, khuasungah kithatin a tuk ding uh hi.
  </para>
  <para style="p">
    <verse number="48" style="v" />Tua ciangin vantung, leitung, leh a sunga om nate khempeuh in Babylon' hangin lungdamin la a sa ding uh hi. Bang hang hiam cih leh leilu lam panin amaute a susia ding mi hong pai ding uh hi, { Topa } in kong ci hi.
  </para>
  <para style="p">
    <verse number="49" style="v" />Babylon khua in leitung khempeuhah mite a sihsak mah bangin tu-in amah in sihna a thuak ding hi.
  </para>
  <para style="p">
    <verse number="50" style="v" />“Namsau in a hong thah khakloh a nungtalai note aw, pai un; dingding kei un. Gamlapi pek panin { Topa } hong phawk un la, Jerusalem khua zong mangngilh kei un.
  </para>
  <para style="p">
    <verse number="51" style="v" />Note in, ‘Kote in maizumna ka thuak uh a, simmawhna kam ka za khin uh hi. Minsiatna in ka maitang uh hong tuam khin hi. Bang hang hiam cih leh { Topa' } biakinn siangtho gamdang mite in a hong laksak uh hi,’ na ci uh hi.
  </para>
  <para style="p">
    <verse number="52" style="v" />Tua ahih manin en un, { Topa } in kong cihin-ah, Babylon khua-ah a om a milimte uh tungah thu ka khen ni hun hong tung ding a, gamsung khempeuhah a liamte a tau ding uh hi.
  </para>
  <para style="p">
    <verse number="53" style="v" />Babylon khua vantungah kahto thei a, a sangpi-ah kiptakin galdalna a bawl thei ahi zongin, { Topa } in kong cihin-ah, kei' kiang panin amah a suankhia ding mi a hong pai teitei ding hi.
  </para>
  <para style="p">
    <verse number="54" style="v" />“Ngai un! Babylon khua-ah mi kiko hi. Khaldea gamsung mite a kisuksiatna kahna awging ahi hi.
  </para>
  <para style="p">
    <verse number="55" style="v" />Bang hang hiam cih leh { Topa } in Babylon khua maimangsak a, a gamlumna zong a daisak hi. Galte, tuihual lum henhan bangin hong lut uh a, awng gawpin, a gamlum henhan uh hi.
  </para>
  <para style="p">
    <verse number="56" style="v" />Babylon khua a susia ding mi khat hong pai khinzo hi. A galkapte uh kiman khin a, a thalte uh a tum a tel suak khin hi. Bang hang hiam cih leh { Topa, } a thukkik thei Pasian hi a, a thukkik taktak ding hi.
  </para>
  <para style="p">
    <verse number="57" style="v" />A kumpi uliante leh a mipilte uha kipan ukpite, uliante, leh galkapte, zu ka khamsak ding a, a tawntungin ihmu-in a khanglo nawn kei ding uh hi, ci-in Vanglian { Topa } a kici kumpipa in kong gen hi.
  </para>
  <para style="p">
    <verse number="58" style="v" />Vanglian { Topa } in ka hong genin-ah: Babylon khuakulhpi sah mahmahin a muan'huai mahmah leilakah cimsuk ding a, a sang mahmah khuakongpite zong mei tawh kihaltum ding hi. Mite' nasepna a mawkna suak a, minamte' hanciamnate vutlevai a suak hi,” a ci hi.
  </para>
  <para style="p">
    <verse number="59" style="v" />Neriah' tapa, Mahseiah' tupa Seraiah pen Zedekiah kumpipa' thuvanpa ahi hi. Kumpi Zedekiah in Judah gamah a ukzawh kum li ciangin Seraiah leh kumpipa Babylon-ah a pai uh hi. Tua hun laitakin keimah in Seraiah thu ka vaikhak hi.
  </para>
  <para style="p">
    <verse number="60" style="v" />Keimah in Babylon khua tawh kisai-in Babylon khua-ah a tung ding gimna khempeuh laibu khat sungah ka gelh hi.
  </para>
  <para style="p">
    <verse number="61" style="v" />Seraiah kiangah, “Babylon khua na tun' ciangin hih thute khempeuh na sim ding a,
  </para>
  <para style="p">
    <verse number="62" style="v" />tua khit ciangin, ‘{ Topa } aw, hih munah mihing hita leh ganhing hita leh bangmah tengloin, a tawntungin a kinusia a suahna dingin na suksiatna ding na gen khinzo hi,’ ci-in thu ngen in.
  </para>
  <para style="p">
    <verse number="63" style="v" />Hih laibu sunga thute mite' zakin na sim khit ciangin suang khat tawh henkhawm in la, Eufratis gun sungah paai in. Tua khit ciangin,
  </para>
  <para style="p">
    <verse number="64" style="v" />‘Babylon khuapi' gitlohna hangin a tungah gimna ka tungsak ding a, tu-a bangin Babylon khuapi zong tumsukin a hong dawkkikto nawn kei ding hi,’ ci-in gen in,” ka ci hi. Jeremiah' thugenna tu-a ciang ahi hi.
  </para>
  <chapter number="52" style="c" />
  <para style="p">
    <verse number="1" style="v" />Zedekiah kumpi a suahin kum sawmnih leh kum khat pha a, Jerusalem khua-ah kum sawm leh kum khat sung a uk hi. A nu' min Hamutal hi a, Libnah khua-a teng Jeremiah' tanu ahi hi.
  </para>
  <para style="p">
    <verse number="2" style="v" />Amah in kumpi Jehoiakim bangmahin Pasian' hoihsaklohte hong sem hi.
  </para>
  <para style="p">
    <verse number="3" style="v" />{ Topa } in Jerusalem khuamite leh Judah gam mite ama kiang panin a hawlkhiatna zah dong dingin a hehna a lian hi.
  </para>
  <para style="p">
    <verse number="4" style="v" />Tua ciangin amah kumpi a suahzawh a kum kua kum, a kha sawmna, a ni sawm ni-in, Babylon kumpipa Nebukhadnezzar in a galkap khempeuh tawh Jerusalem khua a sim dingin hong kuan uh a, khuapi kimkotah galdalna a phut uh hi.
  </para>
  <para style="p">
    <verse number="5" style="v" />Zedekiah in a ukzawh kum sawm leh kum khat a phakdong khuapi a kisim hi.
  </para>
  <para style="p">
    <verse number="6" style="v" />Tua kum a kha lina, a ni kua ni ciangin khuapi sungah kial nasia lua ahih manin, mite in annek ding a nei nawn kei uh hi.
  </para>
  <para style="p">
    <verse number="7" style="v" />Tua ciangin khuakulhpi kiphulet a, khuapi kimkotah Khaldea mite om napi-in, zan laitakin kumpipa' huan gei-a kulhte gel kikala kongpi tawnin galkapte taikhiasim uh a, Arabah gam lam a manawh uh hi.
  </para>
  <para style="p">
    <verse number="8" style="v" />Ahih hangin Khaldea galkapte in kumpi Zedekiah nungdelh uh a, Jerikho zanglei-ah a phak uh ciangin a galkap khempeuh kithehthangin amah a taisan uh hi.
  </para>
  <para style="p">
    <verse number="9" style="v" />Amaute in kumpipa a mat khit uh ciangin Hamath gam Riblah khua-a Babylon kumpipa kiangah puak uh a, amah in thukhenna a pia hi.
  </para>
  <para style="p">
    <verse number="10" style="v" />Riblah khua-ah Babylon kumpipa in Zedekiah' muh mahin a tate thahlupsak a, Judah gam kumpi ulian khempeuh zong a thatlum hi.
  </para>
  <para style="p">
    <verse number="11" style="v" />Babylon kumpipa in Zedekiah' mittangte a khelkhiatsak khit ciangin kol bulh a, Babylon khuapi-ah paipihin a sih mateng thong sungah a koih hi.
  </para>
  <para style="p">
    <verse number="12" style="v" />Babylon kumpipa Nebukhadnezzar in a ukzawh kum sawm leh kum kua a phak kum, a kha ngana, a ni sawm ni-in Babylon kumpipa a cing galkapmangpa Nebuzaradan, Jerusalem khuasungah hong lut hi.
  </para>
  <para style="p">
    <verse number="13" style="v" />Amah in { Topa' } biakinnpi-a kipan kumpipa' inn leh Jerusalem khua-a inn lian khempeuh a hal hi.
  </para>
  <para style="p">
    <verse number="14" style="v" />Amah tawh a omkhawm a galkap khempeuh in Jerusalem khua kimkota kulh khempeuh a susia hi.
  </para>
  <para style="p">
    <verse number="15" style="v" />Kumpi cing galkapmangpa Nebuzaradan in mi zawngpen pawlkhat, khuapi sunga a kinusialai mite, Babylon kumpipa' lamah a tai mite, leh khutsiam mi a omlai teng, sal dingin a paikhiatpih hi.
  </para>
  <para style="p">
    <verse number="16" style="v" />Ahih hangin kumpi cing galkapmangpa Nebuzaradan in leenggah lo a cing ding leh lo a kho dingin gamsunga a zawngpente pawlkhat a nusialai hi.
  </para>
  <para style="p">
    <verse number="17" style="v" />Babylon mite in { Topa' } biakinnpi sungah a om sumngo khuamte, sumngo tuikuang leh a ngaknate suzan gawp uh a, sumngo khempeuh Babylon-ah a la uh hi.
  </para>
  <para style="p">
    <verse number="18" style="v" />Tua banah, biakpiakna-a kizang beelte, vutluahnate, taitehte, kuangte, sikkeute, leh biakinn kikhopna-a kizang sumngo tawh a kibawl kuangte khempeuh zong a la uh hi.
  </para>
  <para style="p">
    <verse number="19" style="v" />Biakpiakna-a kizang keuneute, mei-am luahna kuangdaite, kuangte, beelte, khuai meivakkhuamte, sikkeute, leh tuibuahna dinga kizang keute zong a la uh hi. Kham tawh a kibawl nate kham dingin ahi zongin, ngun tawh a kibawl nate ngun dingin ahi zongin kumpi cing galkapmangpa in a lakhia hi.
  </para>
  <para style="p">
    <verse number="20" style="v" />Solomon kumpipa in { Topa' } biakinn-a dingin a bawl khuampi nih, tuikuangpi khat leh tua nuai-a a pua sumngo bawngtal sawmlenih leh a kingaknate, sumngote a gihna kiteh zolo hi.
  </para>
  <para style="p">
    <verse number="21" style="v" />Tua khuamte khat ciangin pi sawmnih leh pi sagih sang a, a kimkot pi sawmlegiat pha a, a sahna zung li pha-in a sung a hawm ahi hi.
  </para>
  <para style="p">
    <verse number="22" style="v" />A tunglam pi sagih leh alang ciang sumngo hi-in, tua mun teng a kimkotah sumngo tawh a kibawl mang kawlsing lim kisuai hi.
  </para>
  <para style="p">
    <verse number="23" style="v" />Mang kawlsing a vekpi-in a kimkotah za khat om a, sawmkua leh guk bek a kilang hi.
  </para>
  <para style="p">
    <verse number="24" style="v" />Kumpi cing galkapmangpa in siampi lianpenpa Seraiah, siampi lian a nihna Zefaniah, leh kongpi uk biakinn upa thum a paikhiatpih hi.
  </para>
  <para style="p">
    <verse number="25" style="v" />Tua banah khuapi sung panin galkapte a uk galkapmang khat leh khuasunga a kimu kumpipa' uliante sagih, galkap zumlai a kem galkapmangpa' lai-atpa leh khuasunga a kimu midang sawmguk, khuasung panin a paikhiatpih hi.
  </para>
  <para style="p">
    <verse number="26" style="v" />Kumpi cing galkapmangpa Nebuzaradan in amaute paipihin Riblah khua-a Babylon kumpipa kiangah a tun'pih hi.
  </para>
  <para style="p">
    <verse number="27" style="v" />Babylon kumpipa in zong Hamath gam Riblah khua-ah amaute satin a thatlum hi. Tu-a bangin Judah mite a gam panun sal dingin a kilakhia hi.
  </para>
  <para style="p">
    <verse number="28" style="v" />Nebukhadnezzar in sal dingin a paipih mi phazah hih bang ahi hi: Kumpi a suahzawh a kum sagih kumin Judah mi tul thum sawmnih thum,
  </para>
  <para style="p">
    <verse number="29" style="v" />a kum sawmlegiat kumin Jerusalem khua panin Nebukhadnezzar in mi za giat sawmthum nih sal dingin a paipih hi.
  </para>
  <para style="p">
    <verse number="30" style="v" />Nebukhadnezzar in a ukzawh a kum sawmnihlethum kumin kumpi cing galkapmangpa Nebuzaradan in a sal dingin Judah mi za sagih sawmli nga a paikhiatpih hi. A vekpi-in mi tul li leh za guk a pha hi.
  </para>
  <para style="p">
    <verse number="31" style="v" />Judah kumpipa Jehoiakhin sal a suahzawh kum sawmthum leh kum sagih a cin' ciangin Babylon-ah Evimerodak kumpi a suak hi. Tua kumpipa in Judah kumpipa Jehoiakhin hehpih a, tua kum kha sawm leh kha nihna a ni sawmnih leh ni nga ni ciangin thong sung panin a suaktasak hi.
  </para>
  <para style="p">
    <verse number="32" style="v" />Hoihtakin hopih a, Babylon khua-a a ompih kumpi dangte sangin a sangzaw tutna a pia hi.
  </para>
  <para style="p">
    <verse number="33" style="v" />Tua ahih manin Jehoiakhin in a thong puante a suahkhia hi. A nuntak sungteng khempeuh kumpipa' sabuai-ah nisimin an a ne hi.
  </para>
  <para style="p">
    <verse number="34" style="v" />A sih mateng a nuntak hun sungteng nisimin a kisap khempeuh kumpipa in a pia tawntung hi.
  </para>
</usx>