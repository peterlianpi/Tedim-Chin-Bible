<?xml version="1.0" encoding="utf-8"?>
<usx version="2.0">
  <book code="ISA" style="id">Isaiah</book>
  <para style="mt">Isaiah</para>
  <chapter number="1" style="c" />
  <para style="p">
    <verse number="1" style="v" />Judah gam kumpi ahi Uzziah, Jotham, Ahaz, leh Hezekiah-te' hun lai-in Amoz' tapa Isaiah in Judah gam leh Jerusalem khua tawh kisai a maangmuhnate:
  </para>
  <para style="p">
    <verse number="2" style="v" />Vantungte aw, na za un; leitung aw, na ngai in; bang hang hiam cih leh { Topa } in thu hong gen khinzo a, “Ka pattahsa ka tate in kei hong lehdo uh hi.
  </para>
  <para style="p">
    <verse number="3" style="v" />Bawng in amah a neipa thei a, la in zong a topa' an piakna mun thei buang hi. Ahih hangin Israel in bangmah theilo a, keima mite in thei theilo uh hi,” a ci hi.
  </para>
  <para style="p">
    <verse number="4" style="v" />Ah, a khial minam, mawhna in a nencip mite, siatna a bawlte' suanlekhakte, a gamtatsia tapate! Amaute in { Topa } nusia khin uh a, amaute in Israel-te' Siangtho Pasian simmawh khin uh hi. Amaute in lam khial khin taktak uh hi.
  </para>
  <para style="p">
    <verse number="5" style="v" />Bang hangin note hong kisat theihna dingin lehdo teitei na hi uh hiam? Israel aw, na lutang khempeuh liamma dim a, na lungsim leh na ngaihsutna gim mahmah hi.
  </para>
  <para style="p">
    <verse number="6" style="v" />Khenuai-a kipan luzang dong nangawnin a cidamna mun omlo a, sanim gawpnate, meimapite, leh siluang liammate a om hi. Tuate pen a nai kisallo, kitunlo, sathau tawh zong kinomsak lo hi.
  </para>
  <para style="p">
    <verse number="7" style="v" />Na gam uh khing a, na khuapite uh mei tawh kihal hi. Na muh tangpi mahun gamdang mite in na gam uh hong laksakin na khempeuh susia gawp hi.
  </para>
  <para style="p">
    <verse number="8" style="v" />Jerusalem khuapi bek omlai a, leenggui lo-a buk, tangmai lo sunga om hampheng bangin kuama donlohin kinusia a, a ki-umcip khuapi bangin kinusia hi.
  </para>
  <para style="p">
    <verse number="9" style="v" />Vanglian { Topa } in eite tawmno khat a nungta-in hong sit hi kei leh, eite pen Sodom khua bang khinin Gomorrah khua i bang khinta ding hi.
  </para>
  <para style="p">
    <verse number="10" style="v" />Sodom a uk mangte aw, { Topa}' thu na za un! No Gomorrah mite aw, i Pasian' hihna na ngai un!
  </para>
  <para style="p">
    <verse number="11" style="v" />{ Topa } in hih bangin ci hi: “Note' biakpiakna a tampite pen kei' tungah bang hi leltak ahi hiam? Tuutalte leh ganhing thaute' sathau tawh meihal biaknate ka kham ta hi. Bawngtalte, tuunote, leh keelte' si tawh kei ka lungkim kei hi.
  </para>
  <para style="p">
    <verse number="12" style="v" />Kei' mai-ah a kilaak dingin na hong pai uh ciangin hih bangin ka huangsung na tuatcil gawpna uh kua'n hong deih ding ahi hiam?
  </para>
  <para style="p">
    <verse number="13" style="v" />Bangmahin a kimanglo piaknate hong paipih nawn kei un. Paknamtui halna ka kih hi. Khadet ni, Sabbath ni, leh thupi takin na kikhopnate uh mawhna tawh kidim ahih manin ke'n ka thuakzo kei hi.
  </para>
  <para style="p">
    <verse number="14" style="v" />Note' Khadet nite leh na pawite uh ka mudah hi. Tuate pen kei-a' dingin vangikpi khat suakkhin a, tuate khempeuh ka puakna-in ka gim hi.
  </para>
  <para style="p">
    <verse number="15" style="v" />“Thungenin na khutte uh nong zaak uh ciangin note kong en kei ding a, thu tampi na nget uh hangin ke'n ka ngai tuan kei ding hi. Bang hang hiam cih leh sisan tawh note' khut kidim hi.
  </para>
  <para style="p">
    <verse number="16" style="v" />Note kisil tawm un la, a siangtho-in kibawl un. Keima muhna-ah na gamtat siatnate uh paikhia-in, siatna na bawlte uh khawl un.
  </para>
  <para style="p">
    <verse number="17" style="v" />Gamtat hoih ding kisin un. Thumanin gamta un la, kinetniamna kheel un. Pa neilote hu un la, meigong numei pan'pih un,” ci hi.
  </para>
  <para style="p">
    <verse number="18" style="v" />{ Topa } in hih bangin ci hi: “Tu-in hong pai un la, thu kikumkhawm ni. Na mawhnate uh puansan a bat hangin vuk bangin hong ngo ding hi. Na mawhnate uh si bangin a san hangin tuumul bangin hong kang ding hi.
  </para>
  <para style="p">
    <verse number="19" style="v" />Note in utna lungsim nei-in thu na man' nak uh leh lei pana piang a gah hoihte na ne ding uh hi.
  </para>
  <para style="p">
    <verse number="20" style="v" />Ahih hangin note in kei hong nialin na hong lehdo uh leh namsau in note hong vatmai ding hi. Bang hang hiam cih leh { Topa } in hih thu gen khinzo hi,” a ci hi.
  </para>
  <para style="p">
    <verse number="21" style="v" />A thutak, thutang tawh a kidim ngeisa khuapi, bangci-a a paktat numei tawh kibang ta ahi hiam? Ama sungah thumanna om ngei napi-in tu-in mi thatte bek a om ta hi.
  </para>
  <para style="p">
    <verse number="22" style="v" />Jerusalem khuapi aw, nguntang na bang ngei a, tu-in ahih leh ngunek na suakta hi. Leenggahzu limci na bang ngei a, tu-in ahih leh tui mawkmawk na bangta hi.
  </para>
  <para style="p">
    <verse number="23" style="v" />Na uliante, mi lehdote hi a, gutate tawh a kikhawlte ahi hi. Mi khempeuh in sumgolh leh letsong a deih uh hi. Amaute in pa neilote pan'pihlo uh a, meigongnu' thu amaute in sanglo uh hi.
  </para>
  <para style="p">
    <verse number="24" style="v" />Tua ahih ciangin, Topa, Vanglian { Topa}, Israel-te' Vanglian Pasian in hih bangin ci hi: “Ah, ka lang ahi note' tungah ka hehna kong khahkhia ding a, ka gal ahi note tungah keimah in kong thuk ding hi.
  </para>
  <para style="p">
    <verse number="25" style="v" />Note tungah na kong sem ding a, meikhukah haltui bangin na saamek teng uh tuikhia sakin, na kihelpih na nin khempeuh uh ka lakhia ding hi.
  </para>
  <para style="p">
    <verse number="26" style="v" />A masa-a bangin na thukhente, a kipat cila bangin na upate ka koihkik ding hi. Tua khit ciangin nang pen thuman khuapi, thutak khuapi, hong kici ding hi,” a ci hi.
  </para>
  <para style="p">
    <verse number="27" style="v" />{ Topa } thutang ahih manin Jerusalem khuapi honkhia ding a, a sungah a teng a kisik mi khempeuh zong a honkhia ding hi.
  </para>
  <para style="p">
    <verse number="28" style="v" />Ahih hangin a lehdo mite leh a khial mite kisusia khawmin { Topa } a nusiate pen kibeimangsak ding hi.
  </para>
  <para style="p">
    <verse number="29" style="v" />Bang hang hiam cih leh tawsaw kungte na biakna hangun note na maizum ding uh a, biakna huan na bawlna hangun zahhuai-in na mai uh san ding hi.
  </para>
  <para style="p">
    <verse number="30" style="v" />Bang hang hiam cih leh note pen a teh a vul tawsaw kung leh tui a ngahlo huan tawh na kibang ding uh hi.
  </para>
  <para style="p">
    <verse number="31" style="v" />A thahat mipa pen patlom tawh kibang ding a, ama nasepna pen meiek suak ding hi. Kuamah in phelhzo loin amaute gel kangtum khawm ding uh hi.
  </para>
  <chapter number="2" style="c" />
  <para style="p">
    <verse number="1" style="v" />Judah gam leh Jerusalem tawh kisai thu Amoz' tapa Isaiah' muhna hih bang ahi hi:
  </para>
  <para style="p">
    <verse number="2" style="v" />Nidang ciangin { Topa}' inn a omna mual pen mual liante lakah a sangpenin kikipsak ding a, mual neute tungah kisangsak ding hi. Tua lai-ah minam khempeuh pai muamua ding uh a,
  </para>
  <para style="p">
    <verse number="3" style="v" />mi tampite hong pai-in, “Hong pai un, amah in ama zialetongte hong hilh theihna ding leh ama lampite i zuih theihna dingin Jakob' Pasian' inn, { Topa}' mualah paito ni,” a ci ding uh hi. Bang hang hiam cih leh { Topa } in Zion panin thu hong gen ding a, Jerusalem khua panin { Topa}' thuhilhna hong paikhia ding hi.
  </para>
  <para style="p">
    <verse number="4" style="v" />Amah in minamte khatlekhat kikalah thu khenin, mi tampite' thu khensak ding hi. Amaute in a namsaute uh lokhawhna tu, a teipite uh singhiang heuhna temkawi-in a seek ding uh hi. Minam khat leh minam khat kido nawnlo ding uh a, galdo dingin kithawi nawnlo ding uh hi.
  </para>
  <para style="p">
    <verse number="5" style="v" />Jakob' suanlekhakte aw, hong pai un; { Topa}' khuavak sungah gamta ni.
  </para>
  <para style="p">
    <verse number="6" style="v" />Amaute pen nisuahna lam gama om khongkhaite leh Filistia mite bangin aisante tawh kidim uh a, gamdang mite' ngeina zui uh ahih manin Jakob suanlekhak, na mite nang na nial hi.
  </para>
  <para style="p">
    <verse number="7" style="v" />Amau' gamah ngun leh kham kidim a, amau' sumte in bei hun cih neilo hi. Amau' gam pen sakolte tawh kidim a, amau' leengte in bei hun cih neilo hi.
  </para>
  <para style="p">
    <verse number="8" style="v" />Amau' gamsung milimte tawh kidim a, amau' khut tawh a bawlsate uh amaute in a bia uh hi.
  </para>
  <para style="p">
    <verse number="9" style="v" />Tua ahih ciangin mite kiniamkhiat sukin, mite a niamin kikoih suk hi. Amaute' mawhna maisak kei in.
  </para>
  <para style="p">
    <verse number="10" style="v" />{ Topa } kihtakna leh a lian ama minthan'na panin suanghawm sungah lut un la, leihawm sungah bu un.
  </para>
  <para style="p">
    <verse number="11" style="v" />Mite' kiliatsakna pen kiniam koih ding a, mihingte' kiphatsakna pen kiniamkhiat ding hi. Tua ni ciangin { Topa } bek a lianin kikoih ding hi.
  </para>
  <para style="p">
    <verse number="12" style="v" />Bang hang hiam cih leh Vanglian { Topa } in a kiphasak leh a kiliansak khempeuh, a kisangsak leh a sangte khempeuh;
  </para>
  <para style="p">
    <verse number="13" style="v" />a sang, a kilaamto, Lebanon mual taamtak kung khempeuh, Bashan mual tawsaw kung khempeuh;
  </para>
  <para style="p">
    <verse number="14" style="v" />a lian mual sang khempeuh leh a sang mualneu khempeuh;
  </para>
  <para style="p">
    <verse number="15" style="v" />tausang khempeuh leh a muan'huai kulhte khempeuh;
  </para>
  <para style="p">
    <verse number="16" style="v" />Tarshish teembaw khempeuh leh teembaw hoih khempeuh a niamkoih hun ding ni khat a nei hi.
  </para>
  <para style="p">
    <verse number="17" style="v" />Mite' kiliatsakna kiniamkhiat ding a, mite' kiphatsakna a niamin kikoihsuk ding hi. Tua ni ciangin { Topa } bek a lianin kikoih ding hi.
  </para>
  <para style="p">
    <verse number="18" style="v" />Milimte khempeuh mangthang khin ding hi.
  </para>
  <para style="p">
    <verse number="19" style="v" />Leitung a lingsakgawp dingin { Topa } a kipat ciangin amah kihtakna leh a lian ama minthan'na panin suanghawm sung leh leihawm sungah mite bu ding uh hi.
  </para>
  <para style="p">
    <verse number="21" style="v" />Amah pen leitung a lingsakgawp dingin a hong kipat hun ciangin { Topa } kihtakna leh a lian ama minthan'na vang panin suanghawmpite sung leh keenhawmte sungah a buk theihna dingun amau' bawltawm ngun leh kham milimte, buite leh bakte a paih ding uh hi.
  </para>
  <para style="p">
    <verse number="22" style="v" />Mihingte muan'in nei nawn kei un. Amaute leltak banga simtham ding ahi hiam?
  </para>
  <chapter number="3" style="c" />
  <para style="p">
    <verse number="1" style="v" />Topa, Vanglian { Topa } in Jerusalem khua leh Judah gam panin nuntakna leh luhin'na, nuntakna an khempeuh leh nuntakna tui khempeuh;
  </para>
  <para style="p">
    <verse number="2" style="v" />mi vanglianpa leh galkappa, thukhenpa leh kamsangpa, aisanpa leh upapa,
  </para>
  <para style="p">
    <verse number="3" style="v" />mi sawmnga a ukpa leh zalian a neipa, thu lamlakpa leh mitphial siampa, leh bum siamte a lakhia hi.
  </para>
  <para style="p">
    <verse number="4" style="v" />Amaute' ulian dingin naupangte ka bawl ding a, naungekte in amaute uk ding uh hi.
  </para>
  <para style="p">
    <verse number="5" style="v" />Mite khatlekhat, mi khempeuh in a lawmte ciat, mi khempeuh in a vengte ciat, hihgawp ding uh hi. Khangnote pen uhamte tungah, mi ginalote pen miliante tungah kiphasak ding uh hi.
  </para>
  <para style="p">
    <verse number="6" style="v" />Mi khat in ama pa innsungah a sanggampa lenin, “Nang in puan na nei hi; nang, kote' makaipa nong hi ding a, hih a sialomtangte pen nangma khutsung hi ding hi,” a cih ciangin amah in,
  </para>
  <para style="p">
    <verse number="7" style="v" />“Bangmah hihzo kei ning. Ka inn sungah an leh puan omlo hi. Mite a makai-in nong bawl kei ding hi,” ci-in a genkhia ding hi.
  </para>
  <para style="p">
    <verse number="8" style="v" />Bang hang hiam cih leh amaute khempeuh leh amau' gamtatnate in { Topa } langpangin amah dem uh ahih manin Jerusalem khua kipukin Judah gam kia hi.
  </para>
  <para style="p">
    <verse number="9" style="v" />Amau' maiput in amau' langah teci pang hi. Sodom bangin amaute a langtangin gamta uh a, amaute in imlo uh hi. Amaute in gimna ngah ta hen! Bang hang hiam cih leh amaute in amau' tung mahah siatna kitun' uh hi.
  </para>
  <para style="p">
    <verse number="10" style="v" />Amaute tungah thu hoih ding hi, ci-in thuman mite kiangah hih thu gen un. Bang hang hiam cih leh amaute in amau' gamtat hoih thaman ngah ding uh hi.
  </para>
  <para style="p">
    <verse number="11" style="v" />Migilo in gimna ngah ta hen! Midang tungah a gitloh gamtatna tawh kizui-in ama tungah kithukkik ding ahih manin ama tungah thu sia ding hi.
  </para>
  <para style="p">
    <verse number="12" style="v" />Keima mite ahih leh naupangte in bawlsia uh a, numeite in zong uk uh hi. Ka mite aw, na makaite un note lam hong lakkhial a, note' lampi zuih pen hong siasak hi.
  </para>
  <para style="p">
    <verse number="13" style="v" />{ Topa } in thupang dingin ama pan'mun hong la a, ama mite' thu a khen dingin a ding hi.
  </para>
  <para style="p">
    <verse number="14" style="v" />{ Topa } pen upate leh ama mite' uliante tawh thukhen dingin kipan a, “Leenggui lo a netumte, note na hi uh a, mizawngte' na a kisutte note' innsungah om hi.
  </para>
  <para style="p">
    <verse number="15" style="v" />Ka mite sucipin mizawngte na gawina uh bang na cihnopna uh a hiam?” Vanglian Topa { Pasian } in ci hi.
  </para>
  <para style="p">
    <verse number="16" style="v" />{ Topa } in hih bangin ci hi: Jerusalem numeite kiphasakin ngawng doksa-in lam pai uh a, kiphatsakna tawh a mit uh hei pampamin hi tuihtuihin lam pai uh a, a khe uh gingsak sualsual ahih ciangun
  </para>
  <para style="p">
    <verse number="17" style="v" />Topa in Jerusalem numeite' lutang meima sakin { Topa } in amau' lutang kolhsak ding hi.
  </para>
  <para style="p">
    <verse number="18" style="v" />Tua ciangin Topa in khebuh hoihte, lutuam leh khade lim tawh a kibang kizepnate;
  </para>
  <para style="p">
    <verse number="19" style="v" />bilbah tualte, taaute, leh mai sitnate;
  </para>
  <para style="p">
    <verse number="20" style="v" />lukhute, banbulhte, kawngten'te, paknamtui bungte, leh a kivom aite;
  </para>
  <para style="p">
    <verse number="21" style="v" />min gelhna zungbuhte leh nakbuhte;
  </para>
  <para style="p">
    <verse number="22" style="v" />pawipuante, puanza neute, puanpite leh khutkhai ipte;
  </para>
  <para style="p">
    <verse number="23" style="v" />puanza neu vang siseihte, saihadial puansungsilhte, dialkhipte, leh kikhuhna puante lakhia ding hi.
  </para>
  <para style="p">
    <verse number="24" style="v" />Paknamtui tangin uihna, kawnggak tangin khauhualpi, limtaka kizem sam tangin lu kolhna, puan hoih tangin puanhampi, melhoihna tangin maizumna hun hong tung ding hi.
  </para>
  <para style="p">
    <verse number="25" style="v" />Na mite, namsau tawh si ding uh a, a vanglian na mite, galsungah kisia ding uh hi.
  </para>
  <para style="p">
    <verse number="26" style="v" />Khuapi kongpi tau-in thum ding hi. Khuapi, gamkhing suak ding a, a guaktanga om nupi leilakah a tucip tawh kibang ding hi.
  </para>
  <chapter number="4" style="c" />
  <para style="p">
    <verse number="1" style="v" />Tua ni ciangin nupi sagih in papi khat neikhawm ding uh a, “Kote in komau' an ciat ne-in, komau' puan ciat mah ka silh ding uh hi. Kote pen, nangma zi cih min bek hong puasak in; ka minsiatna teng uh hong hum in,” ci ding uh hi.
  </para>
  <para style="p">
    <verse number="2" style="v" />Tua ni ciangin { Topa}' bulsel pen melhoihin minthang ding a, leitung panin a piang gahte pen, a suakta lai Israel mite' kiphatsakna leh minthan'na hi ding hi.
  </para>
  <para style="p">
    <verse number="4" style="v" />Topa in thukhenna leh meihalna tawh Zion mite' mawhna teng siangsakin, Jerusalem khuasung panin mi thahna teng a beisak ciangin Zion-ah a omlai mi, Jerusalem-ah khang tawntungin a om dingin a kiciamtehsa mite khempeuh, a siangtho kici ding hi.
  </para>
  <para style="p">
    <verse number="5" style="v" />Tua ciangin Zion Mual tung, tua lai-a kikhawm mi khempeuh tungah, sunin meii sungah, zanin meikuang khu tawh { Topa } hong kilang ding a, { Topa}' minthan'na vang in khuapi hu ding hi.
  </para>
  <para style="p">
    <verse number="6" style="v" />Tua minthan'na vang pen sun ciangin nisa a liah ding leh huihpi guahpi panin bukna leh belhna zong hi ding hi.
  </para>
  <chapter number="5" style="c" />
  <para style="p">
    <verse number="1" style="v" />Ka lawm itpa' tangin a leenggui lo a itna la ke'n hong sa ning: Ka lawm itpa in leitang a hoih mahmahna mualtung khatah leenggui lo khat a nei hi.
  </para>
  <para style="p">
    <verse number="2" style="v" />Amah in lei to-in a suangte paikhia a, leenggui hoihte a suan hi. A laizangah tausang khat lam a, tua lo sungah leenggahsukna khuk khat a to hi. Amah in leenggah hoih a hong gah ding lamen a, ahih hangin gam leenggah hong gah mawk hi.
  </para>
  <para style="p">
    <verse number="3" style="v" />Tu-in, Jerusalem khua-ah a tengte leh Judah mite aw, kei leh ka leenggui lo kikalah thu nong khenna ding uh ka hong thum hi.
  </para>
  <para style="p">
    <verse number="4" style="v" />Ka leenggui lo-a' dingin ka hih nailoh ka hih ding a kilawm bang omlai ahi hiam? Leenggah hoih gah ding ka lamet laitakin bang hangin gam leenggah hong gah mawk ahi hiam?
  </para>
  <para style="p">
    <verse number="5" style="v" />Tu-in, ka leenggui lo tungah ka hih ding thu note tungah kong gen ding hi. A daai ka lakhia ding a, kinemang ding hi. A gawl ka susia ding a, kituancil ding hi.
  </para>
  <para style="p">
    <verse number="6" style="v" />Lokhulin ka bawl ding hi. Kipuah loin, kikholo ding a, tua lo sungah lingkung leh lingte a khang ding hi. Ama tungah meiite in zong guah a zuksak lohna dingin thu ka pia ding hi.
  </para>
  <para style="p">
    <verse number="7" style="v" />Bang hang hiam cih leh Vanglian { Topa}' leenggui lo pen Israel mite hi a, Judah mite pen lungdamna tawh a suan kungte ahi hi. Amah in thutang lamen a, ahih hangin sisan luan'na om hi. Thumanna lamen a, ahih hangin kahna om hi.
  </para>
  <para style="p">
    <verse number="8" style="v" />Leitang tungah amau guak a teng ding dong zahin midangte-a' dingin mun khempeuh a bei matengin inn khatlekhat, lo khatlekhat gawmin a la thuah tawntung mite in gimna ngah ta hen.
  </para>
  <para style="p">
    <verse number="9" style="v" />Vanglian { Topa } in ka zakna-ah hih bangin kiciam a, “A mantakin inn tampi tak hawmsuak ding a, a lian a hoih innte-ah a teng omlo ding hi.
  </para>
  <para style="p">
    <verse number="10" style="v" />Bang hang hiam cih leh leenggah lo eka sawm in phelpi khat dim bek gah ding a, khaici beem khat in an seu khat bek piangsak ding hi,” ci hi.
  </para>
  <para style="p">
    <verse number="11" style="v" />Zingsang tungin tho-in, khamtheihzu delhin, leenggahzu in amaute a satsak pialpual matengin nitakin a tutkho mite in gimna ngah ta hen!
  </para>
  <para style="p">
    <verse number="12" style="v" />Amaute in a pawi sung uhah laia lasakna leh harp lasakna, khuang, tamngai, leh leenggahzu, tampi a nei uh hi. Ahih hangin amaute in { Topa}' sepnate donlo uh a, a khut tawh a bawlte zong mulo uh hi.
  </para>
  <para style="p">
    <verse number="13" style="v" />Tua hi a, thu theihlohna hangin ka mite sal suak uh hi. A miliante uh gilkialin si dek uh a, a mihonte uh dangtakin keu uh hi.
  </para>
  <para style="p">
    <verse number="14" style="v" />Tua ahih ciangin Leinuai in a duhna khangsakin bangmah tawh a kiteh theilo zahin a kam ka beba a, Jerusalem' hoihna teng, a mipite, a mihonte, ama sunga a lungdam mite, a nawmvalh hi.
  </para>
  <para style="p">
    <verse number="15" style="v" />Mi khempeuh a niamin kikoih suk hi. A kiphasak mite kiniamkhiat suk hi.
  </para>
  <para style="p">
    <verse number="16" style="v" />Ahih hangin thutang sepna tawh Vanglian { Topa } in a liatna hong kilangsak a, a Siangtho Pasian in a mite a thukhenna tawh ama siangthona hong kilangsak hi.
  </para>
  <para style="p">
    <verse number="17" style="v" />Tua ciangin tuunote in amau' tatna gamlak mun bangin tua khuasungah lopa ne ding uh a, a thau ganhingte leh keelnote a siasa khuapi sungah gamta ding uh hi.
  </para>
  <para style="p">
    <verse number="19" style="v" />Amaute in, “I muh theihna dingin amah manlang sakin, ama nasep khawlsak ni. Israel-te' Siangtho Pa' deihna i theih theihna dingin naisakin tungsak ni!” ci-in ganhing kaih bangin khauzen tawh mawhna kai-in, khauhualpi tawh khialhna kai uh ahih manin gimna ngah ta uh hen.
  </para>
  <para style="p">
    <verse number="20" style="v" />A phate sia ci-in, a siate pha ci a, khuavak dingin khuamial koihin, khuamial dingin khuavak koih a, a khum dingin a kha koihin, a kha dingin a khum a koihte in gimna ngah ta hen.
  </para>
  <para style="p">
    <verse number="21" style="v" />Amau' mitah pil kisa a, amau' muhna-ah siam a kisate in gimna ngah ta hen!
  </para>
  <para style="p">
    <verse number="22" style="v" />Leenggahzu tampi a dawnte, khamtheih zunek a hatte,
  </para>
  <para style="p">
    <verse number="23" style="v" />mimawhte sumgolh tawh khah a, midikte a mawhsakte in gimna ngah ta hen!
  </para>
  <para style="p">
    <verse number="24" style="v" />Tua ahih ciangin mei in buhkung keute kangtum a, meikuang sungah lopa keute a kattum bangin amaute' zung pen muatgawp ding a, amaute' pakpalhte leivui bangin vanah leengto ding hi. Bang hang hiam cih leh amaute in Vanglian { Topa}' thu nialin Israel-te' Siangtho Pa' thu a simmawh uh hi.
  </para>
  <para style="p">
    <verse number="25" style="v" />Tua ahih ciangin { Topa}' hehna ama mite tungah hong khangin, a khut zanin amaute vatgawp a, mualte a kiling hi. Amaute' luanghawmte kongzing lampite-ah nin bangin a om hi. Hih bang teng hangin zong a hehna damzo nailoin ama khut kizanlai hi.
  </para>
  <para style="p">
    <verse number="26" style="v" />Amah in a gamlapi-a om minam khat a sapna-in lim khat lak a, leimong panin hong paina dingin a sam hi. Manlang takin tua mite hong pai pah hi.
  </para>
  <para style="p">
    <verse number="27" style="v" />Tua a hong pai mite kuamah gimlo uh a, kuamah tuklo uh hi. Kuamah lusu lo a, kuamah ihmu lo uh hi. Dialkaih khat zong kollo a, khedap khau khat zong kitat lo hi.
  </para>
  <para style="p">
    <verse number="28" style="v" />Amau' thaltangte hiam a, a thal khempeuh uh a kikeeksa ahi hi. Amau' sakolte' khecinte meisuang bangin sak a, a leengpeite uh pingpei bangin manlang hi.
  </para>
  <para style="p">
    <verse number="29" style="v" />Amaute' kikona pen humpinelkai hawk bang a, humpinelkai khanglaite bangin amaute a hawk uh hi. Amaute humhamin a sa nek ding uh man uh a, amaute in puakhia-in kuamah in honkhia zolo hi.
  </para>
  <para style="p">
    <verse number="30" style="v" />Tua ni ciangin amaute in tuipi ging bangin Israel ngik ding uh hi. Mi khatpeuh in hih gamsung en leh khuamial leh lungzin'na bek om a, meiite in khua a mialsak hi.
  </para>
  <chapter number="6" style="c" />
  <para style="p">
    <verse number="1" style="v" />Kumpi Uzziah a sih kumin, a sang mahmah, a lian kumpi tokhom tungah Topa a tu ka mu hi. Ama kumpi puanpi pen biakinn sungteng a dim hi.
  </para>
  <para style="p">
    <verse number="2" style="v" />Ama kiimah serafim van mite a ding uh hi. Tuate in kha guk ciat nei uh hi; nih tawh a mai liahin, nih tawh a khe tuamin, nih tawh a leeng uh hi.
  </para>
  <para style="p">
    <verse number="3" style="v" />Amaute khatlekhat kisamin: “Vanglian { Topa}, siangtho, siangtho, siangtho; leitung khempeuh ama minthan'na tawh kidim,” ci-in awng uh hi.
  </para>
  <para style="p">
    <verse number="4" style="v" />Tua kikona aw in biakinn kongkhak khuam bulpite kilingsak a, inn sungteng meikhu tawh a kidim hi.
  </para>
  <para style="p">
    <verse number="5" style="v" />Tua ciangin keimah in, “Gim ngahpa hi ta ing! Bang hang hiam cih leh a mawknapi ka hi hi; ka kama ka thugen khempeuh a mawkna vive hi a, a thugen khempeuh uh mawhna leh nitna ahi mite lakah ka tengkha hi. Vanglian { Topa}, Kumpipa ka mukha khinta hi,” ka ci hi.
  </para>
  <para style="p">
    <verse number="6" style="v" />Tua ciangin serafim van mite khat, biakna tau panin taiteh tawh a teh mei-am khat a khutah tawi-in keima kiangah hong leeng hi.
  </para>
  <para style="p">
    <verse number="7" style="v" />Amah in ka muk hong bi a, “En in, hih in na muk sukha zo hi; na mawhna beita a, na khialhna kimaisak zo hi,” hong ci hi.
  </para>
  <para style="p">
    <verse number="8" style="v" />Tua ciangin, “Kua sawl ding a, eite-a' dingin kua va pai ding ahi hiam?” Topa' cihna aw ka za hi. Tua ciangin ke'n, “Hih lai-ah kei om ing! Kei hong sawl in,” ka ci hi.
  </para>
  <para style="p">
    <verse number="9" style="v" />Tua ciangin amah in, “Pai in la, hih mite tungah, ‘Zaza napi tello; mumu napi theilo,’ va ci in.
  </para>
  <para style="p">
    <verse number="10" style="v" />Amaute in a mit uh tawh a muhlohna ding, a bil uh tawh a zaklohna ding, a lungsim uh tawh thu a theihtel lohna ding, amaute kihei-in damna a ngahlohna dingun hih mite' lungsim mawlsak in la, amau' bil uh ngongsak in la, a mit uh va sisak in,” hong ci hi.
  </para>
  <para style="p">
    <verse number="11" style="v" />Tua ciangin keimah in, “{ Topa } aw, bang tanvei sawt ding ahi hiam?” ka ci hi. Amah in, “Khuapi-ah a teng kuamah omloin hawm suakin, innte-ah kuamah omloin, leitang pen gamkhing suak kiuhkeuhin,
  </para>
  <para style="p">
    <verse number="12" style="v" />{ Topa } in gamlapi-ah mite khinkhia-in, leitungah a kinusia mun tampi a om dong, hi ding hi.
  </para>
  <para style="p">
    <verse number="13" style="v" />Mi sawmah khat bang a omlai tei hangin, taak kung leh tawsaw kungte a kiphuk khit ciangin a bulsum a omlaite mei tawh a kihalkik bangin amaute zong kisusia ding hi,” hong ci hi. (A bulsum pen Pasian' mite a kipatthakna ding lahna lim ahi hi.)
  </para>
  <chapter number="7" style="c" />
  <para style="p">
    <verse number="1" style="v" />Uzziah' tapa Jotham, Jotham' tapa Ahaz ahi Judah kumpipa' hun laitakin, Syria kumpipa Rezin leh Remaliah' tapa Pekah ahi Israel kumpipa, Jerusalem khuapi a sim dingin kuanto uh a, ahih hangin amaute in zo zolo uh hi.
  </para>
  <para style="p">
    <verse number="2" style="v" />“Syria-te pen Efraim mite tawh kikop,” ci-in David' innkuante tungah a kigen ciangin, huih in gamlaka singte a mut bangin amah leh a mihingte' lungsim kiling hi.
  </para>
  <para style="p">
    <verse number="3" style="v" />{ Topa } in Isaiah tungah, “Ahaz tawh kimu dingin Puansawppa' nasepna phual zuatna lampi kiangah a om, bual tungnung tuilakna mongah nang leh na tapa Shearjashub pai-in
  </para>
  <para style="p">
    <verse number="4" style="v" />ama tungah, ‘Kidawm in la, om khinkhian in. Lau kei in. Syria kumpipa Rezin leh Remaliah' tapa' hehna pen, sing tumbang nih a khute tawh kibang lel ahih manin na lung gimsak kei in.
  </para>
  <para style="p">
    <verse number="5" style="v" />Bang hang hiam cih leh Syria kumpi-a kipan Remaliah' tapa leh Efraim mite in nang hong sawm uh a,
  </para>
  <para style="p">
    <verse number="6" style="v" />“Judah gam a sim dingin pai-in va sugawp ni; eima-a' dingin va zo ni; tua gamah kumpi dingin Tabeel' tapa va koih ni,” ci uh hi.
  </para>
  <para style="p">
    <verse number="7" style="v" />Ahi zongin Topa { Pasian } in hih bangin ci hi: ‘Tua thu pen kiplo ding a, hong tunglo ding hi.
  </para>
  <para style="p">
    <verse number="8" style="v" />Bang hang hiam cih leh Syria' lutang, Damaskas khuapi hi a, Damaskas' lutang, Rezin ahi hi. (Kum sawmguk leh kum nga sungin minam ahizo nawnlo zah dongin Efraim kitamzan gawp ding hi.)
  </para>
  <para style="p">
    <verse number="9" style="v" />Efraim' lutang, Samaria hi a, Samaria' lutang, Remaliah' tapa ahi hi. Hih thu upna kho na neih kei leh, nang na kip kei ding hi,’ va ci in,” ci-in a gen hi.
  </para>
  <para style="p">
    <verse number="10" style="v" />{ Topa } in Ahaz kiangah thu genkik a,
  </para>
  <para style="p">
    <verse number="11" style="v" />“{ Topa } na Pasian kiang panin lim khat ngen in la, a thuk Leinuai pan ahi a, a sang vantung panin ahi zongin ngen in,” a ci hi.
  </para>
  <para style="p">
    <verse number="12" style="v" />Ahih hangin Ahaz in, “Ka ngen kei ding hi; { Topa } ka ze-et kei ding hi,” ci hi.
  </para>
  <para style="p">
    <verse number="13" style="v" />Tua ciangin Isaiah in, “David' innkuan aw, ngai un! Mite na lunggim sakna uh kicing salo a, ka Pasian zong lunggimsak lai na hi uh hiam?
  </para>
  <para style="p">
    <verse number="14" style="v" />Tua ahih ciangin Topa mahmah in note tungah lim khat hong pia ding hi. En un, nungak khat gai-in tapa khat nei ding a, ama min Immanuel kici ding hi.
  </para>
  <para style="p">
    <verse number="15" style="v" />Amah in a hoihlote nialin a hoihte a teel theih hun ciangin bawngnawi thaukhal leh khuaizu ne ding hi.
  </para>
  <para style="p">
    <verse number="16" style="v" />Bang hang hiam cih leh naupang in a hoihlote nialin a hoihte a teel theih hun ma-in na kihtak uh kumpi nihte' gam kinusiacip ding hi.
  </para>
  <para style="p">
    <verse number="17" style="v" />Efraim mite pen Judah mite' kiang panin a paikhiat huna kipan nidangin a piang ngeilo thu, Assiria kumpipa pen nang leh na mite leh na pate' inn-ah { Topa } in hong tungsak ding hi.
  </para>
  <para style="p">
    <verse number="18" style="v" />“Tua ni ciangin Egypt luite' nakah a om Egypt mite, thopi hon bangin hong paina ding leh Assiria mite, a gam panun khuaipi hon bangin hong paina dingun { Topa } in sam ding hi.
  </para>
  <para style="p">
    <verse number="19" style="v" />Tuate khempeuh hong pai-in, keenhawmte sung, suangpi heengte sung, lingkung kawmte, leh ganhing tatna mun khempeuhah dim ding uh hi.
  </para>
  <para style="p">
    <verse number="20" style="v" />“Tua ni ciangin Topa in Gun gal khat panin a kikawm temta ahi Assiria kumpipa tawh sam leh khemul mettol ding a, khamul zong metkhia ding hi.
  </para>
  <para style="p">
    <verse number="21" style="v" />“Tua ni ciangin mi khat in bawngla khat leh tuu nih bang bek suahtakzo ding a,
  </para>
  <para style="p">
    <verse number="22" style="v" />ahi zongin tuate in nawi tampi a piakna hangin amah in bawngnawi thaukhal ne zo ding hi; bang hang hiam cih leh gamsungah a omlai mi khempeuh in bawngnawi thaukhal leh khuaizu ne ding uh hi.
  </para>
  <para style="p">
    <verse number="23" style="v" />“Tua ni ciangin nguntang tul khat a man leenggui tul khat a omna mun khempeuh pen lingkungte leh lingte' omna suak ding hi.
  </para>
  <para style="p">
    <verse number="24" style="v" />Gam khempeuh lingkungte leh lingte tawh kidim ding ahih manin, thal leh thaltangte tawh tua munah mihingte gam vak ding uh hi.
  </para>
  <para style="p">
    <verse number="25" style="v" />Lingkungte leh lingte na kihtakna hangin tupeek tawh a kikho ngei mual neute-ah na pai ngam kei ding hi. Tua munte pen bawng khahna leh tuute' gamtatna mun suak ding hi,” a ci hi.
  </para>
  <chapter number="8" style="c" />
  <para style="p">
    <verse number="1" style="v" />Tua ciangin { Topa } in kei kiangah, “Suangpeek lianpi khat la in la, tua tungah mihingte' theihkim lai tawh, ‘Mahershalahashbaz,’ ci-in gelh in,” hong ci hi.
  </para>
  <para style="p">
    <verse number="2" style="v" />Hih thu a thei dingin a muan'huai teci, siampi ahi Uriah leh Jeberekhiah' tapa Zekhariah ka nei hi, hong ci hi.
  </para>
  <para style="p">
    <verse number="3" style="v" />Tua ciangin ka zi tawh ka lumkhawm a, amah gai-in tapa khat hong nei hi. Tua ciangin { Topa } in ka tungah, “Ama min pen Mahershalahashbaz, ci-in phuak in.
  </para>
  <para style="p">
    <verse number="4" style="v" />Bang hang hiam cih leh naungek in, ‘Nu aw, pa aw,’ a cih theih ma-in Damaskas khua' hauhna leh Samaria khuasunga a om a kisut vante, Assiria kumpipa in la-in masuan ding hi,” hong ci hi.
  </para>
  <para style="p">
    <verse number="5" style="v" />{ Topa } in kei tungah thu hong genkik leuleu a,
  </para>
  <para style="p">
    <verse number="6" style="v" />“Hih mite in damtakin a luang didi Shiloah tuite nial uh a, Rezin leh Remaliah' tapa' mai-ah launa tawh lingliang uh hi.
  </para>
  <para style="p">
    <verse number="7" style="v" />Tua ahih ciangin Topa in Assiria kumpipa leh ama galkap honpite, a tam mahmah a piau dimletin a khang Gunpi tui bangin amaute a sim dingin hong luangsak ding hi.
  </para>
  <para style="p">
    <verse number="8" style="v" />Judah gam dong hong nawtsuk ding a, dimletin paisuakin, ngawng ciangdong tum ding hi,” hong ci hi. Ahih hangin Pasian in eite hong ompih a, a kizal ama khate in i gam hong hu ding hi.
  </para>
  <para style="p">
    <verse number="9" style="v" />No minam dangte aw, thei un la, lungkham un. Gamlapi-ah a om gamte khempeuh aw, ngai un. Kigalging un; ahih hangin lungkiatna na thuak veve ding uh hi.
  </para>
  <para style="p">
    <verse number="10" style="v" />Note kikhawmin thu na vaihawm uh hangin a mawkna suak ding a, thu khat peuhpeuh na gen uh hangin kiplo ding hi. Bang hang hiam cih leh kote tawh Pasian hong omkhawm hi.
  </para>
  <para style="p">
    <verse number="11" style="v" />Bang hang hiam cih leh { Topa } in ama vangliatna tawh kei tungah thu hong gen a, hih mite' lampi ka zuihlohna dingin hong hilhkhol a,
  </para>
  <para style="p">
    <verse number="12" style="v" />“Hih mite' vaihawmna pawlpih kei un. Amau' kihtakte kihta kei un la, lau kei un.
  </para>
  <para style="p">
    <verse number="13" style="v" />Ahih hangin Vanglian { Topa } pen a siangtho-in na ngaihsun ding uh hi. Amah pen note' zahtakpa leh note' kihtakpa na hisak ding uh hi.
  </para>
  <para style="p">
    <verse number="14" style="v" />Amah pen, a lamdang mahmahin a siangtho' luatna hangin mite' puktheihna ding suangtum tawh kibang hi. Judah leh Israel kumpi gammite leh Jerusalem khua-a a teng mite a awkna ding thangzak tawh kibang ding hi.
  </para>
  <para style="p">
    <verse number="15" style="v" />Mi tampi tak tuk ding uh hi. Amaute tukin kitamzan gawp ding uh a, amaute awkin kiman ding hi,” hong ci hi.
  </para>
  <para style="p">
    <verse number="16" style="v" />Ka nungzuite aw, Pasian in kei tungah hong piak hih thute, limtakin kemin koihcing un.
  </para>
  <para style="p">
    <verse number="17" style="v" />Jakob' innkuante' kiang panin a maitang a seel { Topa } ngakin amah ka muang ding hi.
  </para>
  <para style="p">
    <verse number="18" style="v" />En un, { Topa } in kei hong piak ka tate leh keima pumpi pen Zion Mual tungah a teng Vanglian { Topa}' tung panin Israel mite' sungah lim leh kihilna ka hi uh hi.
  </para>
  <para style="p">
    <verse number="19" style="v" />Amaute in note kiangah, “Phun suausuau-in a pau mualmual vankah theite leh aisan theite kiangah thu dong un. Mite in amau' pasian-te thu dongin, mihingte' thu pen misite dot ding mah hilo ahi hiam?” hong ci ding uh hi.
  </para>
  <para style="p">
    <verse number="20" style="v" />Tua ciangin note in, “{ Topa } in note hong hilh thute ngai un. Aisante' thu ngai kei un. Amaute' hong gen thute a kiman'na omlo hi,” ci-in dawng un.
  </para>
  <para style="p">
    <verse number="21" style="v" />Mite pen gamsungah vak kawikawi-in, nakpi takin lungkhamin gilkial ding uh hi. A gil uh a kial ciangin amaute lungham gawp ding uh a, a kumpipa uh leh a Pasian uh hamsiatin vandak ding uh hi.
  </para>
  <para style="p">
    <verse number="22" style="v" />Amaute in leilak a etsuk hangun, lungkhamna leh khuamialna, lungzinga gimna bek om hi. Khuamial ngeungau sungah amaute kihawlkhia ding hi.
  </para>
  <chapter number="9" style="c" />
  <para style="p">
    <verse number="1" style="v" />Zebulun minamte leh Naftali minamte' ten'na gamte in mindaina thuak ngei uh a, ahi zongin mailamah pahtawina ngahkik ding uh hi. Mediterranean tuipi-a kipanin nisuahna lam Jordan gun gal, minam dangte' ten'na Galilee gamsung minthang kik ding hi.
  </para>
  <para style="p">
    <verse number="2" style="v" />Khuamial sunga a pai mite in khuavak lianpi mu khinta a, khuamial thukna gamsungah a teng mite tungah khuavak taang khinzo hi.
  </para>
  <para style="p">
    <verse number="3" style="v" />Nangmah in amaute na pungsak a, a lungdamna uh na khangsak hi. Anlak hun ciangin lungdamna leh mite in vankisutte a hawm ciangun a lungdam bangun nangma mai-ah amaute lungdam uh hi.
  </para>
  <para style="p">
    <verse number="4" style="v" />Bang hang hiam cih leh Midian-te a kizawh ni-a bangin nangmah in amau' vangik puakna hakkol leh amaute a kisatna ciangkhut na kuaihtansak a, nangma mi a bawlsia minamte na zogawp hi.
  </para>
  <para style="p">
    <verse number="5" style="v" />Galkap hangte' khedap khempeuh leh si a baang puan khempeuh mei-in kicih ding hi.
  </para>
  <para style="p">
    <verse number="6" style="v" />Bang hang hiam cih leh eite-a' dingin naungek khat hong suak a, eite' tungah tapa khat hong kipia hi. Amah pen eite hong ukpa hi ding a, ama min pen “Lamdang Thulakpa, Vanglian Pasian, Tawntung Pa, Nopsakna Kumpi,” kici ding hi.
  </para>
  <para style="p">
    <verse number="7" style="v" />Tuhuna kipanin a tawntungin David kumpi tokhom tung leh ama gamsungah thutang leh thuman phutin, a lian semsem ama ukna leh nopsakna in mong neilo ding hi. Vanglian { Topa}' deih luatna in hih thu hong tungsak ding hi.
  </para>
  <para style="p">
    <verse number="8" style="v" />Topa in Jakob tungah thu khat khah a, Israel tungah thu hong tung ding hi.
  </para>
  <para style="p">
    <verse number="10" style="v" />“Leiseekte kicim khin hi; ahih hangin suangseek tawh i lam ding hi. Theithek singte kisia khin hi; ahih hangin taamtak sing tawh i khek ding hi,” ci-a kiphasakin lungsim kihisak Efraim mite leh Samaria gamsunga teng mi khempeuh in thei ding uh hi.
  </para>
  <para style="p">
    <verse number="11" style="v" />Tua ahih ciangin { Topa } in amaute do-in a langpang ding bawl a, amau' galte a hanthawn hi.
  </para>
  <para style="p">
    <verse number="12" style="v" />Ama mai-a om Syria mite leh a nunga om Filistia mite in kam ka-in Israel netum uh hi. Hih thute khempeuh hangin ama hehna damzo nailo a, ama khut kizanlai hi.
  </para>
  <para style="p">
    <verse number="13" style="v" />Amaute a satpa' lamah Israel mite kiheilo a, Vanglian { Topa } zonglo uh hi.
  </para>
  <para style="p">
    <verse number="14" style="v" />Tua ahih ciangin { Topa } in Israel sung panin a makaite leh a mihonte, a lu panin a mei dongin ni khat thu-in a vatmai hi.
  </para>
  <para style="p">
    <verse number="15" style="v" />Upapa leh a zahtakhuai mipa pen a lutang hi a, zuauthu a hilh kamsangpa pen a mei ahi hi.
  </para>
  <para style="p">
    <verse number="16" style="v" />Bang hang hiam cih leh hih minam a makaihte in lam khialsak a, amau' makaih mite in siatna ngah uh hi.
  </para>
  <para style="p">
    <verse number="17" style="v" />Tua ahih ciangin amau' tangvalte tungah Topa lungdamlo a, pa neilote leh a meigong numeite uh tungah hehpihna neilo hi. Bang hang hiam cih leh mi khempeuh pen Pasian' thu a khual omloin siatna a bawl vive hi a, kam khempeuh in haina thu a gen uh hi. Hih thute khempeuh hangin ama hehna damzo nailo a, ama khut kizanlai hi.
  </para>
  <para style="p">
    <verse number="18" style="v" />Bang hang hiam cih leh gitlohna mei bangin kuang a, lingkungte leh lingte kangtum sak hi. Gamlak lopa phate kuangsak a, meikhu lomtangin van lamah kizialto uh hi.
  </para>
  <para style="p">
    <verse number="19" style="v" />Vanglian { Topa}' hehna hangin meikuang bangin gamsung kang a, mite pen mei-a kicih sing tawh kibang uh hi. Kuamah in a sanggampa nangawn zah tuanlo hi.
  </para>
  <para style="p">
    <verse number="20" style="v" />Amaute in a taklama omte ne uh a, ahih hangin a gil uh kiallai veve hi. A veilama omte ne uh a, ahih hangin kham nailo uh hi. Mite in amau' vengte' sa ne ciat uh hi.
  </para>
  <para style="p">
    <verse number="21" style="v" />Manasseh in Efraim, Efraim in Manasseh ne-in, tuate gel in Judah langpang khawm uh hi. Hih thute khempeuh hangin ama hehna damzo nailo a, ama khut kizanlai hi.
  </para>
  <chapter number="10" style="c" />
  <para style="p">
    <verse number="2" style="v" />A cimawhte' thutang kimlai hei khiatsakin, keima mite sungah a zawngte' thuman sutkhia-in, meigong numeite' neihsa amau-a' ding a suahtheihna ding leh pa neilote' neihsa amau' nek dingin a bawl theihna dingun a manlo thukhensatna pia a, nenniamna thu a gelhte in gimna ngah ta uh hen!
  </para>
  <para style="p">
    <verse number="3" style="v" />Gimpiak ni hun, gamlapi panin huihpi hong nun' ciangin note in bangcih ding na hi uh hiam? Huhna ngenin kua kiangah tai ding a, na neihsa uh koi lai-ah koih ding na hi uh hiam?
  </para>
  <para style="p">
    <verse number="4" style="v" />Thongkiate' lakah tonbucipin om ding leh a kithat mite lakah sih ding bek a om hi. Hih thute khempeuh hangin ama hehna damzo nailo a, ama khut kizanlai hi.
  </para>
  <para style="p">
    <verse number="5" style="v" />Assiria-te pen ka hehna mite gimpiakna dingin molhtum leh ciangkhutin ka zat ahi hi.
  </para>
  <para style="p">
    <verse number="6" style="v" />Keima thu a ngaihsunlo minam leh kei a hong hehsak mite' neihsa sutin laksakin, amaute pen konglak buannawng bangin a tuancil dingin amaute sawlin thu ka pia hi.
  </para>
  <para style="p">
    <verse number="7" style="v" />Ahih hangin a kumpipa in tua bang bek sawmlo a, a lungsim in zong tua bang bek ngaihsun lo hi. Ama lungsim sungah minam tampi suksiat nopna thu om hi.
  </para>
  <para style="p">
    <verse number="8" style="v" />Bang hang hiam cih leh amah in, “Ka galkapmangte, kumpi vive hikhin hilo ahi hiam?
  </para>
  <para style="p">
    <verse number="9" style="v" />Kalno khuapi pen Karkhemish khuapi tawh kibang hilo ahi hiam? Hamath khuapi pen Arpad khuapi tawh kibang hilo ahi hiam? Samaria khuapi pen Damaskas khuapi tawh kibang hilo ahi hiam?
  </para>
  <para style="p">
    <verse number="10" style="v" />Jerusalem leh Samaria milimte sangin milim lianzaw a nei milim kumpi gamte ka khut in ban khin ahih ciangin
  </para>
  <para style="p">
    <verse number="11" style="v" />Samaria leh a milimte tungah ka bawl bangin Jerusalem leh a milimte tungah bawllo ding ka hi hiam?” ci hi.
  </para>
  <para style="p">
    <verse number="12" style="v" />Topa in Zion Mual leh Jerusalem khua-ah ama nasep dingteng a zawh khit ciangin Assiria kumpipa kiphasakin a kisialhna leh a kiphatsakna hangin gim a pia ding hi.
  </para>
  <para style="p">
    <verse number="13" style="v" />Bang hang hiam cih leh amah in, “Keimah in thu theihtelna nei ka hih manin keima thahatna leh keima pilna tawh ka hih khin hi. Mihingte' gamgite lakhia-in amau' sumte ka sut khin a, keimah in bawngtal bangin a gammite ka sugawp hi.
  </para>
  <para style="p">
    <verse number="14" style="v" />Vasa bumek bangin mihingte' hauhna ka la ziau hi. A kinusia vasa tuite mite in a lak bangin leitung khempeuh ka la khin hi. A kha a zap, a kam a ka, a ham khat beek omlo hi,” a ci hi.
  </para>
  <para style="p">
    <verse number="15" style="v" />Amah a liktopa pen molhtumin a zang ding bangkeek, sing a hilo mipa pen ciangkhut bangin a likto ding bang keekin, phukna dingin amah a zangpa tungah, hei, kihisak thei ding ahi hiam? Singat tem zong amah a zangpa tungah kiliansak thei ding ahi hiam?
  </para>
  <para style="p">
    <verse number="16" style="v" />Tua ahih ciangin Topa, Vanglian { Topa } in ama mi thaute lakah natna lianpi tungsak ding a, tua natna pen amaute sungah mei bangin kuang niloh ding hi.
  </para>
  <para style="p">
    <verse number="17" style="v" />Israel-te' khuavak pen mei suakin, Israel-te' Siangtho Pa pen meikuang suak ding hi. Ni khat sungin ama lingkungte leh lingte kangin beitum ding hi.
  </para>
  <para style="p">
    <verse number="18" style="v" />Gah tampi a piangsak ama leitang leh ama gamlak a minthan'na pen nuntakna leh pumpi dong takin { Topa } in susia ding a, mi cina khat a si tawh kibang ding hi.
  </para>
  <para style="p">
    <verse number="19" style="v" />A omlai gamlak singkungte tawm mahmah ta a, naupang khat nangawn in khat khatin sim khin thei hi.
  </para>
  <para style="p">
    <verse number="20" style="v" />Tua ni-a kipan Israel a omlaite, Jakob innkuan a suakta laite in amau a sugawppa suang nawnloin, { Topa } ahi, Israel Siangtho Pa pen thuman tawh suan'in nei ding uh hi.
  </para>
  <para style="p">
    <verse number="21" style="v" />Jakob innkuan a omlaite a vanglian Pasian kiangah ciahkik ding hi.
  </para>
  <para style="p">
    <verse number="22" style="v" />Na mi Israel-te, tuipi sehnel zah a phak hangin amaute tawmkhat bek hong ciahkik ding hi. Amaute' thuak dingin a kilawm bangin thu a kikhen ahi hi.
  </para>
  <para style="p">
    <verse number="23" style="v" />Bang hang hiam cih leh Topa, Vanglian { Topa } in a thukhennasa bangin leitung khempeuhah beisiangna a bawl ding hi.
  </para>
  <para style="p">
    <verse number="24" style="v" />Tua ahih ciangin Topa, Vanglian { Topa } in thu gen a, “Zion-ah a teng ka mihingte aw, Egypt mite' hih bangin amaute in molhtum tawh hong satin a ciangkhut uh hong lik ciangin Assiria mite kihta kei un.
  </para>
  <para style="p">
    <verse number="25" style="v" />Bang hang hiam cih leh a sawtloin note tungah ka thangpaihna bei ding a, ka hehna amaute' tung tu-in, amaute sia ding uh hi.
  </para>
  <para style="p">
    <verse number="26" style="v" />Vanglian { Topa } in Oreb suangpi-ah Midian mite a sukgawp bangin, amah in amaute tungah gimpiakna zang ding a, Egypt mite a thuaksak bangin Assiria mite thuaksak ding hi.
  </para>
  <para style="p">
    <verse number="27" style="v" />Tua ni ciangin na liangko panun ama vangikpi kinkhia ding a, ama hakkol pen na ngawng panun bei ding hi,” a ci hi.
  </para>
  <para style="p">
    <verse number="28" style="v" />Rimmon gam pan galte hong kipanin Aiath khua hong tung uh a, Migron khua kantanin hong pai uh a, Mikmash khua-ah a van uh hong seng uh hi.
  </para>
  <para style="p">
    <verse number="29" style="v" />Amaute in mualciang kantanin Geba khua-ah zan khat giak uh hi. Rama khuamite lau-in ling uh a, Saul' ten'na Gibeah khuamite a tai uh hi.
  </para>
  <para style="p">
    <verse number="30" style="v" />Gallim khuamite aw, nakpi takin kiko un! Laisah khuamite aw ngai un! Anathoth khuamite aw, amah dawng un!
  </para>
  <para style="p">
    <verse number="31" style="v" />Madmenah khuamite taikhia a, Gebim khua-a a teng mite a suakta dingin a tai uh hi.
  </para>
  <para style="p">
    <verse number="32" style="v" />Tuni mahmahin Nob khua-ah galte tungin khawl uh a, Zion Mual ahi Jerusalem khuapi a khuttum uh sin'san uh hi.
  </para>
  <para style="p">
    <verse number="33" style="v" />En un, Topa, Vanglian { Topa } in a kihtakhuai vangliatna tawh singhiangte heuh ding hi. A kung sangte kiphuk ding a, a kisangsakte a niamin kikoih ding hi.
  </para>
  <para style="p">
    <verse number="34" style="v" />Amah in tulak singte hei tawh phuk ding a, Lebanon mual a singkung liante tawh pukkhawm ding hi.
  </para>
  <chapter number="11" style="c" />
  <para style="p">
    <verse number="1" style="v" />Jessi' phung sung panin a sel khat hong khangkhia ding a, a zungte panin a no khat hong khang ding hi.
  </para>
  <para style="p">
    <verse number="2" style="v" />{ Topa}' kha in ama tungah ama mite a ukna ding pilna, thutheihna, leh siamna pia ding hi. Amah in { Topa}' deihna thei-in { Topa } zahtak ding hi.
  </para>
  <para style="p">
    <verse number="3" style="v" />Amah in { Topa}' nasep nuamsa ding hi. Amah in a tungtham bek muhna tawh thu khenlo ding a, kam lengsawn bek zakna tawh thu khentatlo ding hi.
  </para>
  <para style="p">
    <verse number="4" style="v" />Thumanna tawh mizawngte' thu khenin, lungsim neem mite' thu ahi bangin khensak ding hi. Ama kam panin a thupiakna tawh leitung mite gim kipia ding a, a muk panin a thugenna tawh migilote si ding uh hi.
  </para>
  <para style="p">
    <verse number="5" style="v" />Amah in thuman leh thutak tawh ama mite uk ding hi.
  </para>
  <para style="p">
    <verse number="6" style="v" />Keivom pen tuuno tawh omkhawm ding a, kamkei gialbem pen keelno tawh lumkhawm ding hi. Bawngno leh humpinelkai leh ganhing thaute omkhawm ding uh a, naupangno khat nangawn in tuate hawlzo ding hi.
  </para>
  <para style="p">
    <verse number="7" style="v" />Bawngpi leh vompi in an nekhawm ding uh a, amau' note lumkhawm ding uh hi. Humpinelkai in bawngtal mah bangin buhkung ne ding hi.
  </para>
  <para style="p">
    <verse number="8" style="v" />Nawine naungek, gul gilo' kua vangah kimawl ding a, nawine nawnlo naupang in gul gunei' bu a sawk hangin a gul in tulo ding hi.
  </para>
  <para style="p">
    <verse number="9" style="v" />Ka mual siangtho buppi tungah amaute khatlekhat kiliamsak lo ding uh a, kisusia lo ding uh hi. Bang hang hiam cih leh tuite in tuipi omna a tuamcip mah bangin leitungah { Topa}' thu theihna kidim ding hi.
  </para>
  <para style="p">
    <verse number="10" style="v" />Tua ni ciangin Jessi' zung pen mihingte' tungah lim khat hi ding hi. Minamte in amah zong ding uh a, ama omna mun minthang mahmah ding hi.
  </para>
  <para style="p">
    <verse number="11" style="v" />Tua ni ciangin Topa in Assiria gam, Egypt gam, Pathros gam, Ethiopia gam, Elam gam, Shinar gam, Hamath gam, leh tuipi gei-a gamte panin ama mi a omlaite a ngahkikna dingin a vangliatna zang kik ding hi.
  </para>
  <para style="p">
    <verse number="12" style="v" />Amah in minamte-a' dingin lim khat koih ding a, Israel mi a kihawlkhiate kaikhawmin, leitung kiu li panin Judah mi a kikhenthangte kaikhawm ding hi.
  </para>
  <para style="p">
    <verse number="13" style="v" />Efraim in hazatna lungsim a neihnate bei ding a, Judah mi a galbawlte kisusia ding hi. Efraim in Judah haza nawnlo ding a, Judah in zong Efraim galbawl lo ding hi.
  </para>
  <para style="p">
    <verse number="14" style="v" />Ahih hangin amaute in nitumna lama om Filistia mite simkhawm ding uh a, nisuahna lama om mite luhkhawm ding uh hi. Amaute in Edom mite leh Moab mite zogawp ding uh a, Ammon mite in amau' thu mang ding uh hi.
  </para>
  <para style="p">
    <verse number="15" style="v" />{ Topa } in ama huihsa nungsakin Nail gunpi leh Eufratis gunpi tuite kangsak ding a, mi khempeuh in nuamtakin a kantan zawh ding lui neu sagih bek sitlai ding hi.
  </para>
  <para style="p">
    <verse number="16" style="v" />Egypt gam panin Israel-te hong paitoh ciangin amau-a' dingin lam lianpi khat a om mah bangin, ama mi a omlaite-a' dingin Assiria gam panin zong lam lianpi khat om ding hi.
  </para>
  <chapter number="12" style="c" />
  <para style="p">
    <verse number="1" style="v" />Ni khat ni ciangin mite in, “{ Topa } aw, kei tungah na heh hangin na hehna damta a, kei hong hehnem na hih manin nang tungah lungdamna kong ko ding hi.
  </para>
  <para style="p">
    <verse number="2" style="v" />En in, Pasian pen kei a hong honkhiapa ahi hi. Amah ka muang ding a, ka lau kei ding hi. Bang hang hiam cih leh Topa { Pasian } in thahatna leh vangliatna hong pia a, amah pen kei a hong honkhiapa ahi hi,” a cih hun uh hong tung ding hi.
  </para>
  <para style="p">
    <verse number="3" style="v" />Tui siangtho in a dangtakte a lungdamsak mah bangin, Pasian' hotkhiatna in a mite lungdamsak ding hi.
  </para>
  <para style="p">
    <verse number="4" style="v" />Ni khat ni ciangin mite in, “{ Topa}' tungah lungdam ko un la, ama hong huh ding ngen un. Minam khempeuh lakah ama septe kitheisak un la, ama min kiliansak hi, ci-in gen un.
  </para>
  <para style="p">
    <verse number="5" style="v" />Amah in minthang takin sem khin ahih manin { Topa}' tungah phatna la sa un la, leitung khempeuhah hih thu kitheisak un.
  </para>
  <para style="p">
    <verse number="6" style="v" />Zion-a teng mite aw, nomau' lakah Israel-te' Siangtho Pa lianin om ahih manin lungdamin awng un la, lungdamin la sa un,” a cih hun uh hong tung ding hi.
  </para>
  <chapter number="13" style="c" />
  <para style="p">
    <verse number="1" style="v" />Amoz' tapa Isaiah in Babylon siatna ding tawh kisai a thumuhnate:
  </para>
  <para style="p">
    <verse number="2" style="v" />Mualkolh tungah lim khat lakto un la, galkapte tungah nakpi takin kiko un. Miliante' kongpi-ah amaute va pai-in a simna dingun amaute khut vaan un.
  </para>
  <para style="p">
    <verse number="3" style="v" />Keimah in ka tuamkoihsa mite thu pia khinin, ka hehna thu a semkhia dingin kiphatsakna tawh a lungdam ka mi thahatte ka sam khin hi.
  </para>
  <para style="p">
    <verse number="4" style="v" />Ngai un, mihonpi lungdam bangin mualtungte-ah gamlumna! Ngai un, minamte' kumpi gamte kikhawmin a gamlumna! Vanglian { Topa } in galdo dingin mihon khat kaikhawm hi.
  </para>
  <para style="p">
    <verse number="5" style="v" />Leitung buppi a susia dingin { Topa } leh ama hehna galhiamte gamlapi van mong panin hong pai hi.
  </para>
  <para style="p">
    <verse number="6" style="v" />{ Topa}' ni hong naita ahih manin nakpi takin kap un. Vanglianpa' kiang panin suksiatna hong tung ta ding hi.
  </para>
  <para style="p">
    <verse number="7" style="v" />Tua ahih ciangin khut khempeuh zaw-in, mi khempeuh' lungsim tuisuak ding a, amaute lungkia ding uh hi.
  </para>
  <para style="p">
    <verse number="8" style="v" />Amaute in gim mahmahna leh nat velvalna thuak ding uh a, numei nausuak ding bangin na sa ding uh hi. Amaute khatlekhat lamdang sakna tawh ki-en ding uh a, a maitangte un gimna mel pua ding hi.
  </para>
  <para style="p">
    <verse number="9" style="v" />En un, leitung gamkhing suaksakin, leitung mawhneite a susia dingin hehna leh sinsona tawh nasia takin { Topa}' ni hong tung ding hi.
  </para>
  <para style="p">
    <verse number="10" style="v" />Bang hang hiam cih leh vantung aksite leh amau' aksi honpite in khuavak piakhia lo ding hi. Ni a suahtunga kipan mial ding a, kha in zong khuavak taangkhiasak lo ding hi.
  </para>
  <para style="p">
    <verse number="11" style="v" />Leitung mite a tatsiatna hangun gim ka pia ding a, migilote a mawhna hangun gim ka thuaksak ding hi. Mi kihisakte' kiphatsakna beisiang sakin, a kisatheite' kiliatsakna ka niamkhiat ding hi.
  </para>
  <para style="p">
    <verse number="12" style="v" />Mihingte pen kham hoihte sangin a hoihzaw, minam pen Ofir gam khamte sangin a hoihzaw-in ka bawl ding hi.
  </para>
  <para style="p">
    <verse number="13" style="v" />Tua ahih ciangin ka sinso ni-in Vanglian { Topa } ka hehna hangin vantung lausakin ka lingsak ding a, ama omna panin leitung kisingkhia ding hi.
  </para>
  <para style="p">
    <verse number="14" style="v" />A kidelh sanang leh a cing omlo tuu bangin mi khempeuh amau' mite' lam ciatah kihei-in, amau' gam ciatah tai ding uh hi.
  </para>
  <para style="p">
    <verse number="15" style="v" />A kimu mi peuhmah kithat ding a, a kiman mi peuhmah namsau tawh si ding hi.
  </para>
  <para style="p">
    <verse number="16" style="v" />Amau' muhna mahah a naungekte uh leilak kiden'gawpna ding hi. Amaute' inn kiluhin, a zite uh kibuansak ding hi.
  </para>
  <para style="p">
    <verse number="17" style="v" />En un, ngun leh khamte tawh a lungkimlo Media mite pen amaute a sim dingin ka hanthawn hi.
  </para>
  <para style="p">
    <verse number="18" style="v" />Amau' thalte in tangvalte that ding hi. Amaute in gilsung pana piang naungekte hehpihlo ding uh hi. Amaute' mit in naupangte khasiatlo ding hi.
  </para>
  <para style="p">
    <verse number="19" style="v" />Khaldea mite' hoihna, a kiphatsakpih, kumpi gam a minthang bel Babylon khuapi pen Pasian in Sodom leh Gomorrah a siatsak lai hun bang ding hi.
  </para>
  <para style="p">
    <verse number="20" style="v" />Khang tawntungin tua lai-ah kuamah tenglo ding a, tua lai-ah kuamah om ngei nawnlo ding hi. Arabia mite kuamah in tua lai-ah a puanbuk lamlo ding a, tuucingte kuamah in tua lai-ah a tuute lumsak lo ding hi.
  </para>
  <para style="p">
    <verse number="21" style="v" />Tua munah gamsate lum ding uh a, tua muna innte pen a hawk ganhingte tawh kidim ding hi. Tua munah vasa-kalaoh golpite tengin, tua munah keeldawite laam ding uh hi.
  </para>
  <para style="p">
    <verse number="22" style="v" />Mihaute' innsungah ngiate, kumpi inn nuam sungah se-alte a ham ding uh hi. Babylon khuapi a siat ding hun hong naita a, a ni sawt nawnlo ding hi.
  </para>
  <chapter number="14" style="c" />
  <para style="p">
    <verse number="1" style="v" />{ Topa } in Jakob hehpihin Israel teelkik ding a, amaute pen a gam uhah koihkik ding hi. Khual mite in amaute pawlin Jakob innkuan bel ding uh hi.
  </para>
  <para style="p">
    <verse number="2" style="v" />Israel mite in amaute manin amau' gamah ciahpih ding uh a, { Topa' } gamsungah amaute pen sila numei sila pasal dingin nei ding uh hi. Amaute a man ngei mite pen tu-in amaute in lehmat ding uh a, amaute a nengniam ngei mite tungah tu-in ukna nei ding uh hi.
  </para>
  <para style="p">
    <verse number="3" style="v" />A haksa nasep hong kisepsakna, gimna leh lungkhamna panin { Topa } in note tungah tawldamna hong piak ciangin,
  </para>
  <para style="p">
    <verse number="4" style="v" />Babylon kumpipa tungah hih zahkona kam na zang ding uh a, “Kumpi gilopa pukta a, amah in kuamah nengniamzo nawnlo ding!
  </para>
  <para style="p">
    <verse number="6" style="v" />Tawlnga loin mihingte satna-in a kizang, hehna tawh minamte ukin nakpi takin a bawlsia, migilote' ciangkhut leh gam ukte' kumpi ciangkhut, { Topa } in kuaitan khinta hi.
  </para>
  <para style="p">
    <verse number="7" style="v" />Leitung khempeuh tawlnga-in gamdai takin omta uh a, amaute in la sa-in kiko uh hi.
  </para>
  <para style="p">
    <verse number="8" style="v" />Taksing kungte na tungah lungdamin, Lebanon mual taamtak singkungte in, ‘Nang hong kiniam koih khita kipanin kote a phuk dingin kuamah hong pai nawn kei,’ ci uh hi.
  </para>
  <para style="p">
    <verse number="9" style="v" />“Nang na paisuk ciangin a hong dawntuah dingin Leinuai-a misite kihanthawn a, nangmah a hong hopih dingin leitungah a lian ngei misi uliante kipusuak sak hi. A minamte' kumpite khempeuh amau' kumpi tokhom panin hong ding uh hi.
  </para>
  <para style="p">
    <verse number="10" style="v" />Amaute in nang hong hopihin, ‘Nang zong kote mah bangin na thahat kei hi. Kote mah na bangta hi,’ hong ci ding uh hi.
  </para>
  <para style="p">
    <verse number="11" style="v" />Nangma harp lasakna awte, nangma liatna khempeuh Leinuai-ah kipaipih suk hi. Thante pen nangma delhphah hi a, thante pen nangma silh ahi hi.
  </para>
  <para style="p">
    <verse number="12" style="v" />“Nang Khuavak' ta, Zingsol, Babylon kumpipa aw, vantung panin nang bangci kiat na hi hiam? Minamte a niam koihpa ahi nangmah leilak dongah hong bangci kiphukpai ahi hiam?
  </para>
  <para style="p">
    <verse number="13" style="v" />Nang in na lungsim sungah, ‘Vantungah ka kahto ding hi. A sangna mun, Pasian' aksite' tung pekah ka kumpi tokhom ka koih ding a, leilu lam peka kikhopna mualtungah ka tu ding hi.
  </para>
  <para style="p">
    <verse number="14" style="v" />Meiite' tung pekah ka kahto ding a, Sang Penpa bangin ka kibawl ding hi,’ na ci hi.
  </para>
  <para style="p">
    <verse number="15" style="v" />Ahih hangin nang pen Leinuai thuk penna Leihawm sungah hong kikoih suk ding hi.
  </para>
  <para style="p">
    <verse number="16" style="v" />“Nangmah hong mu mite in nang hong en gega-in, nangma thu lungngai dedu ding uh a, ‘Hih mipa pen leitung a lingsakpa, kumpi gamte a lokgawppa,
  </para>
  <para style="p">
    <verse number="17" style="v" />leitung pen sehnel gam suaksakin, khuapite a susiapa, thong sungah a kikhum mite innah a ciahsak lopa hihpa hilo ahi hiam?’ hong ci ding uh hi.
  </para>
  <para style="p">
    <verse number="18" style="v" />“Minam dangte' kumpite khempeuh amau hankhuk sung ciat uhah a minthangin lum uh hi.
  </para>
  <para style="p">
    <verse number="19" style="v" />Ahih hangin nang pen namsau tawh a kithat misi a uihte, Suanghawmpi sunga a paisukte, khe tawh a kisikcip si luanghawmte bangin, na hankhuk pualamah hong kilawnkhia hi.
  </para>
  <para style="p">
    <verse number="20" style="v" />Nangmah in na gam susia-in, nangma mihingte that khin na hih manin, nang pen amaute tawh hong kivui khawmlo ding hi. Siatna a bawlpa' suanlekhakte' min kilo ngei nawn kei ta hen!
  </para>
  <para style="p">
    <verse number="21" style="v" />Amaute khangto loin leitung a neihlohna ding leh leitung maitang teng khuapite tawh a kidimsak lohna dingin amau' pate' mawhna hangin a tate' kithahna ding piang ta hen,” na ci ding uh hi.
  </para>
  <para style="p">
    <verse number="22" style="v" />Vanglian { Topa } in, “Amaute' langkhatah ka pang ding a, Babylon min leh a omlai mite' tate leh suanlekhakte ka susia ding hi, { Topa } in ci hi.
  </para>
  <para style="p">
    <verse number="23" style="v" />Saphulipte' omna dingin tua khuapi bawlin, bualtui ka suaksak ding a, siatna munphiah tawh ka phiatkhia siang ding hi,” Vanglian { Topa } in ci hi.
  </para>
  <para style="p">
    <verse number="24" style="v" />Vanglian { Topa } kiciam khin a, “Ka geelsa bangin piang ding a, ka ngimnasa bangin kip ding hi.
  </para>
  <para style="p">
    <verse number="25" style="v" />Keimah in ka gamsungah Assiria mite ka susia ding a, ka mual tungah ka sikcip ding hi. Ka mite' tung panin Assiria-te' hakkol amaute' liangko panin Assiria-te' vangik kiakhia ding hi,” a ci hi.
  </para>
  <para style="p">
    <verse number="26" style="v" />Hih ngimna pen leitung buppi-a' dingin a kingim ahi hi. Hih ka khut pen minam khempeuh gimpiakna dingin a kizan ahi hi.
  </para>
  <para style="p">
    <verse number="27" style="v" />Vanglian { Topa } in ngim khin ahih manin kua in phiatzo ding ahi hiam? Ama khut kizan khin ahih manin kua in kaiton kikzo ding ahi hiam?
  </para>
  <para style="p">
    <verse number="28" style="v" />Kumpi Ahaz a sih kumin thu hong tung a,
  </para>
  <para style="p">
    <verse number="29" style="v" />“Filistia mi khempeuh aw, note hong kisatna ciangkhut a kitan manin lungdam kei un. Bang hang hiam cih leh singbul panin a sel a om bangin, gulpi a sih khit ciangin a siahuaizaw gul gunei hong om ding a, tuate pen a leng thei gulpi hong hi ding uh hi.
  </para>
  <para style="p">
    <verse number="30" style="v" />Mizawngte in keima gankhahna sungah an ne ding uh a, a cimawhte lungnuam takin lum hithiat ding uh hi. Ahih hangin no Filistia mite, kialpi tawh kong that ding a, a suaktakha a omlaite keimah in ka that ding hi.
  </para>
  <para style="p">
    <verse number="31" style="v" />“Filistia khuapi kongpite aw, nakpi takin kap un; khuapite aw, kiko un. Filistia mi khempeuh aw, lau-in ling un! Bang hang hiam cih leh leilu lam panin galkap honte' hong paina leivui khu hong kitung a, tua galkapte a meidawi khat beek omlo hi,” hong ci hi.
  </para>
  <para style="p">
    <verse number="32" style="v" />Filistia mite in a hong sawl kamtaite mi khatpeuh in bangci dawn' ding ahi hiam? “{ Topa } in Zion kipsak khin a, gimna a thuak ama mite in tua sungah bukna mu uh hi,” ci-in a dawng ding uh hi.
  </para>
  <chapter number="15" style="c" />
  <para style="p">
    <verse number="1" style="v" />Moab gam tawh kisai thu: Zan khat thu-in Ar khua kisiasak ahih manin Moab gam a bei hi. Zan khat thu-in Kir khua kisiasak ahih manin Moab gam a beita ahi hi.
  </para>
  <para style="p">
    <verse number="2" style="v" />A sangna munte-ah a kap dingin Dibon khuamite paito uh hi. Nebo leh Medeba khuate' hangin Moab mite nakpi takin kap uh hi. Dahna limin lu khempeuh kimettol a, khamul khempeuh zong kimetmai hi.
  </para>
  <para style="p">
    <verse number="3" style="v" />Kongzing lakah amaute in puanhampi silh uh hi. Innkhumzang leh kongzing lampi kituahnate-ah mi khempeuh nakpi-in kapin khitui tawh a kawt uh hi.
  </para>
  <para style="p">
    <verse number="4" style="v" />Heshbon khua leh Elealeh khua kiko uh a, amau' kahna awging Jahaz khua dongah kiza hi. Tua ahih ciangin Moab mi galhiam tawite lau-in nakpi takin kiko uh a, amaute a ling uh hi.
  </para>
  <para style="p">
    <verse number="5" style="v" />Moab gam-a' dingin ka lungsim kiko hi. A galtai ama mite Zoar khua leh Eglathshelishiah khuate-ah a tai uh hi. Bang hang hiam cih leh Luhith lampi-ah amaute a kapsa-in paito uh hi. Horonaim khua zuatna lampi-ah amaute in siatna a thuakna uh hangin nakpi-in kiko uh hi.
  </para>
  <para style="p">
    <verse number="6" style="v" />Nimrim luite kang hi. Lopa keu-in a selthak omlo a, lopa hing om nawnlo hi.
  </para>
  <para style="p">
    <verse number="7" style="v" />Tua ahih ciangin amaute in a ngahsa uh leh a kholsa uh na tampite pua-in Gialhek Lui-ah a paipih uh hi.
  </para>
  <para style="p">
    <verse number="8" style="v" />Bang hang hiam cih leh Moab gam kiim khempeuhah kahna aw a ging hi. Kahna in Eglaim khua ban a, kahna in Beerelim khua zong a ban hi.
  </para>
  <para style="p">
    <verse number="9" style="v" />Bang hang hiam cih leh Dibon luituite sisan tawh kidim hi. Ahi zongin Dibon khua in a thuak ding a nasiazaw omlai a, Moab gam panin a suakta mi leh gamsungah a omlai mite khempeuh kithat gawp ding hi.
  </para>
  <chapter number="16" style="c" />
  <para style="p">
    <verse number="1" style="v" />Moab mite in Jerusalem-a om gam ukpa tungah sehnel gam Sela khua panin tuunote a puak uh hi.
  </para>
  <para style="p">
    <verse number="2" style="v" />A bu a kipaih khiatsak ciangin a cihna ding theiloin a leng kawikawi vasate bangin Arnon guntui ngahmunah Moab mite om uh hi.
  </para>
  <para style="p">
    <verse number="3" style="v" />Amaute in Judah mite kiangah, “Kote tungah thuhoih hong lak un la, thutangin hong gamta un. Sunkim laitaka singliim bangin kote hong liah un. A kihawlkhia kote hong seel un la, galtai kote hong hek kei un.
  </para>
  <para style="p">
    <verse number="4" style="v" />A kihawlkhia ko Moab mite note lakah hong tengsak un la, kote hong susiate' kiang panin kote' belh hong hi un. A nengniampa om nawnloin siatna hun beita a, a khe tawh a sik mipa gamsung panin a man'than' ciangin,
  </para>
  <para style="p">
    <verse number="5" style="v" />itna kip tawh kumpi tokhom khat kiphut ding a, thuman sep ding a manlang, thutang zongin thu a khen mipa pen David' buk sunga om tua tokhom tungah thuman tawh tu ding hi,” a ci uh hi.
  </para>
  <para style="p">
    <verse number="6" style="v" />Tua ciangin Judah mite in, “Moab' kiphatsakna thu i za khinta hi. Amah kiphasak mahmah hi. A kiliatsakna, a kiphatsakna, a kihihsakna, ama kisialhnate khempeuh a mawkna ahi hi,” a ci uh hi.
  </para>
  <para style="p">
    <verse number="7" style="v" />Tua ahih ciangin a thuakna uh hangin Moab mite kap hen la, mi khempeuh zong Moab mite' hangin kap ta uh hen. Nakpi takin gimna a thuak laitakun Kirhareseth khua-ah a anlim nekte uh a phawkkhak uh ciangin khasia-in a kap uh hi.
  </para>
  <para style="p">
    <verse number="8" style="v" />Bang hang hiam cih leh a hiang zai-in tuipi kantan a, Jazer khua banin sehnel gam dongah a zaam ama hiangte, minam dangte' tote in sattan ahih manin Heshbon lolaite leh Sibmah leengguite vul ta uh hi.
  </para>
  <para style="p">
    <verse number="9" style="v" />Tua ahih ciangin Jazer khua mite a kah bangin Sibmah leengguite' hangin kei ka kap hi. Heshbon leh Elealeh khuamite aw, ka khitui tawh note kong kawtsak hi. Bang hang hiam cih leh galkidona in note' singgah leh ante hong banzo hi.
  </para>
  <para style="p">
    <verse number="10" style="v" />An tampi a pian' ngeina lolai-ah lungdamna leh nuamna om nawnlo hi. Leenggui lote-ah lasakna omlo a, lungdama kikona om nawnlo hi. Leenggah cilna-ah kuamah in leengtui suk nawnlo a, leenggah lawh cianga kikona aw kidaisak ta hi.
  </para>
  <para style="p">
    <verse number="11" style="v" />Tua ahih ciangin Moab gam hangin laia lasakna bangin ka lungsim kisat gaihgaih a, Kirhareseth khuapi hangin keimahmah zong ka kisat gaihgaih hi.
  </para>
  <para style="p">
    <verse number="12" style="v" />Moab amahmah hong kilaakin, a sangna munah lungkhamin hong pai a, ama siangtho munah thu a nget ciangin bangmah ngahlo ding hi.
  </para>
  <para style="p">
    <verse number="13" style="v" />Hih bang thu pen { Topa } in a beisa hun lai-in Moab tawh kisai-in a gensa thu ahi hi.
  </para>
  <para style="p">
    <verse number="14" style="v" />Ahih hangin tu-in { Topa } in, “Nasem dingin a kicial kum hunte sung bangin, kum thum sungin, ama mihon tampite om ta se leh Moab' minthan'na in simmawhna thuak ding a, a suakta lai mite pen tawm mahmahin, thanem ding uh hi,” a ci hi.
  </para>
  <chapter number="17" style="c" />
  <para style="p">
    <verse number="1" style="v" />Damaskas tawh kisai thu hih bangin gen hi: En un, Damaskas pen khuapi hi nawnloin ninbulomtang suak ding hi.
  </para>
  <para style="p">
    <verse number="2" style="v" />Ama khuapite kinusiacip paisuak ding hi. Tuuhonte' omna mun suak ding a, tua tuuhonte lum hithiatin bangmah in lausak lo ding hi.
  </para>
  <para style="p">
    <verse number="3" style="v" />Efraim gam panin kulhpi bei-in, Damaskas khua panin kumpi gam mangthang ding hi. Syria mi a suakta laite pen Israel mite mah bangin mindai ding uh hi, Vanglian { Topa } in ci hi.
  </para>
  <para style="p">
    <verse number="4" style="v" />Tua ni ciangin Jakob' liatna bei ding a, ama hauhna khempeuh mangthang ding hi.
  </para>
  <para style="p">
    <verse number="5" style="v" />An a la mi in ankung ding laite kaikhawmin ante a kilak khit ciangin leitang a hawm guakin a om tawh kibang ding a, mi khat in Refaim Kuam sungah ansang a kaihkhop khit ciangin lolai a hawm guakin a om tawh zong kibang ding hi.
  </para>
  <para style="p">
    <verse number="6" style="v" />Oliv kung a kisin' khit ciangin a hiang sangpen dawnah pum nih pum thum singkung hiang dawnah pum li pum nga a omlai tawh kibang lel ding hi, Israel-te' { Topa } Pasian in ci hi.
  </para>
  <para style="p">
    <verse number="7" style="v" />Tua ni ciangin mite in amaute a Bawlpa pi ngaihsut ding uh a, amaute' mit in Israel-te' Siangtho Pa en ding uh hi.
  </para>
  <para style="p">
    <verse number="8" style="v" />Amaute in amau khut tawh a bawlsa uh biakna taute donlo ding uh a, amau' bawlsa Asherah milimte hita leh paknamtui halna biakna taute hita leh muan'in nei nawnlo ding uh hi.
  </para>
  <para style="p">
    <verse number="9" style="v" />Tua ni ciangin amau' khuapi muan'huaite pen Hiv mite leh Amor mite in Israel mite' hangin a nusiat uh munte tawh kibang ding a, gamkhing a suak ding hi.
  </para>
  <para style="p">
    <verse number="10" style="v" />Nomau hong honkhia Pasian note in mangngilhin, nomau' belh Suangpi phawklo na hih manun note in biakna huan bawlin kung hoihte suan a, kung namdangte tawh pehin,
  </para>
  <para style="p">
    <verse number="11" style="v" />tuate na suan' ni mahun thakhatin khang a, na tuh ni uh a zing ciang mahin a hong pak hangin note in a gah na lokha kei ding uh hi. Gimna leh lungkhamna hong tun' ni-in tuate maimang ding hi.
  </para>
  <para style="p">
    <verse number="12" style="v" />Ah, mi tampite' kikona, tuipi ging bang! Ah, minamte' otna, tui lianpi ging bang!
  </para>
  <para style="p">
    <verse number="13" style="v" />Tui lianpi a ging bangin minamte awng uh hi. Ahih hangin amah in amaute tai ding a, gamlapi pekah amaute taikhia ding uh hi. Mualtunga huih mai-ah ansi leeng bang leh huihpi mai-a pingpei bangin leengkhia mang ding uh hi.
  </para>
  <para style="p">
    <verse number="14" style="v" />En un, nitakin hong lausak a, zingsang ma-in amaute beita! Hih bang thute pen eite hong susia-in eite a hong luhgawpte in a thuak ding uh ahi hi.
  </para>
  <chapter number="18" style="c" />
  <para style="p">
    <verse number="2" style="v" />Ah, Ethiopia gunte' galkhat, puankhai gunkuangpi a omna gamte in Nail gun tawnin tui tungah laisah tawh a kibawl gunkuangpite tungah tuangin tangmi hong sawl uh hi. No a zaptel makaite aw, amau' gam gunpi in a phelkhap, a vanglian a gualzo minam, a nai a gamla-ah a kikihta mi, a tun sang mi, a cinel minamte kiangah va pai un.
  </para>
  <para style="p">
    <verse number="3" style="v" />Leitunga teng mi khempeuh, leitunga om mi khempeuh aw, mualte tungah lim khat hong kilah ciangin en un! Peengkul hong kimut ciangin ngai un!
  </para>
  <para style="p">
    <verse number="4" style="v" />Bang hang hiam cih leh { Topa } in kei tungah, “Nitaang sunga nisa silsel, anlak nisat hun sunga meiizun bangin, ka omna panin daitakin ka en ding hi,” hong ci hi.
  </para>
  <para style="p">
    <verse number="5" style="v" />Bang hang hiam cih leh leenggah lawh hun ma deuh, leenggui a pak khit, leenggah a puamcin' laitakin, amah in singhiang heuhna temkawi tawh a selte atkhia ding a, a zam zeizai a hiangte heuhkhia ding hi.
  </para>
  <para style="p">
    <verse number="6" style="v" />Tuate khempeuh mualtunga om vasate' nek ding leh leitunga ganhingte' nek dingin kinusia ding hi. Khuakhal ciangin vasate in ne ding a, phalbi ciangin leitunga ganhingte in ne ding uh hi.
  </para>
  <para style="p">
    <verse number="7" style="v" />Tua hun ciangin, amau' gam gunpi in a phelkhap, a vanglian a gualzo minam, a nai a gamla-ah a kikihta mi, a tun sang mi, a cinel mite kiang panin Vanglian { Topa}' min omna Zion mual, Vanglian { Topa}' tungah letsong hong kipuak ding hi.
  </para>
  <chapter number="19" style="c" />
  <para style="p">
    <verse number="1" style="v" />Egypt tawh kisai thu hih bangin gen hi: A manlang mahmah meii tungah { Topa } tuangin Egypt gamah a pai hi. Ama mai-ah Egypt gam milimte lau-in ling ding uh a, Egypt mite' han'na beita ding hi.
  </para>
  <para style="p">
    <verse number="2" style="v" />Egypt mite amau leh amau ka kitawngsak ding hi. Mi kim in ama vengte ciat do ding a, khua khatlekhat kido-in, mi khatlekhat kumpi za kituh ding hi.
  </para>
  <para style="p">
    <verse number="3" style="v" />Egypt mite' lungsim hawmsuak ding a, amau' geelnate ka siasak ding hi. Amaute in milimte, vankah theite leh aisan theite tungah thu dong ding uh hi.
  </para>
  <para style="p">
    <verse number="4" style="v" />A thuakhak topa' khutsungah Egypt mite ka pia ding a, a kihtakhuai mahmah a gilo kumpipa in amaute uk ding hi, Topa, Vanglian { Topa } in ci hi.
  </para>
  <para style="p">
    <verse number="5" style="v" />Nail guntuite keu ding a, guntui kangcipin keu ding hi.
  </para>
  <para style="p">
    <verse number="6" style="v" />Lei zui-a tui kilate uihin, Egypt gama om Nail gun hiangte kiamin keucip ding a, pumpeeng kung leh phai kungte muat ding hi.
  </para>
  <para style="p">
    <verse number="7" style="v" />Nail gun gei, Nail gun kiang kolh ding a, Nail gun kiangah a kituh khempeuh keucipin huih in len'khia-in om nawnlo ding hi.
  </para>
  <para style="p">
    <verse number="8" style="v" />Nail gun sungah ngasiahna sikkawi a khia ngei, ngasa bengte thumin tau ding uh a, tui tungah ngen a pai ngei mite thanem ding uh hi.
  </para>
  <para style="p">
    <verse number="9" style="v" />Anthul khau ciingin na a semte leh patpuan a gante lungkham ding uh hi.
  </para>
  <para style="p">
    <verse number="10" style="v" />Gamsung makaite kisusiacip ding a, a kicial nasemte dah ding uh hi.
  </para>
  <para style="p">
    <verse number="11" style="v" />Zoan uliante hai cihtakin hai uh a, Faro' mipil thu lamlakte in thu haihuai gen uh hi. Nang in Faro' tungah, “Mipilpa' tapa ka hi hi; tanglai kumpite' tapa ka hi hi,” bangci-in ci thei ding na hi hiam?
  </para>
  <para style="p">
    <verse number="12" style="v" />Tua ahih kei leh Egypt kumpipa Faro aw, na mipilte koi-ah om ahi uh hiam? Vanglian { Topa } in Egypt gam gimpiak ding a ngimna thu, na mipilte in nangma tungah hong genthei khading hi.
  </para>
  <para style="p">
    <verse number="13" style="v" />Zoan uliante mihai suak khin uh a, Memfis uliante zong hai khin uh hi. Minamte a makai dinga kineite in a mite uh lam khialhpih khin hi.
  </para>
  <para style="p">
    <verse number="14" style="v" />{ Topa } in amaute' lungsim kitukalhsak khinzo hi. Zukhampa ama luak lakah a puk bangin Egypt gam mite' hihna khempeuh khialin hoimang khin hi.
  </para>
  <para style="p">
    <verse number="15" style="v" />A hau a zawng, a lian a neu, mi khat beek in Egypt-a' dingin a hihsak theih ding bangmah omlo hi.
  </para>
  <para style="p">
    <verse number="16" style="v" />Tua ni ciangin Egypt mite, numei bang ding uh a, Vanglian { Topa } in amaute a khut a sin'sanna hangin lau-in ling ding uh hi.
  </para>
  <para style="p">
    <verse number="17" style="v" />Judah gam pen Egypt mite' kihtak hong suak ding hi. Vanglian { Topa } in amaute gimpiak ding a ngimna hangin, hih thu a kigenna mi khempeuh lau ding uh hi.
  </para>
  <para style="p">
    <verse number="18" style="v" />Tua ni ciangin Egypt gamsungah khuapi nga in Kanaan mite' kampau zangin Vanglian { Topa}' tungah thuman ding thu ciam ding uh hi. Hih khuapi khat pen, “Ni Khuapi,” kici ding hi.
  </para>
  <para style="p">
    <verse number="19" style="v" />Tua ni ciangin Egypt gamah { Topa}-a' ding biakna tau khat, a gamgi-ah { Topa}-a' ding khuapi khat om ding hi.
  </para>
  <para style="p">
    <verse number="20" style="v" />Tua pen Vanglian { Topa}-a' dingin Egypt gamsungah lim leh teci hi ding hi. A nengniam mite' bawlsiatna hangin { Topa } tungah amaute a kiko ciangin, amah in amaute kiangah honpa khat sawl ding a, amaute hu'-in khahkhia ding hi.
  </para>
  <para style="p">
    <verse number="21" style="v" />{ Topa } in Egypt mite tungah amahmah kitheisak ding hi. Tua ni ciangin Egypt mite in { Topa } thei-in biakpiakna leh meihal biakna tawh bia ding uh a, amaute in { Topa}' tungah thuciamna bawlin, tua thuciamnate sem ding uh hi.
  </para>
  <para style="p">
    <verse number="22" style="v" />{ Topa } in Egypt mite sat ding a, ahi zongin damsak kik ding hi. { Topa}' lamah amaute kihei kik ding uh a, amah in amaute' thumna donin amaute a damsak ding hi.
  </para>
  <para style="p">
    <verse number="23" style="v" />Tua ciangin Egypt gam panin Assiria gamah lam lianpi khat pai-in, Assiria mite Egypt gamah hong pai ding a, Egypt mite Assiria gam sungah pai-in, Egypt mite in Assiria mite tawh biakhawm ding uh hi.
  </para>
  <para style="p">
    <verse number="24" style="v" />Tua ni ciangin Israel, Egypt, leh Assiria, hih thumte pen leitung khempeuh-a' dingin thupha hi ding uh a,
  </para>
  <para style="p">
    <verse number="25" style="v" />Vanglian { Topa } in, “Ka mihingte ahi Egypt, ka khut tawh ka bawlsa ahi Assiria, leh keima luah ahi Israel mite in thupha ngah ta hen,” ci-in thupha a piakte hi ding uh hi.
  </para>
  <chapter number="20" style="c" />
  <para style="p">
    <verse number="1" style="v" />Assiria kumpipa Sargon in a sawl galkapmang lianpenpa, Filistia khuapi Ashdod-ah pai-in, tua khua va sim hi.
  </para>
  <para style="p">
    <verse number="2" style="v" />Tua hun ma kum thum laitakin { Topa } in Amoz' tapa Isaiah tung tawnin thu genin, “Na puanhampi suah in la, na khe panin na khedapte suah in,” a ci hi. Amah zong tua mah bangin gamta-in, tangguak leh kheguak tawh lam a pai hi.
  </para>
  <para style="p">
    <verse number="3" style="v" />Ashdod khua a kilak khit ciangin { Topa } in, “Egypt leh Ethiopia langkhatah lim leh siahil dingin ka nasempa Isaiah tangguak leh kheguak tawh kum thum sung lam a pai mah bangin,
  </para>
  <para style="p">
    <verse number="4" style="v" />Assiria kumpipa in, Egypt gam mite' maizumna ahi, a moi a hamin, tangguak kheguakin, tawbo dawksa-in, Egypt mite galin manin, Ethiopia mite salin manin paikhiatpih ding hi.
  </para>
  <para style="p">
    <verse number="5" style="v" />Tua ciangin amau' lametna Ethiopia leh amau' kisialhpih Egypt' hangin amaute lungkia-in a cihna ding uh theilo ding uh hi.
  </para>
  <para style="p">
    <verse number="6" style="v" />Tua ni ciangin hih tuipi gei-a teng mite in, ‘En un, eite' lametna, Assiria kumpipa' kiang panin eite hong honkhia dingin i belh mite' tungah hih bang piang khinta hi. Eite bangci suahtak ding ihi hiam?’ ci ding uh hi,” a ci hi.
  </para>
  <chapter number="21" style="c" />
  <para style="p">
    <verse number="1" style="v" />Babylon gam tawh kisai thu hih bangin gen hi: Leitaw lam panin pingpei hong kipat mah bangin, a lauhuai gam panin siatna hong pai hi.
  </para>
  <para style="p">
    <verse number="2" style="v" />A kihtakhuai maangmuhna khat kei tungah hong kigen hi. A sutzo mipa in sut a, a susiazo mipa in susia hi. Elam galkapte aw, kuanto un. Media galkapte aw, umcih un. Babylon' pian'sak khuisatnate khempeuh Pasian in beisak ta hi.
  </para>
  <para style="p">
    <verse number="3" style="v" />Tua ahih ciangin ka kawng na a, nausuak numei in na a sak bangin na ka sa hi. Khua a za theilo zah dongin a kuncipin ka om a, khua a mu theilo zah dongin lungkia-in ka om hi.
  </para>
  <para style="p">
    <verse number="4" style="v" />Ka lung vai a, launa in hong sidaangsak hi. Keima lunggulh zan khuamial pen keima lin'na a suak hi.
  </para>
  <para style="p">
    <verse number="5" style="v" />Amaute in sabuai phahin, sualpuante phah uh a, an ne-in tui dawn uh hi. Uliante aw, tho un; lum, sathau nuh un!
  </para>
  <para style="p">
    <verse number="6" style="v" />Bang hang hiam cih leh Topa in kei tungah: “Pai in; galvil khat koih in la, ama muh bangbang gensak in.
  </para>
  <para style="p">
    <verse number="7" style="v" />Amah in a kopkopin sakol tung tuang mite, la tunga a tuangte, kalaoh tunga a tuangte a muh ciangin limtak, phatakin encik hen,” hong ci hi.
  </para>
  <para style="p">
    <verse number="8" style="v" />Tua ciangin a mupa kiko a, “Topa aw, tausang tungah sun tawntung ka ding a, ka vilna munah zan khuavak ka om hi.
  </para>
  <para style="p">
    <verse number="9" style="v" />En in, sakol tung tuangte a kopkopin hong pai!” a ci hi. Adang khat in, “Babylon cim hi, cim hi. A milim pasian-te khempeuh leilak dongah amah in suksiatsak hi,” ci-in a dawng hi.
  </para>
  <para style="p">
    <verse number="10" style="v" />A kicilsa, a kiseepsa keima mite aw, Israel-te' Pasian, Vanglian { Topa}' tung panin ka zaksa thu teng note tungah ka hong gen hi.
  </para>
  <para style="p">
    <verse number="11" style="v" />Edom gam tawh kisai thu hih bangin gen hi: Seir mual tung panin khat in kei hong sam a, “Galvilpa aw, tuzan bangci hiam? Galvilpa aw, tuzan bangci hiam?” hong ci hi.
  </para>
  <para style="p">
    <verse number="12" style="v" />Galvilpa keimah in, “Zing ni hong suak a, zan khua zong hong mial hi. Thukan nuam na hih leh hong paikik in la hong kan in,” ka ci hi.
  </para>
  <para style="p">
    <verse number="13" style="v" />Arabia gam tawh kisai thu hih bangin gen hi: Dedan mi khualzin honte aw, Arabia gamlakah na giak ding uh hi.
  </para>
  <para style="p">
    <verse number="14" style="v" />Tema gama teng mite aw, a dangtakte tui puak un la, galtaite an tawh dawn un.
  </para>
  <para style="p">
    <verse number="15" style="v" />Bang hang hiam cih leh amaute, namsau, a kidoksa namsau, a kiseek thal leh gal in a phutna panin a hong tai uh ahi hi.
  </para>
  <para style="p">
    <verse number="16" style="v" />Bang hang hiam cih leh Topa in keima tungah, “Thacial kum hunte mah bangin kum khat sungin Kedar mite' minthan'na khempeuh bei ding hi.
  </para>
  <para style="p">
    <verse number="17" style="v" />Kedar mi thaltawi siam a omlaite tawm ding hi. Bang hang hiam cih leh { Topa}, Israel Pasian in hih thu gen khinzo hi,” hong ci hi.
  </para>
  <chapter number="22" style="c" />
  <para style="p">
    <verse number="2" style="v" />Maangmuhna Kuam tawh kisai thu hih bangin gen hi: Kikona tawh a kidim, a gamlum khuapi, lungdamin a diang khua aw, note khempeuh, innkhumzangah na kah toh uh bang na cihnopna uh ahi hiam? A kithat nangma mite pen namsau tawh a kithat hilo a, galsunga si hilo uh hi.
  </para>
  <para style="p">
    <verse number="3" style="v" />Note hong uk mite tai uh a, thal zat kulloin amaute kiman hi. Gamlapi-ah na tai uh hangin hong kimu note khempeuh hong kiman hi.
  </para>
  <para style="p">
    <verse number="4" style="v" />Tua ahih ciangin keimah in, “Kei hong en kei un la, khitui tampi luangin hong kapkap sak un. Ka mi tampi a sihna hangin keimah hehnep ding hong hanciam kei un,” ka ci hi.
  </para>
  <para style="p">
    <verse number="5" style="v" />Bang hang hiam cih leh Vanglian Topa { Pasian } in Maangmuhna Kuam sungah buaina leh tuatcil gawpna, kitawhzauna, kulhte suksiat gawpna leh mualte tungah kikona hong tungsak hi.
  </para>
  <para style="p">
    <verse number="6" style="v" />Sakol leengte leh sakol tung tuangte tawh Elam galkapte in thallawng pua uh a, Kir galkapte in a lumte uh a baihsa-in nei uh hi.
  </para>
  <para style="p">
    <verse number="7" style="v" />Nomau' teel Judah kuamte sakol leeng tawh kidim a, sakol tung tuangte in Jerusalem kulhkongpite-ah a pang uh hi.
  </para>
  <para style="p">
    <verse number="8" style="v" />Judah a kihutna teng khempeuh kicim khinta hi. Tua ni ciangin Tulak Inn sunga kikoih galhiamte na suang ding a,
  </para>
  <para style="p">
    <verse number="9" style="v" />David khuapi mun tampi tak a siatna mu-in, bual nuainung tuite na cingkik a,
  </para>
  <para style="p">
    <verse number="10" style="v" />nangmah in Jerusalem innte a phazah simin, kulhpi siate puahna dingin innte na phel hi.
  </para>
  <para style="p">
    <verse number="11" style="v" />Nangmah in, bual lui pana tuite kholna dingin kulhpi nih kikalah tuibempi khat na bawl hi. Ahih hangin nangmah in, tua na a na bawlpa phawkloin, sawtpekin a na geelpa na don kei hi.
  </para>
  <para style="p">
    <verse number="12" style="v" />Tua ni ciangin Vanglian Topa { Pasian } in kahna leh thumna, sam mettolna leh puanhampi silhna a zang dingin thu hong pia hi.
  </para>
  <para style="p">
    <verse number="13" style="v" />Ahih hangin note in lungdamna leh kipahna, bawngtalte leh tuute gawhna, sa nekna leh leenggahzu nekna na nei zawsop uh a, “Zing ciangin si ding ihih ciangin nene-in dawndawn ni,” na ci zawsop uh hi.
  </para>
  <para style="p">
    <verse number="14" style="v" />Vanglian { Topa } in keima tungah thu hong gen a, “Na sih matengun hih mawhna hong kimaisak hetlo ding hi,” Vanglian Topa { Pasian } in hong ci hi.
  </para>
  <para style="p">
    <verse number="15" style="v" />Tua ahih ciangin Vanglian Topa { Pasian } in, “Hong pai in. Innsung na teng a uk, neihsa kempa Shebna kiangah pai in la ama tungah hih bangin gen in:
  </para>
  <para style="p">
    <verse number="16" style="v" />Hih lai-ah nangma-a' ding hankhuk a to, a sangna munah hankhuk a bawl, na omna ding suang a khuak mipa aw, nang in hih lai-ah bang hih a, vui ding kua nei na hi hiam?
  </para>
  <para style="p">
    <verse number="17" style="v" />En in, nang mi thatpa aw, { Topa } in nang hong lawnkhia gawp ding hi. Amah in nakpi takin nang hong lenin,
  </para>
  <para style="p">
    <verse number="18" style="v" />hong pingpei ding a, lei tanzau munah bawlung bangin hong lawn ding hi. Na topa' inn sung-a' dingin maizumna ahi nang pen tua munah si-in, na kisaktheihpih na sakol leengte lakah na tuk ding hi.
  </para>
  <para style="p">
    <verse number="19" style="v" />Na nasepna phual panin nang kong nawtkhia ding a, na omna panin nang hong kilawnkhia suk ding hi.
  </para>
  <para style="p">
    <verse number="20" style="v" />“Tua ni ciangin Hikiah' tapa ahi ka nasempa Eliakim ka sam ding a,
  </para>
  <para style="p">
    <verse number="21" style="v" />nangma puantualpi amah silhsakin, nangma kawnggak tawh amah ka gak ding a, nangma ukna ama tungah ka pia ding hi. Amah pen Jerusalem khua-a teng mite leh Judah mite tungah pa hi ding hi.
  </para>
  <para style="p">
    <verse number="22" style="v" />David' suanlekhakte' khutnuai-ah aana neihna tawhtang, ama tungah ka pia ding hi. Amah in hongin, kuamah in khak zolo ding hi. Amah in khakin, kuamah in hong zolo ding hi.
  </para>
  <para style="p">
    <verse number="23" style="v" />Amah pen a kician mun khatah vankhaina bangin ka khenkip ding a, ama beh sungah pahtawi ngahna phungpi a suak ding hi.
  </para>
  <para style="p">
    <verse number="24" style="v" />“Ahi zongin a beh a phung, a suan a khakte khempeuh ama-a' dingin van gikpi hi ding a, umlebeel, kuanglekeute, hai-a kipan thawl dongin van khaina-ah a kikhai bangin ama tungah kibom ding uh hi.
  </para>
  <para style="p">
    <verse number="25" style="v" />Tua ni ciangin mun hoihna-a a kikhen vankhai in lel ding hi. { Topa } in gen khin ahih ciangin, amah pen kitanin kia ding a, ama tunga vangik kikhai teng kisia ding hi,” Vanglian { Topa } in hong ci hi.
  </para>
  <chapter number="23" style="c" />
  <para style="p">
    <verse number="1" style="v" />Taia khua tawh kisai thu hih bangin gen hi: Tarshish teembaw hawlte aw, Taia khua kisia a, inn leh khawlmunte om nawnlo ahih manin kap un! Saipras gam panin amaute in hih thu hong za uh hi.
  </para>
  <para style="p">
    <verse number="2" style="v" />Tuipi gei-a teng mite aw, thumin tau un. Sidon sumbukte aw, na sawltakte un tuipi kantanin tui lianpite tungah om uh hi.
  </para>
  <para style="p">
    <verse number="3" style="v" />Egypt gama piang ante lei-in na zuak uh a, minam khempeuh tawh sum bawlin na kizom uh hi.
  </para>
  <para style="p">
    <verse number="4" style="v" />Sidon aw, maizum in; bang hang hiam cih leh tuipi in thu gen khin hi. Tua tuipi muan'huai in, “Keimah in naupaii-in na ka sa ngei kei a, nau ka nei ngei kei hi. Ta numei ka khoi ngei kei a, ta pasal zong ka khan'suah ngei kei hi,” ci hi.
  </para>
  <para style="p">
    <verse number="5" style="v" />Egypt gamah hih thu a kizak ciangin, Taia tawh kisai thu hangin amaute in na sa ding uh hi.
  </para>
  <para style="p">
    <verse number="6" style="v" />Tuipi gei-a teng mite aw, Tarshish khua-ah tai-in kap un!
  </para>
  <para style="p">
    <verse number="7" style="v" />Tanglai pekin a piang, gamlapi pek panin a kiphut hih khuapi nomau' lungdampih khuapi mah ahi hiam?
  </para>
  <para style="p">
    <verse number="8" style="v" />Kumpi khuapi ahi, ama sumbukte ulian ahi, ama sumbawlte leitungah a kipahtawite ahi, Taia khuapi hih bang a pian'na ding kua' vaihawm ahi hiam?
  </para>
  <para style="p">
    <verse number="9" style="v" />A Vanglian { Topa}' vaihawm ahi hi. Miliante' kiphatsaknate a beisakna ding leh a kipahtawi uliante a niamkhiatna dingin a bawl ahi hi.
  </para>
  <para style="p">
    <verse number="10" style="v" />Tarshish mite aw, tu-in kuankhia-in lo kho un. Na sumbawlna teng uh maimang khinta hi.
  </para>
  <para style="p">
    <verse number="11" style="v" />{ Topa } in tuipi tungah a khut zan a, kumpi gamte lumlet gawp hi. Sumbawlna phualpite a kisuksiatna ding { Topa } in thu piazo hi.
  </para>
  <para style="p">
    <verse number="12" style="v" />Amah in, “Sidon khuapi aw, na lungdamna teng bei khinta hi. Na mite in nenniamna thuak uh a, Saipras tuikulhah a va tai uh hangin, tua lai nangawnah lungnopna hun neilo ding uh hi,” ci hi.
  </para>
  <para style="p">
    <verse number="13" style="v" />Taia khuapi, gamsate' phualpi a suaksakte pen Assiria mite hilo a, Babylon mite ahi hi. Babylon mite in khuapi luhna ding pan'mun bawl uh a, Taia khuapi kulhte susia-in, khuapi sung khempeuh a sia a suaksak uh hi.
  </para>
  <para style="p">
    <verse number="14" style="v" />Tarshish teembaw hawlte aw, na muan' uh khuapi kisia ta ahih manin thumin kap un.
  </para>
  <para style="p">
    <verse number="15" style="v" />Tua a siat huna kipanin kumpi khat nuntak hunsung tan ahi, kum sawmsagih sung Taia khuapi kimangngilh ding hi. Kum sawmsagih a cin' ciangin, paktat numei la sunga mah bangin Taia khuapi tungah piang ding hi. Tua la sungah,
  </para>
  <para style="p">
    <verse number="16" style="v" />“Kuama phawkloh numei paktat aw, harp lasakna khat la in la, khuapi kimkotah pai in! Nangmah hong kiphawk theihna dingin la ngaih phuak in la, la tampi sa in,” ci hi.
  </para>
  <para style="p">
    <verse number="17" style="v" />Kum sawmsagih a cin' ciangin Taia khuapi-ah { Topa } hawh ding a, Taia khuapi in ama sep ngei sem kikin, leitung kumpi gam khempeuh tawh kizomin sumbawlna sem ding hi.
  </para>
  <para style="p">
    <verse number="18" style="v" />Ama sumbuk vante leh ama sepna panin a ngah nate pen { Topa}' tungah kipia ding hi. Ahih hangin tuate kikholcip mawkloin, { Topa } a bia mite' an ding leh puan hoihnono leina-in kizang ding hi.
  </para>
  <chapter number="24" style="c" />
  <para style="p">
    <verse number="1" style="v" />En un, { Topa } in leitung hawmsuak sakin gamkhing suaksak ding a, amah in lei maitang huiheek gawpin, a tunga a teng mite thehthang gawp ding hi.
  </para>
  <para style="p">
    <verse number="2" style="v" />Mi khempeuhte' thuakna kibang kim ding hi. Siampite leh mi mawkmawkte silate leh a tote, van leite leh van zuakte, sumneite leh leibate, a hau a zawng, a thuakna uh kibang ding hi.
  </para>
  <para style="p">
    <verse number="3" style="v" />Leitung kihawmsuak sakin kisiacip ding hi. Bang hang hiam cih leh { Topa } in hih thu gen khinzo hi.
  </para>
  <para style="p">
    <verse number="4" style="v" />Leitung vulin keugaw a, leitung buppi thanemin vulgawp hi. Vantung leh leitung a nih tuakin vulkhawm hi.
  </para>
  <para style="p">
    <verse number="5" style="v" />Ama tunga a tengte in leitung ninsak uh hi. Bang hang hiam cih leh amaute in thukhamte khialin ngeina kipte palsat uh a, tawntung thuciamna peel uh hi.
  </para>
  <para style="p">
    <verse number="6" style="v" />Tua ahih ciangin { Topa } in leitung samsiatin susia a, a tunga a teng mite in amau' mawhna hangun a thuak uh hi. Tua ahih ciangin leitungah a teng mite tawm semsem hi.
  </para>
  <para style="p">
    <verse number="7" style="v" />Leengguite keutumin leenggahzu tawm semsem a, a lungdam mi khempeuh khuisa ta uh hi.
  </para>
  <para style="p">
    <verse number="8" style="v" />Lungdamna khuang gingte dai-in lungdama gamlumnate om nawnlo a, lungdama laia tawh lasaknate a dai ta hi.
  </para>
  <para style="p">
    <verse number="9" style="v" />Zu phungah lungdama lasakna om nawnlo a, zu khempeuh kisia-in khagawp ta hi.
  </para>
  <para style="p">
    <verse number="10" style="v" />Khuapi hawmsuak pen kisiacip ta a, kuamah a tum theihlohna dingin inn khempeuh kikhakcip hi.
  </para>
  <para style="p">
    <verse number="11" style="v" />Leenggahzu a duh manun kongzingah mite kiko uh hi. Lungdamna khempeuh mangthang khinta a, leitung kipahna teng kibeisak ta hi.
  </para>
  <para style="p">
    <verse number="12" style="v" />Khuapi sungah gamkhin'na bek om a, kongpite kisat khamin kisiamang khinta hi.
  </para>
  <para style="p">
    <verse number="13" style="v" />Hih bangmahin leitungah a om mi khempeuh tungah a hong tung ding ahi hi. Oliv kung a kisin' khit ciang, leenggah kilo khinin a sangte a kikaihkhop khit ciangin a kinusia lo hawmte tawh kibang ding hi.
  </para>
  <para style="p">
    <verse number="14" style="v" />A suaktasun mite in lungdamin la sa ding uh hi. Nitumna lama om mite in { Topa } a liat mahmahna thu gen ding uh hi.
  </para>
  <para style="p">
    <verse number="15" style="v" />Nisuahna lama om mite in { Topa } phat ding uh hi. Tuipi dunga teng mite in { Topa}, Israel-te' Pasian phat ding uh hi.
  </para>
  <para style="p">
    <verse number="16" style="v" />Leimong a gamla pek pan nangawnin a thuman Israel minamte a kiphatna la i za ding hi. Ahih hangin keimah in, “Ka lungkham hi; ka lungkham hi. Gimna ngah hi ta ing! Bang hang hiam cih leh mi khemte in khemkhem lai-in sia semsem uh a, khemzawh thu mah ciamciam lai uh hi,” ka ci hi.
  </para>
  <para style="p">
    <verse number="17" style="v" />Leitunga a teng mite aw, note-a' dingin launa, gum leh thangzakte om hi.
  </para>
  <para style="p">
    <verse number="18" style="v" />Lauhuaina panin a tai mipa gum sungah kia ding a, gum sung panin a taikhiat ciangin thangzak sungah awk ding hi. Bang hang hiam cih leh van panin guahpi hong bua sukin leitung bulpite kiling ding hi.
  </para>
  <para style="p">
    <verse number="19" style="v" />Leitung khangkhamin kilokgawp ding a, kiphelkham ding hi.
  </para>
  <para style="p">
    <verse number="20" style="v" />Leitung pumpi zukham bangin hoi ding a, huihpi' mutgawp buk bangin awn ding hi. Ama mawhnate in nengcip gawp ding a, amah pukin thokikzo ngei nawnlo ding hi.
  </para>
  <para style="p">
    <verse number="21" style="v" />Tua ni ciangin { Topa } in vantunga om mihonpite leh leitung kumpite gim pia ding hi.
  </para>
  <para style="p">
    <verse number="22" style="v" />Dum sunga om thongkiate bangin amaute khempeuh kikaikhawm ding hi. Thong sungah amaute kikhaknelh ding a, ni tampi khit ciangin amaute gim kipia pan ding hi.
  </para>
  <para style="p">
    <verse number="23" style="v" />Tua ciangin khapi mial ding a, ni taang nawnlo ding hi. Bang hang hiam cih leh Vanglian { Topa } in Zion Mual tung leh Jerusalem khuasungah uk ding a, ama upate' mai-ah ama minthan'na vang kilangsak ding hi.
  </para>
  <chapter number="25" style="c" />
  <para style="p">
    <verse number="1" style="v" />{ Topa } aw, nang pen keima Pasian na hi hi. Nangmah kong liansak ding a, nangma min ka phat ding hi. Bang hang hiam cih leh a lamdang nate na sem khin a, tanglai peka na geelnate a kip a kho takpi ahi hi.
  </para>
  <para style="p">
    <verse number="2" style="v" />Bang hang hiam cih leh nang in khuapi ninbulomtang na suah a, a muan'huai khuapi a sia na suaksak hi. Mi kiphasakte' kumpi inn pen khua bang nawnlo a, cikmah hunin kilamkik nawnlo ding hi.
  </para>
  <para style="p">
    <verse number="3" style="v" />Tua ahih ciangin mi thahatte in nangma min hong thangsak ding a, thukhuallo minamte' khuapite in nang hong zahtak ding uh hi.
  </para>
  <para style="p">
    <verse number="4" style="v" />Bang hang hiam cih leh nang pen mizawngte-a' dingin munmuan'huai, a cimawh mite-a' dingin a lungkhamna uhah munmuan'huai, huihpi panin bukna leh nisa panin nilim na hi hi. Bang hang hiam cih leh thukhuallo mite' hihna pen huihpi in kulh a nawkgawp tawh kibang a,
  </para>
  <para style="p">
    <verse number="5" style="v" />mun keuna-ah nisa mahmah tawh kibang hi. Nang in mi kiphasakte' gamlumna na daisak hi. Meii liim in nisa a votsak bangin thukhuallo mite' lasakna kitawpsak ta hi.
  </para>
  <para style="p">
    <verse number="6" style="v" />Vanglian { Topa } in hih mual tungah mi khempeuh-a' dingin anlim nekna pawi, a ciil mahmah leenggahzu nekna pawi, guhngek tawh a kidim an nekna, a siangtho leenggahzu ciil nekna pawi bawl ding hi.
  </para>
  <para style="p">
    <verse number="7" style="v" />Amah in mi khempeuh' khuk dahna puan leh minam khempeuh' silh dahna puante, hih mual tungah susia ding hi.
  </para>
  <para style="p">
    <verse number="8" style="v" />Amah in sihna beimangsak ding a, maitang khempeuh panin khitui nul ding hi. Leitung khempeuh panin ama mite a kizahkona lakhia ding hi. Bang hang hiam cih leh { Topa } in hih thu gen khinzo hi.
  </para>
  <para style="p">
    <verse number="9" style="v" />Tua ni ciangin, “En un, amah pen eima Pasian ahi hi. Eite a hong hon dingin amah i ngak hi. Amah pen eima { Topa } ahi hi. Amah i ngak hi. Amah in eite hong honkhia ahih manin lungdamin kipak ni,” kici ding hi.
  </para>
  <para style="p">
    <verse number="10" style="v" />Bang hang hiam cih leh { Topa } in hih Zion Mual hu ding a, ahi zongin Moab mite ahih leh ninkholna dum sungah buhkungte a kisikcip bangin kisikcip gawp ding hi.
  </para>
  <para style="p">
    <verse number="11" style="v" />Tuipeekpa in tui peek dingin a khutte a van bangin amaute in a khut uh vanvan ding uh a, ahih hangin a khut uh a van simin a kiphatsaknate uh a khut uh tawh bengtumsuk ding uh hi.
  </para>
  <para style="p">
    <verse number="12" style="v" />Amah in Moab mite' kulh muan'huaite suksiat sakin leilak den'na ding a, leivui suakmangkhin ding hi.
  </para>
  <chapter number="26" style="c" />
  <para style="p">
    <verse number="1" style="v" />Tua ni ciangin Judah gamsungah hih la kisa ding hi: Khuapi muan'huai khat i nei a, { Topa } mahmah in i kulhte leh i pan'mun kipte hong hutsak hi.
  </para>
  <para style="p">
    <verse number="2" style="v" />Upna-ah a kip thuman minamte a lut theihna dingin kulhkongpite hong ta un.
  </para>
  <para style="p">
    <verse number="3" style="v" />{ Topa } aw, nang hong muang a, nangma tungah a lungsim khempeuh a koih mipa lungnopna kicing pia ta in.
  </para>
  <para style="p">
    <verse number="4" style="v" />Topa { Pasian } in eite khempeuh hong hu tawntung ahih manin { Topa } muang tawntung un.
  </para>
  <para style="p">
    <verse number="5" style="v" />Bang hang hiam cih leh amah in a kiphasak mite niamkhiat suk hi. Amau' ten'na khuapi muan'huai suksiatsak a, a kulhpite den'khap sakin leivui a suah hi.
  </para>
  <para style="p">
    <verse number="6" style="v" />A zawng a cimawh a kinengniam mite in tu-in tua khua tuancil uh hi.
  </para>
  <para style="p">
    <verse number="7" style="v" />Midikpa' lampi tamkim a, nangmah in midikpa' lampi na neelsak hi.
  </para>
  <para style="p">
    <verse number="8" style="v" />{ Topa } aw, nangma deihna kong zui uh a, nang kong ngak uh hi. Nang pen kote' deih kicin'na na hi hi.
  </para>
  <para style="p">
    <verse number="9" style="v" />Ka lungsim khempeuh tawh zanin nang kong deih a, zingsang khuavak ciangin lungsim tak tawh nang kong zong hi. Bang hang hiam cih leh leitung leh a mite tungah thu na khen ciangin leitunga a teng mite in thuman i cih bang hiam, cih a phawk ding uh hi.
  </para>
  <para style="p">
    <verse number="10" style="v" />Migilote tungah nangmah na migit hangin a manin gamtat ding theithei tuanlo uh a, lungsim thutang mite' gamsungah amaute in khialhna bawllai veve uh hi. Amaute in { Topa}' minliatna hong phawk nuamlo uh hi.
  </para>
  <para style="p">
    <verse number="11" style="v" />{ Topa } aw, amaute gim na piak ding lamtak na galte in theilo uh hi. Amaute maizumna thuaksak in la, amaute-a' dingin na geelsa gimnate amaute thuaksak in. Na mite na itna thu na galte tungah kilangsak in.
  </para>
  <para style="p">
    <verse number="12" style="v" />{ Topa } aw, kote tungah mavan'na hong pia in. Kote' matut zawhna khempeuh nangmah in na hong sepsakna hang ahi hi.
  </para>
  <para style="p">
    <verse number="13" style="v" />{ Topa}, kote' Pasian aw, nang a hilo to dangte in ko tungah hong uk hangin, nangmah bek mah kote' { Topa } na hi hi.
  </para>
  <para style="p">
    <verse number="14" style="v" />Amaute si a, hingkik lo ding uh hi. Amaute mangthang ta uh a, omkik nawnlo ding uh hi. Tua bang a pian'theihna dingin nangmah in amaute tungah siatna na tungsak a, amaute a kiphawkna khempeuh na beisak hi.
  </para>
  <para style="p">
    <verse number="15" style="v" />Ahih hangin nangmah in ko minam nong khangsak hi. { Topa } aw, nangmah in ko minam nong khangsak a, gamgi khempeuh na hong keeksak khin hi. Hih thu hangin nangma min a thang hi.
  </para>
  <para style="p">
    <verse number="16" style="v" />{ Topa } aw, ka cihmawh uh ciangin nang kong zong uh a, nangma hong taina pen kote nong gimpiakna ahi hi.
  </para>
  <para style="p">
    <verse number="17" style="v" />{ Topa } aw, nangma hangin kote pen naupaii numei a hun a nai ciangin na sa-in kiheek a, a kap tawh ka kibang uh hi.
  </para>
  <para style="p">
    <verse number="18" style="v" />Kote in naupaii-in ka kiheekheek uh a, huih bek a hingkhia tawh ka kibang uh hi. Kote in ka gam uh-a' ding bangmah ka suakkhiasak kei uh a, leitungah a teng ding mi kuamah ka hingkhia kei uh hi.
  </para>
  <para style="p">
    <verse number="19" style="v" />Nangma mi a sisate hingkik ding uh a, amau' pumpi thokik ding hi. Han sungah a lum mite aw, tho-in lungdamin la sa un! Bang hang hiam cih leh zing daitui in leitung a nosak kik bangin sawtpi-a a sisa mite { Topa } in hingkiksak ding hi.
  </para>
  <para style="p">
    <verse number="20" style="v" />Ka mite aw, hong pai-in na innsung uhah tum un la, na kongte uh khak un. Hehna a dam matengin tawlkhat sung bu un.
  </para>
  <para style="p">
    <verse number="21" style="v" />Bang hang hiam cih leh en un, amau' mawhna hangin leitungah a teng mite gim a pia dingin ama omna panin { Topa } hong paikhia a, leitung in ama tunga a kithat mite lakkhia ding a, a kithat ama mite sincip nawnlo ding hi.
  </para>
  <chapter number="27" style="c" />
  <para style="p">
    <verse number="1" style="v" />Tua ni ciangin { Topa } in a sak mahmah, a lian mahmah, a to mahmah namsau tawh, a taikhia gulpi ahi awle, a kikualvial gulpi ahi awle gim pia ding a, amah in tuipi sunga om tua gulpi a that ding hi.
  </para>
  <para style="p">
    <verse number="2" style="v" />Tua ni ciangin, “A deihhuai leenggah lo thu la-in sa un!
  </para>
  <para style="p">
    <verse number="3" style="v" />Keimah,{ Topa}, tua lo a hongpa ka hi a, a hunhunin tui ka buak hi. Khatpeuh in a suksiat lohna dingin sun leh zanin ka hong ding hi.
  </para>
  <para style="p">
    <verse number="4" style="v" />Leenggui lo tungah ka heh nawn kei hi. Ling leh lingkungte hong om leh keimah kuankhia-in tuate ka haltum ding hi.
  </para>
  <para style="p">
    <verse number="5" style="v" />Tua ahih kei leh keima hutna sungah amaute hong om hen la, amaute in kei tawh kilemna hong bawlin keimah tawh amaute hong kilem ta uh hen,” { Topa } in ci ding hi.
  </para>
  <para style="p">
    <verse number="6" style="v" />Hong tung ding hunah Jakob in zung kha ding a, Israel palhin dawnkhia ding a, leitung khempeuh a gah tawh kidimsak ding hi.
  </para>
  <para style="p">
    <verse number="7" style="v" />Pasian in Israel-te' galte a vatgawp bangin Israel-te vatgawp ahi hiam? Tua ahih kei leh amau a thatte a kithah bangin Israel-te kithat ahi hiam?
  </para>
  <para style="p">
    <verse number="8" style="v" />A kithukkim dingin amaute sal suahsakna tawh gim a pia hi. Nisuahna huihpi in a mutkhiat bangin amaute a khinkhia hi.
  </para>
  <para style="p">
    <verse number="9" style="v" />Israel in suang tawh a kibawl biakna tau khempeuh suangkang satvui a batsak ciangin Asherah milimte leh paknamtui taute a dinglai om nawnlo hi. Hih thu hangin Jakob' mawhna kimaisakin a mawhna kilakkhiatsak hi.
  </para>
  <para style="p">
    <verse number="10" style="v" />Bang hang hiam cih leh a muan'huai khuapi pen gamlak bangin amah guakin omin, mi' ten'na mun pen kitaisanin kinusia hi. Tua lai-ah bawngno gamta-in lum a, singhiangte a kheuh hi.
  </para>
  <para style="p">
    <verse number="11" style="v" />A hiangte a keu ciangin kitan hi. Nupite hong pai-in mei-in cih uh hi. Hih mite in khentel theihna neilo ahih ciangin amaute a bawlpa in amaute hehpihlo ding a, amaute a piangsakpa in amaute tungah maipha laklo ding hi.
  </para>
  <para style="p">
    <verse number="12" style="v" />Israel mite aw, tua ni ciangin Eufratis gunpi panin Egypt luipi dongin { Topa } in thu hong khen ding a, note khat khatin hong kikaikhawm ding hi.
  </para>
  <para style="p">
    <verse number="13" style="v" />Tua ni ciangin peengkul lianpi khat kitum ding a, Assiria gamsunga a mangthang mite leh Egypt gamsunga a kihawlkhia mite hong pai-in Jerusalem mual siangtho tungah { Topa } hong bia ding uh hi.
  </para>
  <chapter number="28" style="c" />
  <para style="p">
    <verse number="1" style="v" />Israel Kumpi gam in siatna a thuak ding hita hi. Zu a kham, a gam makaite' lu tungah a om pak tawh a kibawl Kumpi lukhu bangin a minthan'na maimangta hi. A lutang uh paknamtui kinuh napi-in zukhamin tukmangkhin uh hi.
  </para>
  <para style="p">
    <verse number="2" style="v" />En un, a vang a lian, a hat mahmah mi khat Topa in nei hi. A susia huihpi gialpi, tuikhang leh a thahat huihpi bangin amah in leilak den'gawpna ding hi.
  </para>
  <para style="p">
    <verse number="3" style="v" />Israel zukham makaite in a kiphatsakpih kumpi lukhu pen khenuai-ah kituancil ding hi.
  </para>
  <para style="p">
    <verse number="4" style="v" />Tua a kiphasak zukham makaite' minthan'na pen tuk tun' ma-in a om theipal min tawh kibang ding a, mi khat in tua theigah a muh ciangin lo-in a nekpah bangin maimang lel ding hi.
  </para>
  <para style="p">
    <verse number="5" style="v" />Tua ni ciangin Vanglian { Topa } pen ama mi a omlaite-a' dingin minthan'na kumpi lukhu leh hoihna lukhu hi ding hi.
  </para>
  <para style="p">
    <verse number="6" style="v" />Thukhenin a tupa tungah thutang lungsim guan' ding a, khuapikulh hong luh galte a notkhia ding mite tungah han'na lungsim guan' ding hi.
  </para>
  <para style="p">
    <verse number="7" style="v" />Hih mite zong leenggahzu tawh hoi-in khamtheihzu tawh awn uh hi. Siampite leh kamsangte nangawn zukhamin hoi uh hi. Kamsangte in zu kham lua uh ahih manin Pasian' muhsak maangmuhnate thei theilo uh a, siampite in zong zu kham lua uh ahih manin a thukhen dingte uh khen theilo uh hi.
  </para>
  <para style="p">
    <verse number="8" style="v" />Bang hang hiam cih leh sabuai tung khempeuh a luak uh tawh kidim a, a nitlohna mun omlo hi.
  </para>
  <para style="p">
    <verse number="9" style="v" />Amaute in kei hong phunsan uh a, “Amah in kua tungah hilh a, kua tungah thu gena kinei ahi hiam? Angsung panin a kilakhia, nawi tawh a kikhen tung naungekte a hilha kinei ahi hiam?
  </para>
  <para style="p">
    <verse number="10" style="v" />Bang hang hiam cih leh mal khat khit mal khat, gual khat khit gual khat, thu khat khit thu khat, cih bang hilel hi,” hong ci uh hi.
  </para>
  <para style="p">
    <verse number="11" style="v" />A mantakin, note in ka thugen na ngaih kei uh leh { Topa } in a pau na theihloh uh gamdang mite, note tungah thu hong hilhsak ding hi.
  </para>
  <para style="p">
    <verse number="12" style="v" />{ Topa } in note tungah tawlngakna leh lungnopna hong pia napi-in, note in ama thu na ngai kei uh hi.
  </para>
  <para style="p">
    <verse number="13" style="v" />Tua ahih ciangin { Topa } in note tungah, mal khat khit mal khat, gual khat khit gual khat, thu khat khit thu khat, cih bangin hong hilh ding ahi hi. Tua ciangin na kalsuanna khempeuh uhah na puk ding uh a, note liamin, thangah awkin, salin hong kipaipih ding hi.
  </para>
  <para style="p">
    <verse number="14" style="v" />Tua ahih ciangin Jerusalem khuasungah hih mite a uk, a kiphasak no uliante aw, { Topa}' thu za un!
  </para>
  <para style="p">
    <verse number="15" style="v" />“Eite in sihna tawh thuciamna khat i bawl khin a, Leinuai tawh thukimna khat i neizo hi. A tuumcip ding tuiciin hong tun' ciangin eite hong banlo ding hi; bang hang hiam cih leh zuauthu i bel a, zuauna-ah i bu hi,” na ci uh hi.
  </para>
  <para style="p">
    <verse number="16" style="v" />Tua ahih ciangin Topa { Pasian } in, “En un, keimah in Zion sungah bulpi ding khat, suang, a kize-etsa suang, a manpha innkiu suang, bulpi muan'huai khat ka koih hi. Tua suang tungah, ‘Hih a um mi in lungkhamna tuaklo ding hi,’ ci-in kigelh hi.
  </para>
  <para style="p">
    <verse number="17" style="v" />Keimah in thutang pen khaukhai bangin ka bawl ding a, thuman pen khaukhai sikbawk bangin ka bawl ding hi. Gial in na zuau buk uh dengkhia ding a, tui in na bukna mun uh susia ding hi,” ci hi.
  </para>
  <para style="p">
    <verse number="18" style="v" />Tua ciangin sihna tawh na thuciamna uh kiphiat ding a, Leinuai tawh na thukimna uh kiplo ding hi. A tumcip ding tuiciin in a hong nawk ciangin note hong sugawp ding hi.
  </para>
  <para style="p">
    <verse number="19" style="v" />Hong nawk sialin note hong ban ding hi; bang hang hiam cih leh zingsang khat khit zingsang khat, sun leh zanin hong nawk tawntung ding hi. { Topa}' tung panin na zak uh thute a banbanin launa lianpi vive hi ding hi.
  </para>
  <para style="p">
    <verse number="20" style="v" />Bang hang hiam cih leh puanbuk sungah khe khuan'na dingin lupna tom lua a, silh dingin puanza neu lua hi, a cih tawh na kibang ding uh hi.
  </para>
  <para style="p">
    <verse number="21" style="v" />Bang hang hiam cih leh a lamdang ama bawlte a bawl ding leh a lamdang ama nasep a sem dingin Perazim Mual tungah a sep bangin { Topa } in hong sem ding a, Gibeon kuama a heh bangin amah hong heh ding hi.
  </para>
  <para style="p">
    <verse number="22" style="v" />Tua ahih ciangin tu-in, note hong kikhihna a to mahmahin kibawl khading ahih manin thusim loin om kei un. Bang hang hiam cih leh mihonpite' Topa { Pasian}' tung panin gambuppi-ah siatna ding thukhenna ka za khin hi.
  </para>
  <para style="p">
    <verse number="23" style="v" />Na bil uh hong ngat un la, ka aw hong za un. Ngai un la, ka thugenna hong za un.
  </para>
  <para style="p">
    <verse number="24" style="v" />Lokhopa in khaici tuhna ding a lo kho niloh ahi hiam? Amah in lei kalkhamin git niloh ahi hiam?
  </para>
  <para style="p">
    <verse number="25" style="v" />Amah in lei a zalhtam khit ciangin masala tang vawhin, kummin tang tuh a, mangbuhte a gualgualin tuhin, mangbuhham a omna ding sanah tuh a, mangbuhhamte a nawl hui-ah tuh hilo ahi hiam?
  </para>
  <para style="p">
    <verse number="26" style="v" />Bang hang hiam cih leh amah a manin kihilh a, ama Pasian in amah hilh hi.
  </para>
  <para style="p">
    <verse number="27" style="v" />Masalate buhcilna tawh kicil lo a, kummin tangte tungah buhcilna pei kihual lo hi. Ahih hangin masalate ciangkang tawh kisatkhia a, kumminte molhtum tawh kisat hi.
  </para>
  <para style="p">
    <verse number="28" style="v" />Mi khatpeuh in antang cilvui ahi hiam? Hilo hi; amah in cil paisuak ngitnget lo hi. A sakol tawh buhcilna pei a kihualsak ciangin amah in kitamvuisak lo hi.
  </para>
  <para style="p">
    <verse number="29" style="v" />Hih zong Vanglian { Topa}' kiang pan a hong pai thu ahi hi. Amah pen thu lamlahna-ah lamdang mahmah a, pilna-ah lian mahmah hi.
  </para>
  <chapter number="29" style="c" />
  <para style="p">
    <verse number="1" style="v" />Pasian' biakna tau, Jerusalem khuapi, David in a sat khuapi, a sia ding hita hi. Kumte, a banbanin paipai sak un la, pawite zong a ngeina bangin kot paipai sak un.
  </para>
  <para style="p">
    <verse number="2" style="v" />Ahih hangin keimah in “Pasian biakna tau,” a kici tungah gimna ka tungsak ding hi. Thumna leh tauna om ding a, tua khuapi pen biakna halna biakna tau suak ding hi.
  </para>
  <para style="p">
    <verse number="3" style="v" />Na kimkotah hong umcihin tausangpite tawh kong um ding a, nangmah umcihna ding dum ka bawl ding hi.
  </para>
  <para style="p">
    <verse number="4" style="v" />Tua ciangin leithuk sung panin nang na pau ding a, a niamna mun leisung panin nangma kammal hong ging ding hi. Nangma aw pen leisung panin sikha' aw bangin hong ging ding a, na thugenna pen leisung panin hong phun suausuau ding hi.
  </para>
  <para style="p">
    <verse number="5" style="v" />Ahih hangin nangma gal honpite leivuineel leeng bang ding uh a, thukhuallo mihonpite ansi leeng bang ding uh hi. Tua ciangin tomkha sungin thakhat thu-in,
  </para>
  <para style="p">
    <verse number="6" style="v" />Vanglian { Topa } in vanging, zinling, a ging lianpi, pingpei leh huihpi, leh a kangtum thei meikuang tawh nang hong hon ding hi.
  </para>
  <para style="p">
    <verse number="7" style="v" />Tua ciangin Pasian biakna tau a do minam honpite khempeuh, tua khuapi leh a kulhpi simin a lungkhamsakte khempeuh, zana mangmat tawh kibangin maimang ding uh hi.
  </para>
  <para style="p">
    <verse number="8" style="v" />A gilkial mipa in a mangin an ne a, a khan'lawh ciangin a gil a vah tuanlo, a dangtak mipa in a mangin tui dawn a, a dangtak pha tuanloin a gim mahmahin a khan'lawh mah bangin Jerusalem khuapi a do mi khempeuh zong tuaci ding uh hi.
  </para>
  <para style="p">
    <verse number="9" style="v" />Lamdang kisasak un la lamdang a sa hi un! Kimittawsak un la a mittaw hi un! Leenggahzu a dawn lopi-in a zukham hi un la, khamtheihzu a ne lopi-in hoi un!
  </para>
  <para style="p">
    <verse number="10" style="v" />Bang hang hiam cih leh { Topa } in note' sungah ihmut nopna lungsim hong guan' a, amau' mit ahi kamsangte mitsi sakin amau' lutang ahi thu mutheite khuhcip hi.
  </para>
  <para style="p">
    <verse number="11" style="v" />Hih maangmuhnate khempeuh pen note-a' dingin ahih leh a kimatcip laibu sunga thu om tawh a kibang a suak hi. Mite in lai a sim theipa khat tungah, “Hih lai sim dih in,” a cih ciangin amah in, “Kimatcip ahih manin ka sim thei kei hi,” ci hi.
  </para>
  <para style="p">
    <verse number="12" style="v" />Tua ciangin amaute in lai a sim theilopa kiangah, “Hih lai sim dih in,” a cih uh ciangin amah in, “Ka sim thei kei hi,” a ci hi.
  </para>
  <para style="p">
    <verse number="13" style="v" />Tua ciangin Topa in, “Amaute' lungsim kei tawh kigamla napi-in hih mite in a kam uh tawh kei kiangah hong pai uh a, a muk uh tawh kei hong pahtawi-in, amaute in kei hong kihtakna pen mihingte' thupiak a zuihna uh ahi lel hi.
  </para>
  <para style="p">
    <verse number="14" style="v" />Tua ahih ciangin en un, hih mite tungah a tumdang leh a lamdang ahi a lamdang nate ka bawlkik ding hi. Amau' mipilte' pilna kisia ding a, amau' thu mutheite' thu muhtel theihna kiseel ding hi,” a ci hi.
  </para>
  <para style="p">
    <verse number="15" style="v" />{ Topa}' kiang panin amau' thuvaihawmna a selcip, khuamial sungah a gamta, “Kua in hong mu ding hiam? Kua in hong thei ding hiam?” a cite in gimna ngah ta hen.
  </para>
  <para style="p">
    <verse number="16" style="v" />Note in na khempeuh a lehlamin na koih uh hi. Beelsekpa pen tungman bangin kingaihsun ding a, a kibawlsa na in a bawlpa tungah, “Amah in kei hong bawllo hi,” ci ding ahi hiam? A kipiangsak na in a piangsakpa tungah, “Amah in theihna nei kei,” ci ding ahi hiam?
  </para>
  <para style="p">
    <verse number="17" style="v" />Lebanon mual pen singno lo hoih suakin, singno lo hoih pen tulak a suahna ding hun tomno sung bek hilo ahi hiam?
  </para>
  <para style="p">
    <verse number="18" style="v" />Tua ni ciangin bilngongte in laibu sunga thute za ding a, lungzin'na leh khuamialna sung panin mittawte' mit in mu ding uh hi.
  </para>
  <para style="p">
    <verse number="19" style="v" />Mi' nopnehte in { Topa}' sungah lungdamna thak ngah ding uh a, Israel-te' Siangtho Pa' sungah mizawngte lungdam ding uh hi.
  </para>
  <para style="p">
    <verse number="21" style="v" />Bang hang hiam cih leh kampauna tawh a khialhna dingun mite bawlin, kongpi sungah mi a thuhilhpa thang siahin, a thuman mipa pen zuauthu tawh a heikhia, thukhuallo mite a mawkna suakin, mi a thusimlo mite bei-in, siatna hih ding a sawm mite khempeuh kisusia ding hi.
  </para>
  <para style="p">
    <verse number="22" style="v" />Tua ahih ciangin Abraham a honkhia { Topa } in Jakob innkuan tawh kisai thu a genin-ah: “Jakob maizum nawnlo ding a, a mai khing nawnlo ding hi.
  </para>
  <para style="p">
    <verse number="23" style="v" />Bang hang hiam cih leh keima khut tawh ka bawlsa amau' tate a muh uh ciangin amaute in keima min hong phat ding uh hi. Amaute in Jakob' Siangtho Pa, a siangtho ahihna phawk ding uh a, Israel Pasian zahtakin kihta ding uh hi.
  </para>
  <para style="p">
    <verse number="24" style="v" />Lungzingin a khial mite in thu theitel ta ding uh a, a phunphun mite in thuhilhna ngai ta ding uh hi,” a ci hi.
  </para>
  <chapter number="30" style="c" />
  <para style="p">
    <verse number="2" style="v" />{ Topa } in, “Kei' ngimna hilopi-in thu vaihawmna a semkhia, kei' lungsim lopi-in kipawlna dang a bawl manun khialhna a bawl thuahthuah; keimah thu hong dong lopi-in Faro' hutna sung a bel ding leh Egypt' liahna a zong dingin Egypt gamah paisuk dingin a kuankhia, a lehdo mite in gimna ngah ta hen.
  </para>
  <para style="p">
    <verse number="3" style="v" />Tua ahih ciangin Faro' hutna pen na maizumna uh hi ding a, Egypt liahna sungah na bukna uh nomau' zahhuaina hi ding hi.
  </para>
  <para style="p">
    <verse number="4" style="v" />Bang hang hiam cih leh amau' uliante Zoan khua-ah va tung uh a, amau' tangmite in Hanes khua a va phak uh hangin,
  </para>
  <para style="p">
    <verse number="5" style="v" />amaute tungah phattuamna a pia theilo, maizumna leh mindaina cihloh buang huhna leh phattuamna bangmah a pia theilo Egypt mite' hangin Judah mi khempeuh in maizumna ngah ding uh hi,” a ci hi.
  </para>
  <para style="p">
    <verse number="6" style="v" />Negeb gama om ganhingte tawh kisai thu hih bangin gen hi: Amaute in humpinelkai nu leh humpinelkai pa, gul gunei leh a leeng thei gulpi a omna, lungkhamna leh gimna gam nawkin, amau' hauhnate la nungzangah amau' sumte kalaoh tungah suanin, amaute tungah phattuamna bangmah a pia theilo mite tungah a puak uh hi.
  </para>
  <para style="p">
    <verse number="7" style="v" />Bang hang hiam cih leh Egypt' huhna bangmah man loin a hawmpi ahi hi. Tua ahih manin, “Taang lo-in a tu hithiat Egypt,” ci-in min ka phuah hi.
  </para>
  <para style="p">
    <verse number="8" style="v" />Tu-in pai in la, hong tung lai ding hunte-ah teci ahi ngitnget dingin amaute' mai-ah suangpeek tungah gelh in la, laibu khat sungah at in.
  </para>
  <para style="p">
    <verse number="9" style="v" />Bang hang hiam cih leh amaute pen a lehdo mite, a zuauthei tapate, { Topa}' thuhilhna a ngai nuamlo mite ahi uh hi.
  </para>
  <para style="p">
    <verse number="10" style="v" />Amaute in thu mutheite tungah, “Mu kei un,” ci uh a, kamsangte tungah, “Kote' tungah thuman hong gen kei un. Kote tungah thuzol bek hong gen un la, thutak a hilote hong gen un.
  </para>
  <para style="p">
    <verse number="11" style="v" />Lampi nusia-in, lamzin panin pial un la, Israel-te' Siangtho Pa' thu hong zasak kei un,” a ci uh hi.
  </para>
  <para style="p">
    <verse number="12" style="v" />Tua ahih ciangin Israel-te' Siangtho Pa in, “Note in hih thu simmawhin, zawhthawhna leh khemna suangin, tuate muang na hih manun,
  </para>
  <para style="p">
    <verse number="13" style="v" />hih mawhna pen note-a' dingin kulh sangpi khat khangkham a, lawtkhia-in a cim dektak, theihkholh lohin a cim vat tawh kibang ding hi.
  </para>
  <para style="p">
    <verse number="14" style="v" />Tua cipna pen iplah ding om nawnloin a kidengkham beelsekpa' beel themte meikhuka om meilakna ding ahi zongin, tuikhuka om tui dipna ding ahi zongin a om nawn hetlo tawh kibang ding hi,” a ci hi.
  </para>
  <para style="p">
    <verse number="15" style="v" />Bang hang hiam cih leh Israel-te' Siangtho Pa, Topa { Pasian } in, “Kihei kikna leh khawlna bek tawh note in suahtakna na ngah ding uh hi. Daitakin omna leh muan'na pen nomau' thahatna hi ding hi,” a ci hi. Ahih hangin note na tuaci kei uh a,
  </para>
  <para style="p">
    <verse number="16" style="v" />“Hilo! Sakol tung tuangin manlang takin i tai ding hi,” ci na hih uh ciangin note na taikhia ding uh hi. “Sakol zaptel tungah i tuang ding hi,” ci na hih uh ciangin note hong delh mite zong zaptel ding hi.
  </para>
  <para style="p">
    <verse number="17" style="v" />Mual sang dawna om dial khuam ahi a, mualtunga limlahna tawh a kibangin ahi zongin, note hong kinusiat dong matengin, mi khat' tawn'na tawh mi tul khat tai-in, mihing nga' tawn'na tawh note khempeuh na taimang ding uh hi.
  </para>
  <para style="p">
    <verse number="18" style="v" />Tua ahih ciangin note hong hehpih nuamin { Topa } in hong ngak a, note tungah hehpihna hong lah ding amah kipakta hi. Bang hang hiam cih leh { Topa } pen a thutang Pasian hi a, amah a muangte khempeuh thupha ngah ahi hi.
  </para>
  <para style="p">
    <verse number="19" style="v" />Jerusalem khuasunga a teng, Zion sunga om mite aw, note na kap nawn kei ding uh hi. Note' kahna aw hangin { Topa } in hong hehpih taktak ding a, amah in a zak ciangin note hong dawng ding hi.
  </para>
  <para style="p">
    <verse number="20" style="v" />Topa in note tungah cihmawhna leh gimna hong tun'sak hangin amahmah in note hong hilh ding a, note in amah na mu ding uh hi.
  </para>
  <para style="p">
    <verse number="21" style="v" />Taklamah na kihei ciang uh ahi a, veilamah na kihei ciang uh ahi zongin, “Hih pen lampi hi, hih tawn un,” cihna aw, na nunglam panun na bil un a za ding hi.
  </para>
  <para style="p">
    <verse number="22" style="v" />Tua ciangin note in ngun tawh a kizut na milimte uh leh kham a kiluan, a kisung na milimte uh na ninsak ding uh hi. Nin bangin tuate na thehthang ding uh a, tuate tungah, “Beimang ta un!” na ci ding uh hi.
  </para>
  <para style="p">
    <verse number="23" style="v" />Khaici na tuhna dingun amah in guah hong zusak ding a, lei panin a piang an hoih tampi tak hong pia ding hi. Tua ni ciangin gankhahna, mun zaina-ah na ganhingte un lopa ne ding uh hi.
  </para>
  <para style="p">
    <verse number="24" style="v" />Lo a kho bawngtalte leh late in kawbia leh tuka tawh a kitoksa an al ne ding uh hi.
  </para>
  <para style="p">
    <verse number="25" style="v" />Na galte uh' tausangte pukin mi tampi a sih ni-in, mual sang leh mual neute tung khempeuhah luitui luang ding hi.
  </para>
  <para style="p">
    <verse number="26" style="v" />Tua thamloin, { Topa } in ama mite' liamma tuamin ama satna meimate a damsak ni ciangin, khataang pen nitaang bang ding a, nitaang pen ni sagih sunga taangzah bangin a zah sagihin a taang ding hi.
  </para>
  <para style="p">
    <verse number="27" style="v" />En un, { Topa}' vangliatna leh a minthan'na vang, gamlapi panin kimu thei hi. Meikuang leh meikhu in ama hehna hong kilangsak a, ama kampaunate, mei bangin a kuang hi.
  </para>
  <para style="p">
    <verse number="28" style="v" />Na khempeuh a tai tuikhang bangin ama mai-ah huihpi nungsak a, minam dangte nawtin sugawp a, amau' gitloh vaihawmnate a suksiatsak hi.
  </para>
  <para style="p">
    <verse number="29" style="v" />Ahi zongin no Pasian' mite in ahih leh biakna pawi a kikham ni zana bangin la na sa ding uh hi. Israel-te a hu { Topa}' biakinn-ah a pai dingin tamngai aw gin'na zui-in a kuankhiate bangin na lungdam ding uh hi.
  </para>
  <para style="p">
    <verse number="30" style="v" />{ Topa } in heh mahmahna leh a kangtum thei meikuang sung panin vanging, huihpi, leh gialpi tawh, ama liatna minthan'na aw kizasakin, ama khut a vik sukna kimusak ding hi.
  </para>
  <para style="p">
    <verse number="31" style="v" />Amah in a ciangkhut tawh a sat ciangin, Assiria mite in { Topa}' aw kihta mahmah ding uh hi.
  </para>
  <para style="p">
    <verse number="32" style="v" />{ Topa } in amaute gim pia-in ciang tawh a satna a gingte tawh kituakin khuang leh laia lasaknate tumin na gingsak ding uh hi. Amah in a khut vikin amaute a do ding hi.
  </para>
  <para style="p">
    <verse number="33" style="v" />Assiria kumpipa a kihalna ding mei phualpi mun, sawtpekin kibawl khinzo hi. Kumpipa-a' dingin a baihsa-in kikoih a, a mi halna pen lianin kisangsak a, sing a sangpi-in vum venvan hi. { Topa } in kaat kuang hu sangkhia ding a, tua mei phualpi tawhkuang ding hi.
  </para>
  <chapter number="31" style="c" />
  <para style="p">
    <verse number="1" style="v" />Egypt gamah huhna ngen dingin paisuk a, sakol suan'in nei-in leengte a tam manin muang a, sakol tung tuangte a hat mahmah manin muang napi-in Israel-te' Siangtho Pa a suanglo, { Topa } thu a dong lote in gimna ngah ta hen!
  </para>
  <para style="p">
    <verse number="2" style="v" />Ahih hangin amah pilin gimna tungsak a, thu a gensate dokkik loin, siatna a bawl mite leh mawhna nasep a seppihte gim a pia hi.
  </para>
  <para style="p">
    <verse number="3" style="v" />Egypt mite mihing hi a, Pasian hilo hi. Amau' sakolte sa hi a, kha hilo hi. { Topa } in a khut a zan ciangin a huhpa pukin, huhna a ngahpa tuk ding a, amaute khempeuh siakhawm ding uh hi.
  </para>
  <para style="p">
    <verse number="4" style="v" />Bang hang hiam cih leh { Topa } in keima tungah hih bangin hong ci hi: Humpinelkai ahi a, humpinelkai khanglai a hat mahmah in ahi zongin a sa nek ding a ngik ciangin tua humpi a do dingin tuucing honpi khat kikaikhawmin, amaute' otna hangin lau tuan hetloin, amaute' gamlumna hangin a sin a dawi tuanloh mah bangin Vanglian { Topa } zong Zion Mual tungah galdo dingin kuansuk ding hi.
  </para>
  <para style="p">
    <verse number="5" style="v" />A bu a hongin a kot lamlam vasate bangin Vanglian { Topa } in Jerusalem dal ding hi. Amah in dalin khahkhia ding a, amah susia loin suaktasak ding hi.
  </para>
  <para style="p">
    <verse number="6" style="v" />Israel mite aw, nakpi takin na dopa uh' lamah kihei kik un.
  </para>
  <para style="p">
    <verse number="7" style="v" />Bang hang hiam cih leh a kuamah peuh in no-a' dingin na bawlsa uh, mawhna ahi na ngun milimte uh na paihkhiat hun uh hong tung ding hi.
  </para>
  <para style="p">
    <verse number="8" style="v" />“Assiria pen mihing' namsau a hilo, namsau khat tawh puk ding a, mihing' namsau a hilo, namsau khat in susia ding hi. Namsau panin tai ding uh a, a tangvalte uh zawhthawh thu tawh nasem dingin kikoih ding hi.
  </para>
  <para style="p">
    <verse number="9" style="v" />Amau' belh a kumpipa uh a launa hangin tai ding a, buaina hangin a uliante in a dialkhai uh taisan ding uh hi,” ama meikuang Zion-ah a om, ama meikhuk Jerusalem khua-ah a om { Topa } in ci hi.
  </para>
  <chapter number="32" style="c" />
  <para style="p">
    <verse number="1" style="v" />En un, ni khat ni ciangin thuman takin kumpi khat in hong uk ding a, uliante in thutang tawh hong uk ding uh hi.
  </para>
  <para style="p">
    <verse number="2" style="v" />Amaute pen huihpi panin belhna, guahpi panin bukna bang ding uh hi. Sehnel gamsungah a luang tui bang ding uh a, nisa gamsungah a om suangpi liim bang ding uh hi.
  </para>
  <para style="p">
    <verse number="3" style="v" />Tua ciangin amau' mit in mi cimawhte' kisapna mu ding uh a, amau' bil in mi cimawhte' thugen ngai ding uh hi.
  </para>
  <para style="p">
    <verse number="4" style="v" />Amaute lungtomin hi phangphang nawnlo ding uh a, deihsakna lungsim tawh a kitel takin thu gen hiathiat ding uh hi.
  </para>
  <para style="p">
    <verse number="5" style="v" />Mihaite pen mi thupi kici nawnlo ding a, mi ginalote pen mi zahtakhuai kici nawnlo ding hi.
  </para>
  <para style="p">
    <verse number="6" style="v" />Bang hang hiam cih leh mihai in haina thu gen a, a hoihin gamtat loh ding, { Topa}' thu a hoihlopi-in gen ding, a gilkialte' an duhna a phatlohna ding leh a dangtakte in tui dawn ding a neih theihlohna dingin, ama lungsim in mawhna bawl ding a sawm hi.
  </para>
  <para style="p">
    <verse number="7" style="v" />Mi ginalo' ginatlohna siahuai mahmah hi. Zuauna kam tawh mizawngte a siasak ding leh mi cimawhte' thu a thuman ciang nangawnin a siasak dingin amah in gitloh nasepna a bawl hi.
  </para>
  <para style="p">
    <verse number="8" style="v" />Ahih hangin mipi lungsim a nei mi in na a hoihte geel a, thuhoih nate-ah a pang hi.
  </para>
  <para style="p">
    <verse number="9" style="v" />Nuamtakin a om hithiat numeite aw, tho un la, ka aw za un. Nomau' tumtakin a lungkim tanute aw, ka thugenna na ngai un.
  </para>
  <para style="p">
    <verse number="10" style="v" />Nomau' tumtakin a lungkim numeite aw, kum khat val zek khit ciangin na linglawng ding uh hi. Bang hang hiam cih leh leenggah kum hong sia ding a, singgah lawhna hun hong tunglo ding hi.
  </para>
  <para style="p">
    <verse number="11" style="v" />Nuamtakin a om hithiat numeite aw, ling un. Nomau tumtakin a lungkimte aw, linglawng un. Na puan uh hawkkhia-in na tangguakun om un la na kawng uhah puanhampi teng un.
  </para>
  <para style="p">
    <verse number="13" style="v" />A hoih mahmah lote leh tampi a gah leengguite a siatna, keima mite' leitangah ling leh lingkungte a pona, lungdamna khuapi sungah lungdamna a omna innte a siatna hangin dahin na dip uh hum un.
  </para>
  <para style="p">
    <verse number="14" style="v" />Kumpi innte kinusia-in, mi tampi a omna kumpi khuapi kilawi ding hi. Mual leh tausangte zong kisiagawp ding a, late leh tuuhonte in gamtatna munin nei ding uh hi.
  </para>
  <para style="p">
    <verse number="15" style="v" />Ahi zongin Pasian in ama kha hong puak ding hi. Leitang siate lei hoih suakkik ding a, lo-a ante hoih mahmahin tulak bang ding hi.
  </para>
  <para style="p">
    <verse number="16" style="v" />Tua ciangin gamsung mun khempeuhah thutang om ding a, thu a manin kisem ding hi.
  </para>
  <para style="p">
    <verse number="17" style="v" />Tua ciangin thumanna hangin nopna om ding a, thumanna hangin daihna leh lungmuan' tawntungna om ding hi.
  </para>
  <para style="p">
    <verse number="18" style="v" />Ka mihingte pen kilem takin a ten'na, lungmuang takin a omna, daitakin a tawlngakna munah om ding uh hi.
  </para>
  <para style="p">
    <verse number="19" style="v" />(Tua ciangin tulak kolhsiang ding a, a khuapi pen cimzan ding hi.)
  </para>
  <para style="p">
    <verse number="20" style="v" />Tui tampi a omna-ah khai tuh a, bawngtal leh late a ut utna-ah a tasak note pen mi nuamsa na hi uh hi.
  </para>
  <chapter number="33" style="c" />
  <para style="p">
    <verse number="1" style="v" />Hong kisusia nailo, mi a susiapa aw, tu-in gimna a ngah ding na hita hi. Kuamah in hong khem nailoh, mi khempa aw, tu-in gimna a ngah ding na hita hi. Na suksiat nawnloh ciangin nang hong kisusia ding a, na khem nawnloh ciangin nang hong kikhem ding hi.
  </para>
  <para style="p">
    <verse number="2" style="v" />{ Topa } aw, kote hong hehpih in; nang kong muang uh hi. A tawntungin kote hong hu in la, lungkham hunin hong honkhia in.
  </para>
  <para style="p">
    <verse number="3" style="v" />Nangma vanging hangin mite tai uh a, nangma thawhtohna hangin minamte kithehthang hi.
  </para>
  <para style="p">
    <verse number="4" style="v" />Tangngol in na a khop bangin amau van kinusiate kaikhawm a, kauphe honpi bangin van tawmin mite phe zaizai hi.
  </para>
  <para style="p">
    <verse number="5" style="v" />A sangna munah teng ahih manin { Topa } kipahtawi hi. Amah in thutang leh thuman tawh Jerusalem dimsak ding hi.
  </para>
  <para style="p">
    <verse number="6" style="v" />Amah pen nangma hunte a kipna, hotkhiatna a kicin'na, pilna leh theihna hi ding hi. { Topa } kihtakna pen ama sumgum hi ding hi.
  </para>
  <para style="p">
    <verse number="7" style="v" />En un, galhangte huhna ngenin kiko uh a, kilemna ding palai semte nakpi takin kap uh hi.
  </para>
  <para style="p">
    <verse number="8" style="v" />Lam lianpite gambulak suak a, kuamah khualzinin pai ngam nawnlo uh hi. Thuciamnate kipeksatin, thukimnasate kipalsat a, khatlekhat kizahtakna om nawnlo hi.
  </para>
  <para style="p">
    <verse number="9" style="v" />Leitang kinusiacipin om mawk hi. Lebanon muala tulak singte vulgawp a, Sharon gam lei hoihpen sehnel gam bang ta hi. Bashan leh Karmel muala singtehte pulhmang khinta hi.
  </para>
  <para style="p">
    <verse number="10" style="v" />{ Topa } in minam dangte kiangah, “Tu-in ka gamtang ding a, ka vangliatna ka lak ding hi. Tu-in kei hong kipahtawi ta ding hi.
  </para>
  <para style="p">
    <verse number="11" style="v" />Na geelnate uh a kiman'na omlo a, na nasepnate uh a mawkna ahi hi. No leh no a kisusia na hi uh hi.
  </para>
  <para style="p">
    <verse number="12" style="v" />Leikang ngahna dingin suangkang a kihal bangin na vui suak ding uh a, meikhuk sunga a kihaltum lingkungte na bang ding uh hi,” a ci hi.
  </para>
  <para style="p">
    <verse number="13" style="v" />Gamlapi-a a om mite aw, ka sepna thu za un. A nai-a a om mite aw, ka vangliatna thei un.
  </para>
  <para style="p">
    <verse number="14" style="v" />Zion-a a om mawhnei mite lau uh a, Pasian' thu a ngaihsunlo mite lau-in lingcip uh hi. Amaute in, “Pasian' thukhenna pen a kuang tawntung mei tawh kibang hi. Tua bang meikuang kua in thuakzo ding ahi hiam?” ci uh hi.
  </para>
  <para style="p">
    <verse number="15" style="v" />Thumanin gamta-in thutang na gen uh leh na suakta ding uh hi. Na vangliatna uh mizawngte khemna-in zang kei un la, sumgolh deih kei un. Mi thah ding leh siatna gamtat ding a vaihawmte tawh kipawl kei un.
  </para>
  <para style="p">
    <verse number="16" style="v" />Tua hi leh na tangtung ding uh a, kulh muan'huai mahmah sungah a om bangin lungnuam takin na om ding uh hi. Annek tuidawn na kitasam kei ding uh hi.
  </para>
  <para style="p">
    <verse number="17" style="v" />Tua ciangin a thupi mahmah kumpipa na mu ding uh a, a zai mahmah a gam zong na en ding uh hi.
  </para>
  <para style="p">
    <verse number="18" style="v" />Nidangin na kihtak uh gamdangmi siahdongte, siahkhawmte, thukan mite, na phawk nawn kei ding uh hi.
  </para>
  <para style="p">
    <verse number="19" style="v" />Na theihtheih loh uh, a kitello kampau a zang, na teltheih lohun a pau bualbual, mi kihisakte na mu nawn kei ding uh hi.
  </para>
  <para style="p">
    <verse number="20" style="v" />Pawite i bawlna khuapi Zion en un! Daitakin a kiten'na mun, a khetphimte kidokkhia ngeiloin a khaute a tat ngeilo, a kikhin thei hetlo puanbuk a bang, Jerusalem khuapi, na mu ding uh hi.
  </para>
  <para style="p">
    <verse number="21" style="v" />Tua khuasungah { Topa } in ama minthan'na vang hong langsak ding a, a zai gunte leh a zai lui geite-ah i teng ding hi. Tua tuite tungah ei hong do ding gal gunkuang hong kihot nawnlo ding a, gal teembaw zong hong pai nawnlo ding hi.
  </para>
  <para style="p">
    <verse number="22" style="v" />Bang hang hiam cih leh { Topa } pen eite' thukhen, { Topa } pen eite hong ukpa, { Topa } pen eite' kumpi ahi hi. Amah in eite hong honkhia ding hi.
  </para>
  <para style="p">
    <verse number="23" style="v" />Gal teembaw khaute kol a, ama omna ding mun sanah gunkuang puan khuam lenkip zolo a, gunkuang puan kizal theilo hi. Tua ciangin galte' neihsate kihawmkeek ding a, khebaite nangawn in van ngah ding uh hi.
  </para>
  <para style="p">
    <verse number="24" style="v" />I gamah a teng mite kuamah in, “Ka ci na hi,” ci nawnlo ding uh a, mawhna khempeuh kimaisak ding hi.
  </para>
  <chapter number="34" style="c" />
  <para style="p">
    <verse number="1" style="v" />Minam khempeuhte aw, thu za dingin hong pai un. Mihingte aw, hong ngai un! Leitang leh a tungah a om khempeuhte aw, ngai un. Leitung buppi leh a tung panin a hong pai mi khempeuh in ngai un.
  </para>
  <para style="p">
    <verse number="2" style="v" />Bang hang hiam cih leh minam khempeuh tungah { Topa } lunghamin, amaute khempeuh tungah heh mahmah a, a simang dingin amaute koihin, thah dingin a pia khinta hi.
  </para>
  <para style="p">
    <verse number="3" style="v" />A kithat amau' mite kilawnkhia ding a, a siluang hawmte uih semsem ding hi. Amau' sisan in mual khempeuh sansak ding hi.
  </para>
  <para style="p">
    <verse number="4" style="v" />Vantunga a om khempeuh muatmang ding a, laidal bangin vantungte kizial ding hi. Leenggui panin a tehte pulhin, theikung panin a tehte a pulh bangin aksi hon khempeuh pulh ding uh hi.
  </para>
  <para style="p">
    <verse number="5" style="v" />Bang hang hiam cih leh ka namsau in vantungah a sep ding khempeuh a zawh khit ciangin, en un, a siamang dinga ka sehsa Edom mite tungah thu a khen dingin hong kumsuk ding hi.
  </para>
  <para style="p">
    <verse number="6" style="v" />{ Topa } in namsau khat nei hi. Sisan tawh kidim ding a, biakpiakna tuuno si leh keel si, tuutalte' kal thau tawh a kizolsak bang ding hi. Bang hang hiam cih leh { Topa } in Bozrah khua-ah hih biakpiakna nei ding a, Edom gamah hih bang tampi thahna omsak ding hi.
  </para>
  <para style="p">
    <verse number="7" style="v" />Gamsial talte amaute tawh tukkhawm ding a, bawngtalno gehsate leh bawngtal hatte tukkhawm ding hi. Amau' gam pen sisan tawh kidiah ding a, amau' leitang pen sathau in nipsak ding hi.
  </para>
  <para style="p">
    <verse number="8" style="v" />{ Topa } in Zion a hotkhiat ding, a galte a thuksak ding hun khat a nei hi.
  </para>
  <para style="p">
    <verse number="9" style="v" />Luitui khempeuh kultaltui suak ding a, leitang pen kaat suak ding hi. Gamsung khempeuh pen a kuang kultaltui a suak ding hi.
  </para>
  <para style="p">
    <verse number="10" style="v" />Sun leh zanin mitlo ding a, vantung lamah a khu kahto ngitnget ding hi. Khang khat pan khang khat, a hawmguakin om ding a, kuamah in nawk ngei nawn hetlo ding hi.
  </para>
  <para style="p">
    <verse number="11" style="v" />Ahih hangin mu leh sakuh in gamsung teng luah ding uh a, keising leh va-akte om ding uh hi. Amah in a khaukhai khai sukin a khaukhai sikbawk a khia ding hi.
  </para>
  <para style="p">
    <verse number="12" style="v" />Kumpi Omlo Gam, ci-in amaute in min phuak ding uh a, a ulian khempeuhte a mawkna hi ding uh hi.
  </para>
  <para style="p">
    <verse number="13" style="v" />Kumpi inn liante sungah lingkung po ding a, kulh a nei khuasungah laho leh thangling kungte a po ding hi. Ngiate' an zon'na mun suakin, vasa-kalaohte' omna mun hi ding hi.
  </para>
  <para style="p">
    <verse number="14" style="v" />Sangak leh ngiate kikhawl ding uh a, keeldawi in a lawmte sam ding hi. Dawi zong hong tuaksukin ama omna ding mun a zong ding hi.
  </para>
  <para style="p">
    <verse number="15" style="v" />Tua munah keising in bu tomin, tua lai-ah tui-in keuh ding a, ama liimah a note huai ding hi. Musite zong kikhawm tuahin a nupa ciatun om ding uh hi.
  </para>
  <para style="p">
    <verse number="16" style="v" />{ Topa}' laibu sung panin zong un la hih thu sim un. Hih ganhingte khempeuh khat beek zong mangthanglo ding a, lawm sam khat zong omlo ding hi. Bang hang hiam cih leh { Topa } in thu pia khinzo a, amahmah in amaute kaikhawm ding hi.
  </para>
  <para style="p">
    <verse number="17" style="v" />Amah in amaute-a' dingin leitang hawmsak ding a, amau' tanh ding ciat a pia ding hi. Amaute in tua gam nei tawntung ding uh a, khang khat pan khang khat dongin teng paisuak ding uh hi.
  </para>
  <chapter number="35" style="c" />
  <para style="p">
    <verse number="1" style="v" />Gamlak leh lei keuna gam lungdam ding a, sehnel gam lungdamin palhkhia ding hi. Unok pak bangin
  </para>
  <para style="p">
    <verse number="2" style="v" />tampi takin palhkhia ding a, lungnopna leh lasakna tawh lungdam ding hi. Lebanon mual a minthan'na, Karmel mual leh Sharon mual a minliatna tua leitang in ngah ding hi. Mi khempeuh in { Topa}' minthan'na, i Pasian' liatna mu ding uh hi.
  </para>
  <para style="p">
    <verse number="3" style="v" />A zaw khutte khauhsak un la, a no khukte kipsak un.
  </para>
  <para style="p">
    <verse number="4" style="v" />Lungsim patau-in, a lauthawng mite kiangah, “Thakhauh un, lau kei un! En un, na galte uh tungah phu hong laksak dingin Pasian hong pai ding a, amah in note hong honkhia ding hi,” ci un.
  </para>
  <para style="p">
    <verse number="5" style="v" />Tua ciangin mittawte' mit kihong ding a, bilngongte' bil kihong ding hi.
  </para>
  <para style="p">
    <verse number="6" style="v" />Tua ciangin khebai mipa diangin lam ding a, a pau theilo mipa in lungdamin la sa ding hi. Bang hang hiam cih leh gamlakah tui hong phulkhia ding a, sehnel gamsungah luitui hong luang ding hi.
  </para>
  <para style="p">
    <verse number="7" style="v" />A sa mahmah sehnelte bualtui hong suak ding a, a keugaw leitang pen ciktui tawh hong kidim ding hi. Ngiate' omna ngei leitang pen nawngpi suakin, lopa, pumpeeng, leh mau, a po ding hi.
  </para>
  <para style="p">
    <verse number="8" style="v" />Tua lai-ah lam lianpi khat om ding a, Lampi Siangtho kici ding hi. A sianglo mite in tua tung tawn ngeilo ding a, mihaite in tua lam a zui mite khialsak nawnlo ding hi.
  </para>
  <para style="p">
    <verse number="9" style="v" />Tua lai-ah humpinelkai omlo ding a, sasialne ganhing khat peuhpeuh hong pailo ding hi. Tua lai-ah ganhing lauhuaite kimu lo ding hi. { Topa}' hotkhiatsa mite in tua lampi tawnin hong ciah ding uh hi.
  </para>
  <para style="p">
    <verse number="10" style="v" />{ Topa}' hotkhiatsa mite hong ciahkikin, lungdam tawntungna mai pua-in la sa kawmin Jerusalem-ah hong tung ding uh hi. Amaute in lungdamna leh kipakna ngah ding uh a, dahna leh khuisatna om nawnlo ding hi.
  </para>
  <chapter number="36" style="c" />
  <para style="p">
    <verse number="1" style="v" />Kumpi Hezekiah in a uk zawh kum sawmlilengana kumin Assiria kumpipa Sennakherib in Judah gamsunga khuapi muan'huai khempeuh simin a la hi.
  </para>
  <para style="p">
    <verse number="2" style="v" />Lakhish khua panin Assiria kumpipa in Jerusalem khua-a kumpi Hezekiah a lut ding a gen dingin ama nuai-a ulian khat leh galkap honpi a sawl hi. Puansawppa' nasepna phual zuatna lampi-a bual tungnung tui lampi gei-ah a ulianpa a khawl hi.
  </para>
  <para style="p">
    <verse number="3" style="v" />Tua ciangin amah tawh a kimu dingin Hilkiah' tapa ahi kumpi innsung a saipa Eliakim leh lai-atpa Shebna, leh Asaf' tapa ahi thuciamtehpa Joah hong paikhia uh hi.
  </para>
  <para style="p">
    <verse number="4" style="v" />Tua ciangin a ulianpa in amaute kiangah a genna panin, “Hezekiah kiangah, ‘Kumpi lian ahi Assiria kumpipa in hih bangin ci hi: Hih na lungmuan'na uhah bang siksan na hi uh hiam?
  </para>
  <para style="p">
    <verse number="5" style="v" />Kampau lel pen galdona dingin vaihawmna leh vangin ngaihsun na hi uh hiam? Kei nong lehdona dingun kua suang na hi uh hiam?
  </para>
  <para style="p">
    <verse number="6" style="v" />En un, ama tunga a kingam mipa' khut a sun ding, a kikuaitansa pumpeeng ciangkhut tawh a kibang Egypt na suang uh hi. Amah a muang khempeuhte' tungah Egypt kumpipa Faro, tua pumpeeng bang hi lel hi.
  </para>
  <para style="p">
    <verse number="7" style="v" />Ahih hangin note in, “{ Topa } ka Pasian uh ka suang uh hi,” a ci-a kinei na hih uh leh ama mun sangte leh biakna taute Hezekiah in lakhia-in, Judah leh Jerusalem tungah, “Hih biakna tau mai-ah na bia ding uh hi,” ci hilo ahi hiam?
  </para>
  <para style="p">
    <verse number="8" style="v" />Tu-in hong pai un la, ka topa Assiria kumpipa tawh kiciamna khat bawl un. A tungah a tuang ding mi na ngahzawh nak uh leh sakol tul nih kong pia ding hi.
  </para>
  <para style="p">
    <verse number="9" style="v" />Egypt mite' leengte leh sakol galkapte muan'na tawh ka topa' nasemte lak panin a neupen khat ahi galkapmang khat bek nangawn bangci-in notzo ding na hi uh hiam?
  </para>
  <para style="p">
    <verse number="10" style="v" />Tua thamloin, hih gam a susia dingin { Topa}' thu loin hong pai ka hi hiam? { Topa } in kei kiangah, “Paito-in hih gam sim in la, susia in,” hong ci hi,’ ci-in gen un,” a ci hi.
  </para>
  <para style="p">
    <verse number="11" style="v" />Tua ciangin Eliakim, Shebna, leh Joah in a ulianpa kiangah, “Kote in thei ngawn ka hih manun na nasemte tungah Aram pau tawh hong gen hoh in. Kulhtunga om mite' zakna-ah Judah pau tawh thu nong genlohna dingin kong thum hi,” a ci uh hi.
  </para>
  <para style="p">
    <verse number="12" style="v" />Ahih hangin a ulianpa in, “Hih thute na topa uh leh note' tung bekah gen ding a, amau' ek mah ne-in amau' zun mah dawnin note tawh a siakhawm ding kulh tunga a tu mite tungah a genlo dingin ka topa in hong sawl sa na hi uh hiam?” a ci hi.
  </para>
  <para style="p">
    <verse number="13" style="v" />Tua ciangin a ulianpa dingto-in, Judah pau-in nakpi takin kiko a, “Assiria kumpi, kumpi lianpa' thu za un!
  </para>
  <para style="p">
    <verse number="14" style="v" />Kumpipa in, ‘Amah in note hong honkhia theilo ding ahih manin Hezekiah' khemsa-in om kei un.
  </para>
  <para style="p">
    <verse number="15" style="v" />“{ Topa } in eite hong honkhia taktak ding a, hih khuapi pen Assiria kumpipa khutsungah kipialo ding hi,” ci-in Hezekiah in hong genna tawh na { Topa } uh muangkha kei un.
  </para>
  <para style="p">
    <verse number="17" style="v" />Hezekiah' thu ngai kei un; bang hang hiam cih leh Assiria kumpipa in hih bangin ci hi: Kei tawh kilemna hong bawl un la kei kiangah hong pai un. Tua hi leh kei hong pai-in, note' gam tawh a kibang gam khat, an leh leenggahzu gamah kong koih matengin note khempeuh in nomau' leenggah ciat, nomau' theigah ciat, na tuikhuk panun nomau tui ciat na ne ding uh hi.
  </para>
  <para style="p">
    <verse number="18" style="v" />Hezekiah in, “{ Topa } in eite hong honkhia ding hi,” ci-in lam hong khialsak khading ahih ciangin kidawm un. Assiria kumpipa' khutsung panin minam dangte' pasian khatpeuh in ama gam honkhiazo ngei ahi hiam?
  </para>
  <para style="p">
    <verse number="19" style="v" />Hamath gam leh Arpad gam pasian-te koi-ah om ahi hiam? Sefarvaim gam pasian-te koi-ah om ahi hiam? Amaute in ka khutsung panin Samaria honkhiazo ahi hiam?
  </para>
  <para style="p">
    <verse number="20" style="v" />{ Topa } in ka khutsung panin Jerusalem khua a hotkhiatna dingin, hih gamte khempeuh' pasian lakah kua in ka khutsung panin a gam uh honkhiazo ahi hiam?’ ci hi,” ci-in a gen hi.
  </para>
  <para style="p">
    <verse number="21" style="v" />Ahih hangin kumpipa in, “Dawng kei un,” ci-in thu piakhol ahih manin amaute daitakin om uh a, kam khat beek dawnglo uh hi.
  </para>
  <para style="p">
    <verse number="22" style="v" />Tua ciangin Hilkiah' tapa ahi kumpi innsung a sai Eliakim, lai-at Shebna leh Asaf' tapa ahi thuciamtehpa Joah in a puan uh balkekin Hezekiah kiangah pai uh a, a ulianpa' thugen teng a va gen uh hi.
  </para>
  <chapter number="37" style="c" />
  <para style="p">
    <verse number="1" style="v" />Kumpi Hezekiah in a zak ciangin dahin ama puante balkek a, { Topa}' innsungah a pai hi.
  </para>
  <para style="p">
    <verse number="2" style="v" />Tua ciangin amah in innsung saipa Eliakim, lai-atpa Shebna, leh siampi khangham teng dahna limin puanhampi silh kawmin Amoz' tapa kamsangpa Isaiah kiangah a sawl hi.
  </para>
  <para style="p">
    <verse number="3" style="v" />Amaute in Isaiah kiangah, “Hezekiah in, ‘Tuni pen lungkham ni, tai ngah ni, mindai ni ahi hi. Naungek a suah hun tung napi-in a hingkhia zolo nupi tawh i kibang hi.
  </para>
  <para style="p">
    <verse number="4" style="v" />A nungta Pasian a zahko dingin ama topa, Assiria kumpipa in a sawl a ulianpa' thugente, { Topa } na Pasian in za hen la, tua bang thu a gente gim pia ta hen. Tua ahih ciangin a omlai i mite-a' dingin thu ngen in,’ ci hi,” ci-in a gen uh hi.
  </para>
  <para style="p">
    <verse number="5" style="v" />Kumpi Hezekiah' nasemte Isaiah kiangah a tun' uh ciangin
  </para>
  <para style="p">
    <verse number="6" style="v" />Isaiah in amaute tungah, “Na topa uh kiangah, ‘{ Topa } in hih bangin ci hi: Assiria kumpipa' nasemte in keimah a hong simmawhna na zaksa uh thute hangin lau kei un.
  </para>
  <para style="p">
    <verse number="7" style="v" />En un, amah in kam lengsawn khat za-in ama gamah a ciahkikna ding lungsim ka guan' ding a, ama gamsungah namsau tawh amah ka tuksak ding hi,’ ci-in gen un,” a ci hi.
  </para>
  <para style="p">
    <verse number="8" style="v" />Tua ciangin a ulianpa ciahkik a, Assiria kumpipa in Libnah khua a simna-ah a va pai hi. Bang hang hiam cih leh kumpipa in Lakhish khua a nusiat khitna thu zazo ahih manin tua lai a va zuanpah ahi hi.
  </para>
  <para style="p">
    <verse number="9" style="v" />Tu-in, Ethiopia kumpi Tirhakah in Assiria gam a sim dingin Egypt galkap honpi tawh a hong kuanna thu Assiria mite in a za uh hi. Hih thu a zak ciangin Assiria kumpipa in Hezekiah kiangah kamtaite sawl a,
  </para>
  <para style="p">
    <verse number="10" style="v" />“Judah kumpi Hezekiah kiangah hih bangin gen un: ‘Assiria kumpipa' khutsungah Jerusalem kipialo ding hi, ci-a thu hong ciam na suan' Pasian' khemsa-in om kei in.
  </para>
  <para style="p">
    <verse number="11" style="v" />En in, Assiria kumpite in gam khempeuhah a bawlna, a suksiatmang khitna na zazo hi. Nang hong kisuaktasak tuan ding ahi hiam?
  </para>
  <para style="p">
    <verse number="12" style="v" />Ka pu ka pate un a suksiat minamte, Gozan minam, Haran minam, Rezef minamte, leh Telassar khua-a om Eden mite pen amau' pasian-te in honkhiazo ahi hiam?
  </para>
  <para style="p">
    <verse number="13" style="v" />Hamath kumpipa, Arpad kumpipa, Sefarvaim khuapi kumpipa, Hena kumpipa ahih kei leh Ivvah kumpipate koi-ah om ahi hiam?’ va ci un,” ci-in a gen hi.
  </para>
  <para style="p">
    <verse number="14" style="v" />Hezekiah in kamtaite tung panin a lai puak uh sangin, a lai a sim hi. { Topa}' inn-ah Hezekiah paito-in, { Topa}' mai-ah a lai a zal hi.
  </para>
  <para style="p">
    <verse number="15" style="v" />Hezekiah in { Topa}' tungah thu ngenin,
  </para>
  <para style="p">
    <verse number="16" style="v" />“Vanglian { Topa}, Israel-te' Pasian, Kherub-te tunga a tupa aw, nangmah bek, leitung kumpi gam khempeuhte' Pasian na hi hi. Nangmah in vantung leh leitung na bawl khin hi.
  </para>
  <para style="p">
    <verse number="17" style="v" />{ Topa } aw, na bil hong ngat in la hong za in. { Topa } aw, na mit hak in la hong mu in. Sennakherib in a nungta Pasian a zahkona, hong khak hih thute khempeuh za in.
  </para>
  <para style="p">
    <verse number="18" style="v" />{ Topa } aw, Assiria kumpite in mi khempeuh leh a gam khempeuh susiamang khin taktak a,
  </para>
  <para style="p">
    <verse number="19" style="v" />amaute' pasian-te pen meikhuk sungah paihsak khin hi. Bang hang hiam cih leh tuate pen pasian hiloin mite' khut tawh a kibawl sing leh suangte ahi uh hi. Tua ahih ciangin tuate kisusia hi.
  </para>
  <para style="p">
    <verse number="20" style="v" />Tua ahih ciangin { Topa } kote' Pasian aw, nang bek { Topa } na hihna thu leitung kumpi gam khempeuh in a theihna dingin, tu-in ama khutsung panin kote hong honkhia in,” a ci hi.
  </para>
  <para style="p">
    <verse number="21" style="v" />Tua ahih ciangin Amoz' tapa Isaiah in Hezekiah tungah thu puak a, “Israel-te' Pasian, { Topa } in hih bangin ci hi: Nang in Assiria kumpipa Sennakherib tawh kisai thu, kei kiangah thu hong ngen khin na hih ciangin,
  </para>
  <para style="p">
    <verse number="22" style="v" />amah tawh kisai-in { Topa}' thugen hih bang ahi hi: ‘Sennakherib aw, Jerusalem mite in nang hong simmawhin hong zahko uh hi. Jerusalem mite in na nungah a lu hong peisan lel uh hi.
  </para>
  <para style="p">
    <verse number="23" style="v" />Nang in kua zahko-in kua a simmawh na hi hiam? Nang in kua' tungah na aw sangsakin kiphasak na hi hiam? Israel-te' Siangtho Pa, kei' tungah a hong tuaci na hi hi.
  </para>
  <para style="p">
    <verse number="24" style="v" />Nangmah in na nasempa zangin Topa na zahko a, Lebanon mual dong pek, mual sangte tungah ka leeng tampite tawh ka pai khin hi. Taamtak sing a sangpente, taksing hoihpente ka phuk khin hi. A sangpen mun, tulak a thukpenna munah ka pai khin hi.
  </para>
  <para style="p">
    <verse number="25" style="v" />Tuikhuk to-in tui ka dawn a, Egypt luituite khempeuh ka galkapte' khenuai tawh ka keusak hi, na ci hi.
  </para>
  <para style="p">
    <verse number="27" style="v" />“‘Sawt peka kipan ka ngaihsutsa ahih lamtak za ngei nailo na hi hiam? Nang in khuapi muan'huaite susia gawpin ninbulomtang na suahsakna ding, a sunga teng mite a thahatna uh bei-in, lungkia-in a ommawkna ding, amaute pen lolai-a om kungnote leh lopa ngekte, innkhum zangah a po, a khan'khit ma-in a keutum lopate tawh a kibatna ding, tu-in ka tun'sak ding thute pen tanglai pek panin ka ngaihsutsa thu ahi hi.
  </para>
  <para style="p">
    <verse number="28" style="v" />“‘Na omna mun, na vaksuk na vaktohna leh keima tungah na hehna ka thei hi.
  </para>
  <para style="p">
    <verse number="29" style="v" />Keima tungah nang hehin, na kiphatsakna thu keima tungah a thu hong tung ahih manin, na nakah sikkawi bulhin, na kamah kamkaih hong bulhin, nong kuanna lampi lam mahah nang kong ciahkiksak ding hi,’ ci hi.
  </para>
  <para style="p">
    <verse number="30" style="v" />“Nang Hezekiah-a' dingin hih in lim hong hi ding hi: Tu kumin anli pote na ne ding uh a, a kum nihna ciangin tua bangmahin a pote na ne leuleu ding uh hi. A kum thumna ciangin khai tuhin an na la ding uh a, leenggui suanin a gah na ne ding uh hi.
  </para>
  <para style="p">
    <verse number="31" style="v" />Tua ciangin, Judah minam sung panin a suaktalai mite in singkung bangin zung khasuk kikin, gah na gahto kik ding uh hi.
  </para>
  <para style="p">
    <verse number="32" style="v" />Bang hang hiam cih leh a omlaite, Jerusalem pan ahi zongin a suakta teng, Zion Mual panin ahi zongin paikhia ding uh hi. Vanglian { Topa}' deihluatna in hih thu hong tungsak ding hi.
  </para>
  <para style="p">
    <verse number="33" style="v" />“Tua ahih ciangin Assiria kumpipa tawh kisai-in { Topa } in hih bangin ci hi: Hih khuapi sungah amah hong pailo ding a, thaltang zong lawnlo ding hi. Lum tawh hong pailo ding a, galsimna ding pan'mun zong hong bawllo ding hi.
  </para>
  <para style="p">
    <verse number="34" style="v" />Hong kuanna lampi mahah amah ciahkik ding a, hih khuapi sungah hong pailo ding hi, { Topa } in ci hi.
  </para>
  <para style="p">
    <verse number="35" style="v" />Bang hang hiam cih leh keimah leh ka nasempa David ka khualna-in hih khuapi a suahtakna dingin ka hu ding hi,” a ci hi.
  </para>
  <para style="p">
    <verse number="36" style="v" />Tua ciangin { Topa}' vantung mi kuankhia-in Assiria mite' giahphualah mihing tul za leh tul sawmgiat leh tul nga a that hi. Zingsangin mite a thawh ciangin hihte khempeuh misi luang bekbek na hi hi.
  </para>
  <para style="p">
    <verse number="37" style="v" />Tua ciangin Assiria kumpipa Sennakherib taikhia a, a inn-ah ciahin Nineveh khua-ah a teng hi.
  </para>
  <para style="p">
    <verse number="38" style="v" />Amah in ama pasian Nisrok inn-ah bia-in a om laitakin, ama tate Adrammelek leh Sharezer in namsau tawh amah that uh a, Ararat gamah a tai uh hi. Tua ciangin a tapa Esarhaddon in ama tangin a uk hi.
  </para>
  <chapter number="38" style="c" />
  <para style="p">
    <verse number="1" style="v" />Tua hun laitakin Hezekiah a ci na-in si dektak hi. Amoz' tapa, kamsang Isaiah ama kiangah hong pai-in, “{ Topa } in hih bangin ci hi: Na innsung thu ding vaihawm in; bang hang hiam cih leh nang na damkikzo kei ding a, na si ding hi, hong ci hi,” ci-in a gen hi.
  </para>
  <para style="p">
    <verse number="2" style="v" />Tua ciangin Hezekiah kawm lam nga-in { Topa}' tungah thu ngen a,
  </para>
  <para style="p">
    <verse number="3" style="v" />“{ Topa } aw, ka lungsim khempeuh leh thuman tak tawh nangma mai-ah gamta-in, nangma muhna-ah a hoih nate ka sepna thu, tu-in nong phawkna dingin kong thum hi,” a ci hi. Hezekiah nakpi takin a kap hi.
  </para>
  <para style="p">
    <verse number="4" style="v" />Tua ciangin Isaiah tungah { Topa}' thu hong tung a,
  </para>
  <para style="p">
    <verse number="5" style="v" />“Pai in la Hezekiah kiangah gen in. { Topa}, na pa David’ Pasian in hih bangin ci hi: Na thungetna ka za khin a, na khitui ka mu khin hi. Tua ahih ciangin na nuntakna kum sawm leh kum nga kong piak beh ding hi.
  </para>
  <para style="p">
    <verse number="6" style="v" />Assiria kumpipa' khutsung panin nang leh khuapi kong honkhia ding a, hih khuapi ka hu ding hi, ci hi,” a ci hi.
  </para>
  <para style="p">
    <verse number="21" style="v" />Tua ciangin Isaiah in Hezekiah kiangah, “Theigah la sak in la, na damkikna dingin na meimate nuhsak in,” a ci hi.
  </para>
  <para style="p">
    <verse number="22" style="v" />Hezekiah in, “{ Topa’} inn-ah ka paitoh zawhna ding a kitheihna dingin bang lim om ahi hiam?” ci-in a dong hi.
  </para>
  <para style="p">
    <verse number="7" style="v" />Isaiah in, “Amah in hong ciamsa thu { Topa } in hong bawlna dingin, hih pen { Topa’} tung panin nangma-a' dingin lim ahi hi:
  </para>
  <para style="p">
    <verse number="8" style="v" />En in, Ahaz kumpipa' ni-nai tungah nitum kuana liim pen kal sawm ka nungkiksak ding hi, ci hi,” a ci hi. Tua ahih ciangin a tum khinsa ni pen ni-nai tungah kal sawm a nungkik hi.
  </para>
  <para style="p">
    <verse number="9" style="v" />Judah kumpipa Hezekiah a ci na-in, a natna panin a damkik khit ciangin la phuakin a gelh lai in:
  </para>
  <para style="p">
    <verse number="10" style="v" />Ka hat saan laitakin a si ding ka hita a, ka hun omlai khempeuh Leinuai-ah a om dingin hong kiseh hita hi, ka ci hi.
  </para>
  <para style="p">
    <verse number="11" style="v" />A hingte' gamsungah { Topa } ka mu nawn kei ding a, leitunga a teng mite' lakah mihing ka en nawn kei ding hi, ka ci hi.
  </para>
  <para style="p">
    <verse number="12" style="v" />Tuucingpa' puanbuk bangin ka omna inn kibotkhia-in kei kiang panin kilakhia hi. Siamgante in a hial bangin ka nuntakna kihial khin a, amah in siambu panin kei hong atkhia hi. Sun leh zan tawntung gimna hong kithuaksak a,
  </para>
  <para style="p">
    <verse number="13" style="v" />zingsang dong huhna ngenin ka kiko hi. Humpinelkai bangin amah in ka guh khempeuh hong kuaihtansak a, sun leh zan tawntung gimna hong kithuaksak hi.
  </para>
  <para style="p">
    <verse number="14" style="v" />Phialphiah ahi a, gun vapi bangin ahi zongin ka hamham a, vakhu bangin ka tautau hi. Vantung lam kong etetna-in ka mitte a gim hi. { Topa } aw, kei hong kinengniam hi; keima lungmuan'na hong hi ta in!
  </para>
  <para style="p">
    <verse number="15" style="v" />Ahih hangin keimah in bang gen thei ding ka hi hiam? Bang hang hiam cih leh amah in kei tungah hong gen khin a, amahmah in hih thu hong bawl hi. Ka lung gim lua a, ka ihmu thei kei hi.
  </para>
  <para style="p">
    <verse number="16" style="v" />Topa aw, nang-a' dingin kong nungta ding a, nang-a' ding bekbekin kong nungta ding hi. Ka ci hong damsakkik in la, hong nungtasak in!
  </para>
  <para style="p">
    <verse number="17" style="v" />Gimna lianpi ka thuakna pen keima lungnopna hong suak ding hi. Lauhuaina khempeuh panin kei nong honkhia a, ka mawhna khempeuh na hong maisak hi.
  </para>
  <para style="p">
    <verse number="18" style="v" />Bang hang hiam cih leh Leinuai-ah a om mite in nangma tungah lungdamna hong ko theilo a, a sisa mite in nang hong phat theilo uh hi. Gum sunga a paisukte in nangma thumanna hong muang theilo uh hi.
  </para>
  <para style="p">
    <verse number="19" style="v" />Tuni-in keima hong gamtat bangin a hing mite bek in nang tungah lungdamna hong ko thei hi. Pate in tate tungah nangma thumanna gensawn uh hi.
  </para>
  <para style="p">
    <verse number="20" style="v" />{ Topa } in kei hong hon ding a, { Topa}' inn sungah i nuntak sung tawntung khausai lasakna i tum ding hi.
  </para>
  <chapter number="39" style="c" />
  <para style="p">
    <verse number="1" style="v" />Tua hun laitakin Baladan' tapa, Babylon kumpi ahi Merodak-baladan in Hezekiah a ci na-in a damkikna thu za ahih manin ama kiangah laikhak leh letsong tawh tangmite a sawl hi.
  </para>
  <para style="p">
    <verse number="2" style="v" />Hezekiah in amaute limtakin zin na do hi. Amah in ama dangka inn, ngun, kham, paknamtui, sathau manpha, a galvan koihna inn khempeuh, leh a vankoihna sunga a kimu theite khempeuh amaute a na lak hi. Ama innsung hita leh, ama gamsunga om khempeuh hita leh Hezekiah in amaute a lahloh bangmah omlo hi.
  </para>
  <para style="p">
    <verse number="3" style="v" />Tua ciangin Kumpi Hezekiah kiang-ah kamsang Isaiah hong pai-in, “Hih mite in bang hong gen ahi uh hiam? Koi lai panin nang kiangah hong pai ahi uh hiam?” a ci hi. Hezekiah in, “Amaute, a gamlapi, Babylon gam panin kei kiangah a hong pai uh ahi hi,” a ci hi.
  </para>
  <para style="p">
    <verse number="4" style="v" />Amah in, “Amaute in na innsungah bang teng mu ahi uh hiam?” a ci hi. Hezekiah in, “Amaute in ka innsunga a om khempeuh a vekin mu khin uh hi. Ka vankoihna innte sunga nate amau ka lahloh omlo hi,” ci-in a dawng hi.
  </para>
  <para style="p">
    <verse number="5" style="v" />Tua ciangin Isaiah in Hezekiah kiangah, “Vanglian { Topa}' thu ngai in:
  </para>
  <para style="p">
    <verse number="6" style="v" />En in, na innsunga a omte khempeuh leh na pu na pate in tuni donga a kholsate, Babylon-ah a kipuak ding ni hong tung ding hi; bangmah kinusialo ding hi, { Topa } in ci hi.
  </para>
  <para style="p">
    <verse number="7" style="v" />Nang' sung panin a suak, nangma tapate kimkhat kipaikhiatpih ding a, Babylon kumpipa' innsungah innsungmang nasep kisemsak ding hi,” a ci hi.
  </para>
  <para style="p">
    <verse number="8" style="v" />Tua ciangin Hezekiah in Isaiah kiangah, “Nong gensa { Topa}' thu a hoih ahi hi,” a ci hi. Bang hang hiam cih leh amah in, “Kei' nuntak hun sungin nopna leh lungmuan'na om buang ding hi,” ci-in a ngaihsun hi.
  </para>
  <chapter number="40" style="c" />
  <para style="p">
    <verse number="1" style="v" />Ka mite hehnem un, hehnem un, na Pasian un ci hi.
  </para>
  <para style="p">
    <verse number="2" style="v" />Dam takin Jerusalem mite hopih un. Amau' gimna hun beita a, amau' mawhna kimaisakin, amau' khialhnate hangin { Topa } in a kicingin gim pia khinzo ta hi, ci-in amau tungah gen un.
  </para>
  <para style="p">
    <verse number="3" style="v" />Awging khat in, “Gamlakah { Topa}' lampi sial un la, sehnel gamsungah i Pasian-a' ding lam lianpi khat a tangin bawl un.
  </para>
  <para style="p">
    <verse number="4" style="v" />Kuam khempeuh kivuk dim ding a, mual liante leh mual neute kitotam ding hi. A tamkimlo munte kitamkim sak ding a, suanghum omna munte kizalhtam ding hi.
  </para>
  <para style="p">
    <verse number="5" style="v" />{ Topa}' kam in gen khin ahih manin, { Topa}' minthan'na vang hong kilang ding a, mi khempeuh in mukhawm ding uh hi,” a ci hi.
  </para>
  <para style="p">
    <verse number="6" style="v" />Awging khat in, “Kiko in!” hong ci hi. Tua ciangin keimah in, “Bang thu kiko ding ka hi hiam?” ka ci hi. “Mi khempeuh, lopa bang hi a, ama hoihnate khempeuh gamlakah a om pak tawh kibang lel hi.
  </para>
  <para style="p">
    <verse number="7" style="v" />{ Topa}' hu in a mut ciangin lopa vulin, pak a pulh hi. Mihingte lopa bang lel hi taktak hi.
  </para>
  <para style="p">
    <verse number="8" style="v" />Lopa vul a, pak a pulh hi. Ahih hangin Pasian' thu kho tawntung ding hi,” hong ci hi.
  </para>
  <para style="p">
    <verse number="9" style="v" />Jerusalem aw, mual sang dawnah kahto-in lungdamna thu kiko in. Zion aw, nakpi takin awng in la, lungdamna thu taangko in. Nakpi takin kiko in la, lau kei in. Judah gam khuapite tungah, “Na Pasian uh hong pai ta hi,” ci-in gen ta un.
  </para>
  <para style="p">
    <verse number="10" style="v" />Topa { Pasian } hong pai a, vangliatna tawh hong uk ding hi. Ama sep thamante hong pua a, a gualzawhna thamante hong masuan hi.
  </para>
  <para style="p">
    <verse number="11" style="v" />Amah in tuucingpa bangin ama tuuhonte an vak ding a, ama tuuhonte kaikhawmin a ang sungah pua ding a, no ngeklai a neite dam takin a paipih ding hi.
  </para>
  <para style="p">
    <verse number="12" style="v" />Kua in ama khutkuak sungah tuite tehin, ama khap tawh vantung teh a, leitung leivui khempeuh lawh khat sungah guangin, pongkhaina tawh mual liante khai a, tawitehna tawh mual neute teh ahi hiam?
  </para>
  <para style="p">
    <verse number="13" style="v" />Kua in { Topa}' sep dingteng gen a, thu lamlakpa bangin kua in amah hilh ahi hiam?
  </para>
  <para style="p">
    <verse number="14" style="v" />Thu a kicingin a muhna dingin amah in kua dong ngei a, kua in amah lampi man hilhin, ama tungah thutheihna hilh a, thu theihtelna lampi lak ahi hiam?
  </para>
  <para style="p">
    <verse number="15" style="v" />En un, minamte pen phelkhai khat panin tuimal themkhat a taakkhia tawh kibang a, tawitehna tungah a om leivui nengbaang bangin kingaihsun lel hi. Amah in tuikulhte pen leivui them bangin tawmto lel hi.
  </para>
  <para style="p">
    <verse number="16" style="v" />I { Topa } biakna dingin Lebanon sing kicinglo ding a, a ganhingte zong meihal biakna dingin kicinglo ding hi.
  </para>
  <para style="p">
    <verse number="17" style="v" />Minam khempeuhte, ama mai-ah bangmah tham hilo a, amaute pen bangmah a omlo leh, a hawmguak sangin a tawmzaw-in amah in a ngaihsun hi.
  </para>
  <para style="p">
    <verse number="18" style="v" />Tua ahih ciangin Pasian pen kua tawh tehkak ding a, amah pen bang lim tawh kibang ci ding na hi uh hiam?
  </para>
  <para style="p">
    <verse number="19" style="v" />Milim tawh tehtheih ding hilo hi. Milim a bawlpa in sungin, khamseekpa khat in tua milim kham tawh zut a, tua milim-a' dingin ngun khainiangte a sun'sak hi.
  </para>
  <para style="p">
    <verse number="20" style="v" />Ngun leh kham a nei zolo mipa in biakna-in a zat dingin a muatlo ding sing teel a, a taang theilo milim khat ama-a' dingin a bawlsak dingin khutsiam mi khat a zong hi.
  </para>
  <para style="p">
    <verse number="21" style="v" />Note in thei nailo a, za nailo na hi uh hiam? A kipat cilin note tungah hong kigen khin hilo ahi hiam? Leitung a pian'-a kipan thei khinta hilo na hi uh hiam?
  </para>
  <para style="p">
    <verse number="22" style="v" />Leitunga a teng mite kauphe tawh kibang lel hi. Leitung kimkot tungah a tupa, vantungte puan bangin zalin, a sungah a om theihna dingin puanbuk bangin a zalpa,
  </para>
  <para style="p">
    <verse number="23" style="v" />uliante a mawkna suaksakin, leitung ukte pen bangmahlo a suaksakpa amah ahi hi.
  </para>
  <para style="p">
    <verse number="24" style="v" />Amaute pen a gina-in kisuanlo a, a gina-in kivawhlo a, amau' kungte in a gina-in lei sungah zung khalo uh a, amah in a mut ciangin amaute vul a, huihpi in ham bangin amaute a len'khiatpih hi.
  </para>
  <para style="p">
    <verse number="25" style="v" />Tua ahih ciangin kei kua tawh hong genteh ding na hi uh hiam, Siangtho Pa in ci hi.
  </para>
  <para style="p">
    <verse number="26" style="v" />A sangna lam ento un la mu un. Kua in hihte piangsak ahi hiam? Amau' honpite khat khatin piangsakin, a lian ama thahatna tawh amaute khempeuh a minun a sampa ahi hi. Vangliatna-ah thahat ahih manin khat beek pelemlo hi.
  </para>
  <para style="p">
    <verse number="27" style="v" />“{ Topa}' kiang panin keima lampi kiliah a, keima Pasian in ka lungkhamna hong thudonlo hi,” Jakob aw, bang hangin ci a, Israel aw, hang hangin tuaci pau na hi hiam?
  </para>
  <para style="p">
    <verse number="28" style="v" />Thei nailo a, za nailo na hi hiam? { Topa } pen tawntung Pasian hi a, leitung mong khempeuh dong a Piangsakpa ahi hi. Amah gimlo a, zong tawllo hi. Ama thu theihtelna kigen zolo hi.
  </para>
  <para style="p">
    <verse number="29" style="v" />Amah in a gim mi tungah vangliatna pia a, thahatna a neilo mi a thahatna khangsak hi.
  </para>
  <para style="p">
    <verse number="30" style="v" />Khangnote nangawn gimin tawl ding a, khanglai mite a tha uh bei ding hi.
  </para>
  <para style="p">
    <verse number="31" style="v" />Ahih hangin { Topa } a muang mite a tha uh dimkik ding a, muvanlai bangin kha tawh leengto-in, amaute tai napi-un tawllo ding uh a, amaute lam pai napi-un gimlo ding uh hi.
  </para>
  <chapter number="41" style="c" />
  <para style="p">
    <verse number="1" style="v" />Tuipi gei-a om gamte aw, gamdai takin ka thu ngai un. Na mite uh a tha uh dimsak un la, amaute a nai-ah hong paisak un. Amaute in thugen theihna ding hun ngah ding uh hi. Thukhen zumah kei tawh kisi nu'ng.
  </para>
  <para style="p">
    <verse number="2" style="v" />A paina peuhah a gualzo, nisuahna panin a hong pai mipa kua in hanthawn ahi hiam? Amah in ama khutsungah minam dangte pia khin ahih manin amah in kumpite tuancil hi. Amah in a namsau tawh amaute leivui bangin bawl a, ama thal tawh buhkung leeng a bangsak hi.
  </para>
  <para style="p">
    <verse number="3" style="v" />Amah in amaute nawhdelh lua kisa-in, a khe in lei nangawn sik khalo liang a, nuamtakin a paisuak hi.
  </para>
  <para style="p">
    <verse number="4" style="v" />A kipat cila kipanin a khangkhangin mite a sam, hih nasep semin a bawl kua ahi hiam? A masa leh a nunung, { Topa } ahi keimah ka hi a, kei pen amah ka hi hi.
  </para>
  <para style="p">
    <verse number="5" style="v" />Tuipi gei-a om gamte in mu khinin a lau uh hi. Leimong dongin mite lau-in ling uh a, amaute in hong nai-in hong pai uh hi.
  </para>
  <para style="p">
    <verse number="6" style="v" />Mi khempeuh in a vengte ciat huh a, a sanggamte ciat kiangah, “Lau kei un,” a ci hi.
  </para>
  <para style="p">
    <verse number="7" style="v" />Khutsiampa in khamseekpa hanthawnin, sek tawh milim a nel puahpa in sekpi tawh a satpa hanthawn a, sumtui a luan'na uh, “Hoih hi,” a ci uh hi. A ling thei nawnlo dingin amaute in tua milim siktukkilh tawh a khenkip uh hi.
  </para>
  <para style="p">
    <verse number="8" style="v" />Ahih hangin nang ka nasempa Israel, ka lawm Abraham' suanlekhak, ka hong teelsa Jakob aw,
  </para>
  <para style="p">
    <verse number="9" style="v" />leimong panin kong lakkhiat, leimong kiu a gamla pen mun panin ka hong sapkhiat, “Nang pen ka nasempa na hi a, nangmah kong teel khinzo a, nangmah kong nilkhia kei hi,” ka hong cihpa aw,
  </para>
  <para style="p">
    <verse number="10" style="v" />nang hong ompih ka hih manin lau kei in. Na Pasian ka hih manin lungkia kei in. Nang hong thakhauhsakin ka hong huh ding a, nang hong huhin ka hong honkhia ding hi.
  </para>
  <para style="p">
    <verse number="11" style="v" />Nangma tungah a heh mite khempeuh maizumna kithuaksakin kikoihkhong ding hi. Nangmah hong dem mite a mawkna suakin siatna thuak ding uh hi.
  </para>
  <para style="p">
    <verse number="12" style="v" />Nangmah hong langpangte na zon' hangin amaute na mu nawn kei ding hi. Nangmah hong dote pen bangmah hi hetlo ding uh hi.
  </para>
  <para style="p">
    <verse number="13" style="v" />Bang hang hiam cih leh keimah { Topa } na Pasian in na khut taklam ka len hi. “Lau kei in, nangmah kong huh ding hi,” nang tungah a hong cipa keimah ka hi hi.
  </para>
  <para style="p">
    <verse number="14" style="v" />Lungno bang ahi lel Jakob, no Israel mite aw, lau kei un! Note kong huh ding hi, { Topa } in ci hi. Note hong honpa pen Israel-te' Siangtho Pa ahi hi.
  </para>
  <para style="p">
    <verse number="15" style="v" />Note pen, a thak, a hiam, ha a nei buhcilna bangin ka hong bawl ding hi. Note in mual liante cilin na suvui ding uh a, mual neute pen ansi bangin na gawizan ding uh hi.
  </para>
  <para style="p">
    <verse number="16" style="v" />Amaute na haih ding uh a, huih in amaute mutkhia ding a, huihpi in amaute thehthang ding hi. Tua ciangin { Topa}' hangin na lungdam ding uh a, Israel-te' Siangtho Pa' hangin na minthang ding uh hi.
  </para>
  <para style="p">
    <verse number="17" style="v" />Keima mite in tui duhin, tui zongin, a dang uh a taak ciangin amau' hong thungetna ka pia ding a, Israel-te' Pasian keimah in amaute ka nusia kei ding hi.
  </para>
  <para style="p">
    <verse number="18" style="v" />Bangmah a omlohna a sangna munte panin gunte ka luangsak ding a, kuamte' laizangah tuikhukte ka omsak ding hi. Sehnel gam pen bualtui ka suaksak ding a, lei keuna mun pen ciktui ka suaksak ding hi.
  </para>
  <para style="p">
    <verse number="19" style="v" />Gamlakah taamtak sing, singkha sing, mui sing leh oliv kungte ka posak ding hi. Sehnel gamsungah taksan sing, hiangpa sing leh tak sing ka suan khawm ding hi.
  </para>
  <para style="p">
    <verse number="20" style="v" />{ Topa}' khut in hih nate bawl a, Israel-te' Siangtho Pa in hih nate piangsak hi, ci-in mite in mu-in a theihna ding, a thu ngaihsunin a tel theihna ding uh ahi hi.
  </para>
  <para style="p">
    <verse number="21" style="v" />Na thu uh sung un, { Topa } in ci hi. Na lahtel nop teng uh gen un, Jakob' Kumpipa in ci hi.
  </para>
  <para style="p">
    <verse number="22" style="v" />Amaute in a thu uh hong paipih uh hen la, a piang ding thu hong gen uh hen. Eite in i ngaihsut theihna ding, a hong piang ding thu i theihna dingin a beisa huna om nate bang teng hiam hong gen ta uh hen. Tua ahih kei leh zong, a hong piang ding thu eite tungah hong gen ta uh hen.
  </para>
  <para style="p">
    <verse number="23" style="v" />Note pen pasian-te na hihna uh ka theihna dingun tu khit ciangin a hong piang ding thute kote tungah hong gen un. Kote lungkia-in ka launa dingun phatna ahi a, siatna ahi zongin khat peuhpeuh hong bawl dih un.
  </para>
  <para style="p">
    <verse number="24" style="v" />A taktakin note bangmah na hi kei uh a, na nasepnate uh a mawkna ahi hi. Note a hong teelpa a etsathuai ahi hi.
  </para>
  <para style="p">
    <verse number="25" style="v" />Leilu lam gam panin mi khat ka hanthawn a, amah hong kuan khin hi. Nisuahna lam panin amah in ka min hong lo ding hi. Beelsekpa in buan a cil bang, sum sunga a kisugawp bangin, amah in gam ukte tuancil gawp ding hi.
  </para>
  <para style="p">
    <verse number="26" style="v" />Eite in i theihna dingin a kipat cil-a kipan kua in hong genkhia a, “Amah man hi,” i cih theihna dingin a hun ma-in kua in gen ahi hiam? Kuamah in genkhialo, kuamah in pulaklo a, kuamah in no' thu zalo hi.
  </para>
  <para style="p">
    <verse number="27" style="v" />{ Topa } ahi keimah in Zion tungah hih thu ka pulak masa a, Jerusalem tungah lungdamna thu ka gen hi.
  </para>
  <para style="p">
    <verse number="28" style="v" />Ahih hangin tua mun ka et ciangin kuamah omlo hi. Thu ka dot ciangin a hong dawng ding thulamlak amaute lakah omlo hi.
  </para>
  <para style="p">
    <verse number="29" style="v" />Amaute khempeuh zuaupi vive hi a, amau' nasepnate a mawkna ahi hi. A kisung amau' milimte pen huih hawmpi bang ahi uh hi.
  </para>
  <chapter number="42" style="c" />
  <para style="p">
    <verse number="1" style="v" />Keimah in ka huh, ka teel, ka lungkimna ka nasempa en un. Ka kha tawh amah ka kidimsak a, amah in minam khempeuh tungah thuman tungsak ding hi.
  </para>
  <para style="p">
    <verse number="2" style="v" />Amah kiko loin, a aw zong sangsak lo ding a, kongzing lakah zong thu gen zakzak lo ding hi.
  </para>
  <para style="p">
    <verse number="3" style="v" />Amah in a zawngkhal mite dop bawl ding a, a cimawh mite tungah migi ding hi. Amah in thumanna tawh mi khempeuh tungah thutang thu semkhia ding hi.
  </para>
  <para style="p">
    <verse number="4" style="v" />Amah in leitungah thutang thu a phuh khit matengin lungsi lo, lungkia lo ding hi. Tuipi gei-a om gamte in ama thu ngak uh hi.
  </para>
  <para style="p">
    <verse number="5" style="v" />Vantungte piangsakin a zal, leitung phahin, a tung panin a hong paikhia nate a piangsak, leitungah a om mite tungah husan'na pia-in, leitungah a paite khempeuh husan'na a guan' { Topa } Pasian in hih bangin ci hi:
  </para>
  <para style="p">
    <verse number="7" style="v" />“Kei pen { Topa } ka hi a, thumanna tawh nangmah hong samin, ka khut tawh hong lenin nang ka hong kem hi. Mittawte a vaksak ding, leinuai thong sung panin thongkiate a lakhia ding, thong sung a mialna munah a tu mite a lakhia ding, mite tungah thuciamna ahi ding, minam dangte tungah khuavak ahi dingin nang ka hong koih khin hi.
  </para>
  <para style="p">
    <verse number="8" style="v" />“Kei pen { Topa } ka hi a, { Topa } pen keima min ahi hi. Pasian dang' tungah keima-a' tawh a kibang minthan'na ka pia kei a, a kisui milimte zong keimah hong kiphatnate pawl ka ngahsak kei hi.
  </para>
  <para style="p">
    <verse number="9" style="v" />En un, hun beisa-a nate in hong khengta a, tu-in a thak nate kong gen hi. Tuate a hong pian'khiat ma-in note tungah a thute ka hong genkhol hi,” a ci hi.
  </para>
  <para style="p">
    <verse number="10" style="v" />{ Topa}' tungah la thak sa un la, leimong panin amah phatna sa un! Tuipi leh a sunga omte, tuipi gei-a om gamte leh a tunga teng mite aw, la sa un.
  </para>
  <para style="p">
    <verse number="11" style="v" />Sehnel gam leh a khuapite, Kedar mite' ten'na khuaneute a aw uh sangkhai sak un. Sela gama teng mite lungdamna tawh la sasak un la, mual dawn panin amaute awngsak un.
  </para>
  <para style="p">
    <verse number="12" style="v" />{ Topa}' minthan'na gensak un la, tuipi gei-a gamte-ah amah phatna gensak un.
  </para>
  <para style="p">
    <verse number="13" style="v" />Mi thahatpa bangin { Topa } kuankhia a, gal a do mipa bangin ama hehna sosak hi. Amah kiko-in nakpi takin awngkhia a, ama hatna a galte tungah a lak hi.
  </para>
  <para style="p">
    <verse number="14" style="v" />Pasian in hih bangin ci hi: “Sauveipi sung bangmah hihloin ka om a, keimah leh keimah kikhamcipin ka om hithiat hi. Tu-in ahih leh numei nausuak ding bangin ka kikokhia ding a, ka kam ka-in ka tungnak ding hi.
  </para>
  <para style="p">
    <verse number="15" style="v" />Mual liante leh mual neute ka susia ding a, a po khempeuh ka keusak ding hi. Gunte pen tuikulh ka suaksak ding a, bualtuite ka kangsak ding hi.
  </para>
  <para style="p">
    <verse number="16" style="v" />“Amau' theihloh lampi-ah mittawte ka paipih ding a, amau' theih ngeiloh sul zuihpihin ka kha ding hi. Amau' mai-ah khuamial pen khuavak suaksakin, a phokna munte a tamin ka bawl ding hi. Hihte pen keima hih ding nate hi a, tuate sem loin ka nusia kei ding hi.
  </para>
  <para style="p">
    <verse number="17" style="v" />A kisui milimte muangin, a kisung milimte kiangah, ‘Note, komau' pasian-te na hi uh hi,’ a ci mite kinolh ding a, maizum mahmahin ki-omsak ding hi.
  </para>
  <para style="p">
    <verse number="18" style="v" />“Bilngongte aw, za un. Mittawte aw, na muh theihna dingun en un!
  </para>
  <para style="p">
    <verse number="19" style="v" />Ka nasempa bangin kua a mit taw a, keima sawl ka kamtaipa bangin kua a bil ngong ahi hiam? Keima thuciampihpa bangin kua a mit taw a, { Topa}' nasempa bangin kua a mit taw ahi hiam?
  </para>
  <para style="p">
    <verse number="20" style="v" />Israel in na tampi mu a, ahih hangin tuate encian lo hi. Ama bilte vang a, ahih hangin amah in khua zalo hi,” a ci hi.
  </para>
  <para style="p">
    <verse number="21" style="v" />{ Topa } pen a honkhia nuam mahmah Pasian hi a, ama thuhilhnate limtakin a kizuih ding a deih hi.
  </para>
  <para style="p">
    <verse number="22" style="v" />Ahih hangin ama mite pen a kiluh, a kisut mite hi a, leihawm sungah amaute khempeuh kikhiasuk a, thonginn sungah kiseel hi. Amaute pen a hon ding a omlo, nek dingin a kiman ganhing suakmangkhin uh a, kuamah in, “Hong piakik in,” a cihloh vankinusiate a suak khinta uh hi.
  </para>
  <para style="p">
    <verse number="23" style="v" />Note lakah khat peuhpeuh in hih thu na ngai ding uh hiam? Tu-a kipanin limtakin na ngai ding uh hiam?
  </para>
  <para style="p">
    <verse number="24" style="v" />Kua in a sutgawppa tungah Jakob pia a, a luhgawpte tungah Israel pia ahi hiam? { Topa } mahmah in a piak hilo ahi hiam? Ama tungah eite i khial hi. Ama hong deih bangin i nungta kei a, ama hong thuhilhnate i mang kei hi.
  </para>
  <para style="p">
    <verse number="25" style="v" />Tua ahih ciangin amah in ama hehna so leh galkidonate eite tungah hong tungsak hi. Israel mi khempeuh lakah ama hehna mei bangin hong kuang a, ahih hangin eite in bangmah i thei kei hi. Tua bang i thuakna hangin eite in bangmah i phawk thei tuan kei hi.
  </para>
  <chapter number="43" style="c" />
  <para style="p">
    <verse number="1" style="v" />Ahih hangin Jakob aw, nangmah hong piangsakpa, Israel aw, nangmah hong bawlpa, { Topa } in tu-in hih bang ci hi: “Hong honkhia khin ka hih manin lau kei in. Na min tawh kong sam khinzo a, nang pen kei-a' na hi hi.
  </para>
  <para style="p">
    <verse number="2" style="v" />Tuite na kantan ciangin nang kong ompih ding a, gunte na kantan ciangin tui in hong tuumlo ding hi. Mei kantanin na pai ciangin na kang kei ding a, meikuangte in nang hong kangtumlo ding hi.
  </para>
  <para style="p">
    <verse number="3" style="v" />Bang hang hiam cih leh kei pen { Topa } na Pasian, Israel-te' Siangtho Pa, nangmah hong honpa ka hi hi. Nangmah tatna dingin Egypt ka pia a, nangmah khekna dingin Ethiopia leh Seba ka pia hi.
  </para>
  <para style="p">
    <verse number="4" style="v" />Nang pen keima mitah manpha-in, pahtakhuai-in, nangmah hong it ka hih manin nangma tangin mite ka pia a, na nuntakna khekna dingin mihingte ka pia hi.
  </para>
  <para style="p">
    <verse number="5" style="v" />Nang hong ompih ka hih manin lau kei in. “Nisuahna lam panin na suanlekhakte kong paipih ding a, nitumna lam panin na mite kong kaikhawm ding hi.
  </para>
  <para style="p">
    <verse number="7" style="v" />Keimah in leilu lam kiangah, ‘Piakhia in,’ leitaw lam kiangah, ‘Len nawn kei in; keima pian'sak ka bawlsa, keima minthan'na dingin ka pian'sak, keima min tawh a kilote khempeuh ahi, ka tapate a gamlapi panin, ka tanute leimong panin hong paipih un,’ ka ci ding hi,” a ci hi.
  </para>
  <para style="p">
    <verse number="8" style="v" />Mit nei napi-in a mit a tawte, bil nei napi-in a bil a ngongte, hong paikhiatpih un.
  </para>
  <para style="p">
    <verse number="9" style="v" />Minamte khempeuh kikaikhawmsak un la, mihingte kikhawmsak un. Amaute' lak panin kua in hih thu hong genkhia thei-in, a beisa huna nate kua in laktel thei ahi hiam? Amau' dikna a langsak dingin a tecite uh hong paipihsak un la, amaute a thu zasakin, man mah hi, cisak un.
  </para>
  <para style="p">
    <verse number="10" style="v" />“Note pen keima teci na hi uh hi,” { Topa } in ci a, “Kei pen Amah ka hihna thu, nangmah in thei-in keimah nong upna ding, nong theihtelna dingin kong teelsa ka nasempa na hi hi. Kei' ma-in pasian omlo a, kei' khitah zong kuamah omlo ding hi.
  </para>
  <para style="p">
    <verse number="11" style="v" />“Kei, keimah pen { Topa } ka hi a, kei simloh honpa dang omlo hi.
  </para>
  <para style="p">
    <verse number="12" style="v" />Note lakah pasian dang a om ma-in honkhia-in, pulakin, ka genkhol hi. Tua ahih ciangin note pen keima teci na hi uh hi,” { Topa } in ci hi.
  </para>
  <para style="p">
    <verse number="13" style="v" />“Kei pen Pasian ka hi a, a kipat cila kipanin zong kei pen Amah ka hi hi. Keima khutsung panin a lakhiazo kuamah omlo hi. Keima sepnate, a kua in hong khaktanzo ding ahi hiam?” a ci hi.
  </para>
  <para style="p">
    <verse number="14" style="v" />Israel-te' Siangtho Pa, note a hong hon { Topa } in hih bangin ci hi: “Note' hangin Babylon-ah galkapte puakin, khua kongpi sikzawl khempeuh ka kuaitan ding a, Khaldea mite' kikona pen tauna awging ka suaksak ding hi.
  </para>
  <para style="p">
    <verse number="15" style="v" />Kei pen { Topa}, note' Siangtho Pa, Israel a Piangsakpa, note' Kumpi ka hi hi,” ci hi.
  </para>
  <para style="p">
    <verse number="17" style="v" />Tuipi sungah lampi bawlin, tui lianpi sungah paina ding sul bawl a, leeng leh sakolte, galkapte leh galhangte Egypt gam pan paikhiatpihin, a tho thei nawnlo dingin amaute a lumcipsak, amaute pen meivak khau kisumit bangin a mitsak { Topa } in hih bangin ci hi:
  </para>
  <para style="p">
    <verse number="18" style="v" />“Masa lama nate ciamteh kei un la, a beisa hun nate ngaihsun kei un.
  </para>
  <para style="p">
    <verse number="19" style="v" />Tu-in a thak na khat ka bawl a, tu-in hong piangkhia hi. Note in theilo na hi uh hiam? Gamlakah lam lianpi khat ka bawl ding a, sehnel gamsungah gunte ka luangsak ding hi.
  </para>
  <para style="p">
    <verse number="21" style="v" />Gamsate, ngiate, leh vasa-kalaohte in kei hong pahtawi ding uh hi. Bang hang hiam cih leh keima-a' dingin ka pian'sak mite in keimah hong phatna a genkhiat theihna dingun, keima teel mite' dawn dingin gamlakah tui pia-in, sehnel gamsungah gun ka luangsak hi.
  </para>
  <para style="p">
    <verse number="22" style="v" />“Ahih hangin Jakob aw, ka min nong lo kei hi. Israel aw, kei nong cimtak hi.
  </para>
  <para style="p">
    <verse number="23" style="v" />Meihal biakna dingin kei kiangah na tuu nong paipih kei a, biakpiakna tawh kei nong pahtawi kei hi. Piakna tawh nang kong vangiksak nai kei a, paknamtui piakna tawh kong gimsak nai kei hi.
  </para>
  <para style="p">
    <verse number="24" style="v" />Kei-a' dingin paknamtui nong leisak nai kei a, nangmah in biakna sa a thaute tawh nong taiisak nai kei hi. Ahih hangin nang in na khialhna tawh kei tungah vangik na hong suan khin a, na mawhna tawh kei nong gimsak khin hi.
  </para>
  <para style="p">
    <verse number="25" style="v" />Na thupalsatnate hong paihkhiatsakpa pen keimah ka hi a, kei ka hih manin na khialhnate ka ciamteh kei ding hi.
  </para>
  <para style="p">
    <verse number="26" style="v" />“Thuman na hihna hong laktel in la, thu kikum khawm ni. Na dikna a kilatna dingin na thu hong sungkhia in.
  </para>
  <para style="p">
    <verse number="27" style="v" />Na pu na pa masate uh na khial uh a, na makaite uh zong kei tungah hong khial uh hi.
  </para>
  <para style="p">
    <verse number="28" style="v" />Na uliante un ka biakinn mindaisak uh ahih manin Israel tungah siatna ka tungsak a, Jakob ka mindaisak hi,” a ci hi.
  </para>
  <chapter number="44" style="c" />
  <para style="p">
    <verse number="1" style="v" />{ Topa } in, “Ka nasempa Jakob aw, ka teelsa Israel aw, tu-in za in.
  </para>
  <para style="p">
    <verse number="2" style="v" />Nangmah a hong bawl, gilsung panin nang a hong piangsak, nang a hong huh ding { Topa } in hih bangin ci hi: Ka nasempa Jakob aw, ka teelsa Israel aw, lau kei in.
  </para>
  <para style="p">
    <verse number="3" style="v" />“Bang hang hiam cih leh a dangtak leitang tungah tui ka sung ding a, lei keu tungah luitui ka luangsak ding hi. Na suanlekhakte tungah ka kha ka sung ding a, na tu na tate tungah ka thupha ka pia ding hi.
  </para>
  <para style="p">
    <verse number="4" style="v" />Amaute pen tui sung panin a pokhia, luitui luang gei-ah a om, gialhek kungte bangin pokhia ding uh hi.
  </para>
  <para style="p">
    <verse number="5" style="v" />“Khat in, ‘Kei pen { Topa } ka hi hi,’ ci-in, adang khat in Jakob min tawh ama min lo ding a, adang khat leuleu in, ‘{ Topa}-a',’ ci-in ama khut tungah gelhin, Israel min tawh amahmah kinophuah ding hi,” ci hi.
  </para>
  <para style="p">
    <verse number="6" style="v" />{ Topa}, Israel Kumpipa leh amah Tanpa, Vanglian { Topa } in hih bangin gen a, “Kei pen a masa pen leh a nunung pen ka hi hi. Kei simloh pasian dang omlo hi.
  </para>
  <para style="p">
    <verse number="7" style="v" />Kua pen kei tawh kibang ahi hiam? Amah gensakin pulaksak un la, keima mai-ah gensak un. A hong tung ding nate thu tanglai pek panin kua in thangko ahi hiam? Hong tung ding nate thu amaute gensak dih un.
  </para>
  <para style="p">
    <verse number="8" style="v" />Lau kei un la, kihta kei un. Tanglai pek panin note kiangah hong genin hong pulak khin hilo ka hi hiam? Note khempeuh keima teci na hi uh hi. Kei simloh pasian dang om ahi hiam? Suangpi dang omlo hi. Khat beek ka thei kei hi,” a ci hi.
  </para>
  <para style="p">
    <verse number="9" style="v" />Milim a bawl mite khempeuh a mawkna hi a, amau' deih milimte in phattuamna piangsak lo hi. Milim a biate in khua mu theiloin, thu thei theilo a, amaute in maizumna a thuak uh hi.
  </para>
  <para style="p">
    <verse number="10" style="v" />Bangmahin a kimanglo pasian kua in bawl a, milim kua in sung ahi hiam?
  </para>
  <para style="p">
    <verse number="11" style="v" />Milim a bia mite khempeuh in maizumna ngah ding uh hi. Milim a bawl khutsiamte pen mi hilel uh hi. Amaute khempeuh kikhawm sakin dingsak un. Amaute nakpi takin kilausak ding a, a vekpi-un maizumin kikoih khawm ding hi.
  </para>
  <para style="p">
    <verse number="12" style="v" />Sikseekpa in seekin hol tawh na sem hi. Amah in sek tawh seekin a thahat a khut tawh a sat hi. Amah a gil kialin a tha zaw a, dangtakin a gim hi.
  </para>
  <para style="p">
    <verse number="13" style="v" />Sing nasep khutsiampa in khau khungin laikung tawh a ciamteh hi. Amah in singnawtna tawh nawt a, laikung tawh a kualin a ciamteh hi. Amah in, innsungah a teng ding mihing melhoih lim khat bangin mihing limin a bawl hi.
  </para>
  <para style="p">
    <verse number="14" style="v" />Amah in taamtak singkungte a phuk hi. Tua ahih kei leh sesing kung khat ahi a, tawsaw kung khat ahi zongin tengkhia a, gamlak singte lakah khangsakin golsak hi. Amah in taamtak kung khat suan a, guah in khangsak hi.
  </para>
  <para style="p">
    <verse number="15" style="v" />Tua ciangin tua kung pen mi khat-a' dingin mei sing a suak hi. Amah in tua sing kimkhat la-in khua lumna dingin mei-in cih a, amah in mei tawhin moh a em hi. Amah in pasian khat zong bawlin bia a, amah in milim khat bawlin tua milim mai-ah a kun hi.
  </para>
  <para style="p">
    <verse number="16" style="v" />Amah in a sing kimkhat meikhukah cih hi. Adang kimkhat tawh an ne a, amah in sa hangin a gil vah hi. Amah in mei awi-in, “Ah, ka khua lumta, mei mu khin ing,” ci hi.
  </para>
  <para style="p">
    <verse number="17" style="v" />Amah in a vallai teng, ama milim pasian khatin a bawl hi. Tua milim mai-ah kunin a bia hi. Amah in tua milim tungah thu ngen a, “Nang pen keima pasian na hih ciangin kei hong honkhia in,” ci hi.
  </para>
  <para style="p">
    <verse number="18" style="v" />Amaute in bangmah theilo a, amaute in bangmah khentel theilo uh hi. Bang hang hiam cih leh amaute in bangmah a muh theihlohna dingun amah in a mit uh humsakin, bangmah a theihlohna dingun a lungsim uh khaksak hi.
  </para>
  <para style="p">
    <verse number="19" style="v" />A kimkhat meikhukah cihin, a aam tungah moh zong ka em a, sa hangin ka ne khinzo hi. A omlai teng a kihhuai-in bawl buang ding ka hi hiam? Sing bek khat mai-ah kun buang ding ka hi hiam, a ci ding, thu a ngaihsun, theihna leh thumuhna a nei khat beek omlo hi.
  </para>
  <para style="p">
    <verse number="20" style="v" />Amah pen vut a nete tawh kibang lel hi. A lungsim haina in amah lam pialpih khin a, amah leh amah kihonkhia theiloin, “Ka khutsungah ka tawi milim pen a zumhuai hilo ahi hiam?” cih zong phawk theilo hi.
  </para>
  <para style="p">
    <verse number="21" style="v" />Jakob aw, hih thu phawk in. Israel aw, ka nasempa na hi hi. Nang kong bawl a, nang pen keima nasem na hi hi. Israel aw, nang kong mangngilh kei ding hi.
  </para>
  <para style="p">
    <verse number="22" style="v" />Na thupalsatnate meiipi bangin na khialhnate meiilum bangin ka phiatkhia khinzo hi. Hong honkhia khin ka hih manin kei kiangah hong ciahkik in.
  </para>
  <para style="p">
    <verse number="23" style="v" />Vantungte aw, { Topa } in tua thu sem khin ahih manin la sa un. Lei thuknate aw, awng un. Mualte aw, la sa-in awngkhia un. Tulak leh a sunga om sing khempeuh aw, awng un. Bang hang hiam cih leh { Topa } in Jakob honkhia khin a, Israel sungah amah kiminthangsak ding hi.
  </para>
  <para style="p">
    <verse number="24" style="v" />Gilsung panin nangmah a hong piangsak, nangmah hong Honpa, { Topa } in hih bangin ci hi: “Keimah in na khempeuh bawlin, keimah guak in vantungte zalin, kuama seppih lohin leitung ka zal hi.
  </para>
  <para style="p">
    <verse number="25" style="v" />Zuau thugente' hilhkholhna limte a siasakpa, aisante pen mihai a suaksakpa, mipilte lehhei kikin, amau' thutheihte haina a suaksakpa;
  </para>
  <para style="p">
    <verse number="26" style="v" />a nasempa' thu kipsakin, a kamtaite' thugente a sempa, ‘Jerusalem khua-ah mi tengin, Judah khuapite kilamkik ding a, a kisia khuate ka lamkik ding hi,’ a cipa;
  </para>
  <para style="p">
    <verse number="27" style="v" />tui thukpi kiangah, ‘Keu in; na gunte ka keusak ding hi,’ a cipa;
  </para>
  <para style="p">
    <verse number="28" style="v" />‘Sairas kumpipa pen ka tuucingpa hi a, ka deihna teng tungsak ding hi,’ a cipa; ‘Jerusalem kilamkik ding a,’ biakinn pen, ‘Na bulpi kiphutkik ding hi,’ a ci { Topa } ka hi hi,” a ci hi.
  </para>
  <chapter number="45" style="c" />
  <para style="p">
    <verse number="1" style="v" />Kulhkongpi sungah a lut theihna dingin ama mai-ah kongkhakte a hon'sak ding, kumpite' vangliatnate a lakkhiatsak ding, ama mai-ah minam dangte a zawhsak dingin, a taklam khutin a let, a sathau nilhpa Sairas tungah { Topa } in hih bangin ci hi:
  </para>
  <para style="p">
    <verse number="3" style="v" />“Nangma min tawh nang a hong sampa pen Israel Pasian, { Topa}, keimah ka hihna thu na theihna dingin, nangma mai-ah kei pai-in mualte zalhmai-in, sumngo kongkhakte satzanin a sikzawlte ka sattan ding a, a mialna mun sunga om sum kikoihte, mun simthama sum kiseelte, nangma tungah kong pia ding hi.
  </para>
  <para style="p">
    <verse number="4" style="v" />Ka nasempa Jakob, ka teelsa Israel ka ngaihsutna-in nang pen na minin kong sam a, nong theihloh hangin min thak kong phuak hi.
  </para>
  <para style="p">
    <verse number="6" style="v" />“Kei pen { Topa } ka hi hi. Kuamah dang omlo a, keimah simloh Pasian dang omlo hi. Nisuahna lam pan hita leh, nitumna lam pan hita leh, kei simloh adang a omlohna thu mite in a theihna dingin, nong theihloh hangin a kisam thahatna nang ka hong guan hi. Kei pen { Topa } ka hi a, adang kuamah omlo hi.
  </para>
  <para style="p">
    <verse number="7" style="v" />Keimah in khuavak leh khuamial piangsakin, a pha nate leh a sia nate ka piangsak a, hih nate khempeuh a bawlpa, keimah { Topa } ka hi hi,” a ci hi.
  </para>
  <para style="p">
    <verse number="8" style="v" />Vantungte aw, tunglam panin thuman zusak un la, vantungte in thumanna buasuk ta un. Hotkhiatna a pokhiat theihna dingin leitang kihongsak un la, thumanna zong pokhiato sak un. Keimah { Topa } in hih thu ka bawl khinzo hi.
  </para>
  <para style="p">
    <verse number="9" style="v" />Amah a Bawlpa tawh a kido mipa, beelsekpa tawh a kilehdo lei beel in gimna ngah ta hen! Tungman in amah a sekpa kiangah, “Nang in bang bawl na hi hiam, na na bawl in khutlet neilo hi,” ci-in a thu sel ngam ahi hiam?
  </para>
  <para style="p">
    <verse number="10" style="v" />A pa kiangah, “Nangmah in kua piangsak na hi hiam?” a cipa hita leh, a nu kiangah, “Nang in nausuak dingin kua gimpih na hi hiam?” a cipa in gimna ngah ta hen!
  </para>
  <para style="p">
    <verse number="11" style="v" />Amah a Bawlpa, Israel-te' Siangtho Pa, { Topa } in hih bangin ci hi: “Nang in keima tate' thu hong dongin, ka khut tawh ka bawlsa tawh kisaite-ah thu hong pia ding na hi hiam?
  </para>
  <para style="p">
    <verse number="12" style="v" />Keimah in leitung ka bawl a, tua tungah mi ka piangsak hi. Keima khut in vantungte zal a, keimah in vantung na honpite khempeuh thu ka pia hi.
  </para>
  <para style="p">
    <verse number="13" style="v" />Thu a manin a sem dingin amah khua ka phawksak a, keimah in ama lampi khempeuh ka mamsak ding hi. Amah in nasep thaman ahi a, letsong ahi zongin ngaihsun loin keima khuapi lam ding a, salin a om ka mite a khahkhia ding hi,” Vanglian { Topa } in ci hi.
  </para>
  <para style="p">
    <verse number="14" style="v" />{ Topa } in Israel tungah, “Egypt' hauhna leh Ethiopia sumbuk vante leh a tun a sang Seba mite nangma kiangah hong pai-in nangma-a' hong hi ding uh a, amaute in nang hong zui ding uh hi. Amaute sikkhau kibulhsa-in hong pai ding uh a, nangma kiangah hong kun ding uh hi. Amaute in nangma kiangah thumna hong bawl ding uh a, ‘Nangmah bek tawh Pasian omkhawm a, kuamah dang omloin, amah simloh pasian dang omlo hi,’ hong ci ding uh hi.
  </para>
  <para style="p">
    <verse number="15" style="v" />A taktakin, Israel-te' Pasian, Honpa pen, amahmah a bucip Pasian ahi hi.
  </para>
  <para style="p">
    <verse number="16" style="v" />Milim a bawl mite khempeuh in maizumna thuakin cihna ding theiloin om ding uh hi.
  </para>
  <para style="p">
    <verse number="17" style="v" />Ahih hangin { Topa } in Israel-te honkhia hi. A tawntungin gualzo ding uh a, cikmah hunin maizumna thuak ngeilo ding uh hi,” a ci hi.
  </para>
  <para style="p">
    <verse number="18" style="v" />Vantungte a piangsakpa (amah Pasian!) Leitung piangsakin a bawlpa (a kipsakpa; a awngthawl dingin bawlloin, ten'na dingin leitung a piangsakpa!) { Topa } in hih bangin ci hi: “Kei pen { Topa } ka hi a, kuamah dang omlo hi.
  </para>
  <para style="p">
    <verse number="19" style="v" />Keimah in mun simtham, khuamialna gamsungah thu ka gen kei hi. Jakob suanlekhakte tungah, ‘A awngthawl mun sungah kei hong zong un,’ ka ci kei hi. Keimah { Topa } in thuman ka gen a, a man nate ka pulak hi.
  </para>
  <para style="p">
    <verse number="20" style="v" />“Minamte sung panin a suaktalai note aw, nomau kikaikhawmin hong pai un la, hong nai un! Sing milim a pua kawikawi mite in theihna neilo uh a, a honkhia theilo pasian tungah thu ngenngen uh hi.
  </para>
  <para style="p">
    <verse number="21" style="v" />Na thu uh sung un la, hong gen un. Na thu uh kikum khawm un! Hih thu sawtpekin kua in gen ahi hiam? Tanglai-in kua in pulak ahi hiam? Keimah { Topa } hilo ka hi hiam? Thuman Pasian leh Honpa ahi, kei simloh pasian dang omlo a, kei simloh kuamah dang omlo hi.
  </para>
  <para style="p">
    <verse number="22" style="v" />“Leitung mi khempeuhte aw, kei lamah hong kihei un la hotkhiatna ngah un! Bang hang hiam cih leh kei pen Pasian ka hi a, kuamah dang omlo hi.
  </para>
  <para style="p">
    <verse number="23" style="v" />Keimahmah ka kiciam khin a, a kikhelkik ngei nawnlo ding thukip hih bang ahi hi: ‘Keima mai-ah mi khempeuh hong khukdin' ding a, keima tungah thuman ding hong kiciam ding hi,’ cihna, kei' kamsung panin thumanna tawh pusuakkhia khinzo hi.
  </para>
  <para style="p">
    <verse number="24" style="v" />{ Topa}' hang bekin gualzawhna leh thahatna kingah hi, hong kici ding hi. Kei hong mudahte khempeuh mindai-in maizum ding uh hi.
  </para>
  <para style="p">
    <verse number="25" style="v" />Israel suanlekhakte khempeuh, { Topa}' hangin gualzo-in a kisial ding uh hi.
  </para>
  <chapter number="46" style="c" />
  <para style="p">
    <verse number="1" style="v" />“Bel pasian puksukin, Nebo pasian kunsuk a, tua milimte pen ganhing leh bawngte tungah kipua hi. Note' puak hih nate pen a gim mahmah ganhingte tungah a kisuan vangik bangin note tungah hong gik hi.
  </para>
  <para style="p">
    <verse number="2" style="v" />Amaute kunin, amaute puksuk khawm uh a, amaute in vangik pengsak theilo uh a, amaute mahmah zong galte' matna sungah tung uh hi.
  </para>
  <para style="p">
    <verse number="3" style="v" />“Na suaha kipan kong tawi, gilsung pana kong puak, Jakob innkuan, Israel innkuan a suakta laite khempeuh aw, keima thu hong ngai un.
  </para>
  <para style="p">
    <verse number="4" style="v" />Na tek dongun kei pen Amah ka hi a, na sam uh a kan' hun dongin note kong kem ding hi. Ka hong bawlkhin a, ka hong don ding hi. Keimah in hong tawi-in ka hong honkhia ding hi.
  </para>
  <para style="p">
    <verse number="5" style="v" />“Note in kei, kua tawh hong kibangsakin kua tawh hong kikimsak ding a, ka kibatpih dingin a kua tawh hong enteh ding na hi uh hiam?
  </para>
  <para style="p">
    <verse number="6" style="v" />Sumbawm panin khamte uang zatin tawitehna tawh ngunte a tehkhiate in kham seekpa cial uh a, amah in tua nate pen pasian-in a seeksak hi. Tua ciangin amaute kunin tua milim a bia uh hi.
  </para>
  <para style="p">
    <verse number="7" style="v" />Amaute in tua pasian pen a liangko tung uhah ngato-in pua uh a, ama omna ding munah a koih uh hi. Tua a koihna-ah a milim om niloh hi. Ama omna panin kinkhia theilo hi. Mi khatpeuh in amah sam leh amah in dawng theilo a, ama lungkhamna panin zong a honkhia thei kei hi.
  </para>
  <para style="p">
    <verse number="8" style="v" />“Thu a palsat mite aw, hih thu phawkin ngaihsun un la, lungngai pha un.
  </para>
  <para style="p">
    <verse number="9" style="v" />Hun lui thute phawk un; bang hang hiam cih leh kei pen Pasian ka hi a, adang omlo hi. Kei pen Pasian ka hi a, kei tawh a kibang adang omlo hi.
  </para>
  <para style="p">
    <verse number="10" style="v" />A kipat cilin a tawpna ding thu ka pulak a, tanglai pek panin a piang nailo nate genin, ‘Ka thugen kip ding a, ka ngimna khempeuh ka tungsak ding hi,’ ka ci hi.
  </para>
  <para style="p">
    <verse number="11" style="v" />Nisuahna gam panin sasialne vasa khat samin, keima thu a semkhia dingin gamlapi panin mi khat ka sam hi. Thu ka gen khin a, ka tungsak ding hi. Ka geel khin a, ka sem ding hi.
  </para>
  <para style="p">
    <verse number="12" style="v" />“Suahtakna ding haksa mahmah ding hi, a ci lungsim khauh mite aw, ka thu ngai un:
  </para>
  <para style="p">
    <verse number="13" style="v" />Suahtakna ding hun ka hong tungsak ta a, gamla nawnlo hi. Ka hong hotkhiat ding hun zekai nawnlo ding hi. Keima minthan'na ahi Israel-a' dingin Jerusalem ka honkhia ding hi,” a ci hi.
  </para>
  <chapter number="47" style="c" />
  <para style="p">
    <verse number="1" style="v" />Nungak a bang Babylon aw, hong paisuk in la, leivui lakah tu in. Nungak a bang Khaldea aw, tokhom omlohna leilakah hong tusuk in! Bang hang hiam cih leh nang pen a moi milmel, a ngeek dikdek, hong kici nawnlo ding hi.
  </para>
  <para style="p">
    <verse number="2" style="v" />An gawina suangte hei in la, an gawi in. Na kikhuhna puan lakhia in la, na nik na puan suahin gunte kantan in.
  </para>
  <para style="p">
    <verse number="3" style="v" />Na selsim teng kilang ding a, na zumhuaina teng kimu ding hi. Keimah in kong thukkik ding a, kuamah ka zah kei ding hi.
  </para>
  <para style="p">
    <verse number="4" style="v" />Israel-te' Siangtho Pa in eite hong suaktasak a, ama min pen Vanglian { Topa } ahi hi.
  </para>
  <para style="p">
    <verse number="5" style="v" />Babylon aw, gamdai takin tu in la, khuamialna sungah pai in; bang hang hiam cih leh nang pen kumpi gamte' tonu, hong kici nawnlo ding hi.
  </para>
  <para style="p">
    <verse number="6" style="v" />Ka mite tungah ka heh a, ka luah gamh ka ninsak hi. Nangma khutsungah amaute kong pia a, nangmah in amaute na hehpih bawl kei hi. A khangham mite nangawn na ngong bawl mahmah hi.
  </para>
  <para style="p">
    <verse number="7" style="v" />Nangmah in, “Tonu ka hi tawntung ding hi,” ci na hih manin hih thute na lungsimah koihloin, a thumongte zong na phawkkha kei hi.
  </para>
  <para style="p">
    <verse number="8" style="v" />Tua ahih ciangin tu-in, a nuam bek a ut, lungmuang takin a tu hithiat, na lungsimah, “Keimah hi'ng, kei simloh midang om kei; meigongin om ngei kei ning, ta-khuai cih zong sin kei ning,” a ci khuapi aw, hih thu za in:
  </para>
  <para style="p">
    <verse number="9" style="v" />Aisan siamnate leh mibum siamna vang lianpi na neih hangin ta khuaisuahna leh meigon'na, hih thu nihte thakhat thu-in ni khat sungin a kicing takin nangma tungah hong tung veve ding hi.
  </para>
  <para style="p">
    <verse number="10" style="v" />Na gitlohna-ah nang na lungmuang a, “Kuamah in kei hong mu kei hi,” na ci hi. Na pilna leh na theihnate in lam hong pialsak a, na lungsim sungah, “Keimah hi'ng, kei simloh midang om kei,” na ci hi.
  </para>
  <para style="p">
    <verse number="11" style="v" />Ahih hangin nangmah in na beisak theihloh lungkhamna na tungah hong tung ding a, nangmah in maisakna na ngah theihloh gimna nang tungah hong tung ding hi. A thu na theih hetloh siatna na tungah hong tungvat ding hi.
  </para>
  <para style="p">
    <verse number="12" style="v" />Na neulai-a kipan na sep na mibumna leh na aisannate-ah kiptakin om in. Phattuamna na ngah khading a, mite na lausakzo khading hi.
  </para>
  <para style="p">
    <verse number="13" style="v" />Nang tungah a hong kilak thu tampite hangin na gim hi. Vantungte a sehin khenin, aksite en a, khadet simin nang tunga thupiang ding a hong genkhol mite tu-in dingsak in la, nangmah kihonsak in.
  </para>
  <para style="p">
    <verse number="14" style="v" />En in, amaute pen buhkung tawh kibang uh a, mei in amaute kangtum hi. Meikuang' vangliatna panin amau leh amau kihontawm theilo uh hi. Hih pen khua lumna ding mei-am hilo a, awi ding mei zong hilo hi.
  </para>
  <para style="p">
    <verse number="15" style="v" />Nang tawh na a semkhawm, na neu lai-a kipan nang tawh na a semkhawmte tungah hih thute hong tung ding hi. Amaute pen amau' tum ciatah zauvak uh a, nang a hong hon ding kuamah omlo hi.
  </para>
  <chapter number="48" style="c" />
  <para style="p">
    <verse number="1" style="v" />Israel min tawh a kilo, Judah sung panin a piangkhia, { Topa}' min tawh thu ciam napi-in, thuman thutak tawh Israel Pasian a pulaklo Jakob innkuan aw, hih thu ngai un.
  </para>
  <para style="p">
    <verse number="2" style="v" />Note tua bang hinapi-in, khuapi siangtho sungah a teng mite ihi a, Israel Pasian i muang hi. Ama min pen Vanglian { Topa } ahi hi, ci-in kisaktheihna-in na neizaw lai uh hi.
  </para>
  <para style="p">
    <verse number="3" style="v" />A masa lama nate thu tanglai-in ka gen a, keima kam panin tuate gingkhia-in ka kitheithangsak hi. Tua ciangin thakhat thu-in keimah in ka sem a, a hong piang hi.
  </para>
  <para style="p">
    <verse number="4" style="v" />Note pen paupengin na ngawng uh sik thagui bang hi a, na thatang uh sumngo bangin a sakna thei khin ka hih manin,
  </para>
  <para style="p">
    <verse number="5" style="v" />note in, “Ka milim un hihte bawl a, a kisui ka milim uh leh a kisung ka milim un thu pia hi,” na cih theihlohna dingun tanglai-a kipanin note tungah hih thute kong gen a, tuate hong pian' ma-in note tungah kong zasakkhol hi.
  </para>
  <para style="p">
    <verse number="6" style="v" />Ka gensa thu khempeuh hong tungta ahih manin, na gennate a man hi, na hong cih ding uh hita hi. Tu-a kipanin na a thakte, na theih ngeiloh uh hong tung ding a ki-im nate kong gen ding hi.
  </para>
  <para style="p">
    <verse number="7" style="v" />Hihte pen tuhunin a piangsak ka hi a, a beisa hunah hih bang piang nailo hi. A piang khinsa thu hi leh, ka theihsa uh thu hi, na ci khading uh hi.
  </para>
  <para style="p">
    <verse number="8" style="v" />Note pen muan'theih ding na hihlohna uh, na suah tung uh-a kipan mi lehdo thei na hihna uh ka hong thei hi. Tua ahih manin hih thute na za ngei kei uh a, zong na thei ngei kei uh hi.
  </para>
  <para style="p">
    <verse number="9" style="v" />Note khempeuh kong suksiat khaklohna dingin ka min ka ngaihsutna tawh ka hehna diahin, keimah hong kiphatna ka ngaihsutna-in note tungah ka ki-ip hi.
  </para>
  <para style="p">
    <verse number="10" style="v" />Meikhuk sungah ngun a kisian'sak bangin gimna meikhuk sungah note kong ze-et hi. Ahi zongin note bangmahin a kimanglo na hihna uh hong kimu khin hi.
  </para>
  <para style="p">
    <verse number="11" style="v" />Keimah ka kikhualna, keimah ka kingaihsutna-in hih bangin kong hih hi. Bang hang hiam cih leh ka min a siat ding kilawm ahi hiam? Midang khat tungah keima minthan'na ka pia kei ding hi.
  </para>
  <para style="p">
    <verse number="12" style="v" />Jakob aw, ka thu ngai in. Kong sap Israel-te aw, ka thu hong ngai un! Kei pen amah ka hi a, kei pen a masa hi-in, kei pen a nunung zong ka hi hi.
  </para>
  <para style="p">
    <verse number="13" style="v" />Ka khut in leitung bulpi koih a, ka khut taklam in vantungte zal hi. Amaute ka sap ciangin amaute omkhawm pah uh hi.
  </para>
  <para style="p">
    <verse number="14" style="v" />Note khempeuh hong kikhawm un la hong za un! Amaute sung panin kua in hih ka sep ding nate genkhol thei ahi hiam? Ka teelsa mipa in Babylon tungah keima ngimna sem ding a, Khaldea mite' langkhatah kei ka pang ding hi.
  </para>
  <para style="p">
    <verse number="15" style="v" />Kei, keimah in thu genin amah ka sam a, kei in amah ka pan'pih a, amah a dau pai ding hi.
  </para>
  <para style="p">
    <verse number="16" style="v" />Kei kiangah hong nai un la, hih thu hong za un. A kipat cila kipanin a simthamin thu ka gen ngei kei a, tua thu a pian'-a kipanin kei ka om hi. (Tu-in Topa { Pasian } in kei tungah a vangliatna hong pia a, kei hong sawl hi.)
  </para>
  <para style="p">
    <verse number="17" style="v" />Israel-te' Siangtho Pa, nangmah hong hon { Topa } in: Phattuamna na ngahna dingin nang a hong hilh, na zuih ding a kilawm lampi-ah a hong paipih { Topa } na Pasian ka hi hi.
  </para>
  <para style="p">
    <verse number="18" style="v" />Ka thupiakna a ngai hi hoh leteh! Nangma nopsakna gunpi bang ding a, na thumanna, tuihualte tawh kibang ding hi.
  </para>
  <para style="p">
    <verse number="19" style="v" />Na tu leh na tate sehnel zah pha ding a, na suanlekhakte sehnel vui zah pha ding hi. Keima mai-ah amaute' min kiphiatkhia lo ding a, kisusia ngeilo ding hi, a ci hi.
  </para>
  <para style="p">
    <verse number="20" style="v" />Babylon panin paikhia-in Khaldea gam panin tai in la, lungdamna tawh hih thu genin taangko in la, leimong dongin puak in. “{ Topa } in ama nasem Jakob honkhia khinzo!” ci-in gen kawikawi in.
  </para>
  <para style="p">
    <verse number="21" style="v" />Amah in sehnel gam kantanin amaute a paipih ciangin a dang uh taaklo hi. Suangpi panin amau-a' dingin amah in tui a luangsak hi. Amah in suangpi khangkhamsak a, tui a phulkhia hi.
  </para>
  <para style="p">
    <verse number="22" style="v" />Tua ahih ciangin migilote-a' dingin nopna omlo hi, { Topa } in ci hi.
  </para>
  <chapter number="49" style="c" />
  <para style="p">
    <verse number="1" style="v" />Tuipi gei-a om gamte aw, ka thu ngai un. Gamlapi-a om mihingte aw, ka thu ngai un. Ka suah ma-in { Topa } in kei hong teel a, ka nu sungah ka om lai-in amah in keima min hong pulak khin hi.
  </para>
  <para style="p">
    <verse number="2" style="v" />Amah in ka thugente, namsau hiam bangsak a, ama khut tawh keimah hong hu hi. Amah in a kinawtngil thaltang bangin kei hong bawl a, a hiamsa-in zat pah dingin a thallawng sungah kei hong koih hi.
  </para>
  <para style="p">
    <verse number="3" style="v" />Amah in kei kiangah, “Nang pen keimah hong kiminthan'sakna ding ka nasempa Israel na hi hi,” a hong ci hi.
  </para>
  <para style="p">
    <verse number="4" style="v" />Ahih hangin keimah in, “Na ka sem a, ahi zongin a kiman'na omlo hi. Ka thatang khempeuh ka beisak a, ahi zongin bangmah ka tangtun' kei hi. Ahi zongin { Topa } in a manin na hong sem ding, ci-in ka muang a, ka sep thaman hong pia ding hi, ci-in ka um hi,” ka ci hi.
  </para>
  <para style="p">
    <verse number="5" style="v" />Ama kiangah Jakob kipaipih kikin, ama kiangah Israel-te a kikaihkhop theihna dingin { Topa}' mai-ah kei hong kipahtawi a, Pasian pen keima thahatna suakin, ama nasem dingin ka nu sung panin keimah a hong piangsak { Topa } in tu-in thu hong gen hi.
  </para>
  <para style="p">
    <verse number="6" style="v" />Amah in, “Jakob minamte a laamto ding leh a suaktalai Israel mite a ngei uh a bangsakkik dingin keima nasem na hihna pen a baih lua mahmah nasep ahi hi. Keima hotkhiatna in leimong dong a phak theihna dingin minam dangte tungah khuavak ahi dingin nang kong pia ding hi,” hong ci hi.
  </para>
  <para style="p">
    <verse number="7" style="v" />Israel a honpa leh ama Siangtho Pa ahi { Topa } in nakpi takin simmawhna a thuak, minamte in a muhdah, gam ukte' nasempa tungah: “Nangmah a hong teel Israel-te' Siangtho Pa, a thuman { Topa}' hangin mite na hotkhiatna thu kumpite in a muh uh ciangin zahtakna tawh na mai-ah hong ding ding uh a, na mai-ah uliante hong kun ding uh hi,” hong ci hi.
  </para>
  <para style="p">
    <verse number="8" style="v" />{ Topa } in ama mite kiangah, “Note hotkhiat ding hun a hong tun' ciangin maipha kong pia ding a, huhna nong ngetna uh ka hong pia ding hi. Note hong kemin ka hong hu ding a, note' tung tawnin mi khempeuh tawh thuciamna ka bawl ding hi. A kinusia na gamsung uhah note kong tengsakkik ding hi.
  </para>
  <para style="p">
    <verse number="9" style="v" />Thongkia mite tungah, ‘Hong paikhia un,’ ci-in, khuamial sunga om mite tungah, ‘Hong pusuak un,’ ka ci ding hi. Amaute pen lam tawntungah an a ne, mual pawn a sang munte khempeuhah nuamtakin a gamta tuute tawh kibang ding uh hi.
  </para>
  <para style="p">
    <verse number="10" style="v" />Amaute gilkial loin, dangtaklo ding uh a, huihsa leh nisa in amaute sukha lo ding hi. Bang hang hiam cih leh amaute a hehpihpa in amaute lamkaih ding a, ciktui kiangah amaute paipih ding hi.
  </para>
  <para style="p">
    <verse number="11" style="v" />“Keimah in ka mite-a' dingin mual liante kantanin lampi ka ziiksak ding a, ka lam lianpite-ah phung ka ciang ding hi.
  </para>
  <para style="p">
    <verse number="12" style="v" />Ka mite a gamlapi panin hong pai ding uh a, leilu lam gam leh nitumna lam gamte panin amaute hong pai-in, pawlkhatte, leitaw lam Siene gam panin hong ciah ding uh hi,” a ci hi.
  </para>
  <para style="p">
    <verse number="13" style="v" />Vantungte aw, lungdamin la sa un. Leitung aw, lungdamin diang in. Mual liante aw, lungdamin la sa-in awngkhia un! Bang hang hiam cih leh { Topa } in ama mite hehnem ta a, gimna a thuak ama mite hehpih ta ding hi.
  </para>
  <para style="p">
    <verse number="14" style="v" />Ahih hangin Jerusalem mite in, “{ Topa } in eite hong nusia khin a, hong mangngilh khinta hi,” a ci uh hi.
  </para>
  <para style="p">
    <verse number="15" style="v" />Ahih hangin { Topa } in, “Ama sung panin a suak a tapa a hehpihlo ding zahin nupi khat in ama nawi a teep naungek mangngilh thei ding ahi hiam? Hihte nangawn in mangngilhkha thei ding a, ahi zongin keimah in kong mangngilh kei ding hi.
  </para>
  <para style="p">
    <verse number="16" style="v" />Jerusalem aw, ka khutpeek sungah nang kong gelh khinzo a, nang ka hong mangngilh ngei kei ding hi.
  </para>
  <para style="p">
    <verse number="17" style="v" />“Nang a hong lam mite in nang a hong susiate nuaisiah khinta uh a, nang hong siasakte nang kiang panin taikhia khinta uh hi.
  </para>
  <para style="p">
    <verse number="18" style="v" />Na kimkotah khuadakto in la mu in. Na mi khempeuh hong kikhawm uh a, nangma kiangah amaute hong ciah uh hi. Kei pen a nungta { Topa} ka hih mah bangin, na mite khempeuh hangin nang na kisial ding a, mothak in kizepna-in a zat bangin amaute khempeuh na zang ding hi.
  </para>
  <para style="p">
    <verse number="19" style="v" />“A kisia, a kinusia khinsa nangma munte leh a kisusia nangma gam pen nangma tungah a teng mite-a' dingin tu-in kawcik lua ta ding a, nang hong valhtum mite, gamlapi-ah om ding uh hi.
  </para>
  <para style="p">
    <verse number="20" style="v" />Na kikhen hun uh, salin a om sungun a suak mite in nangma kiangah, ‘Kote-a' dingin mun kawcik lua hi; ka omna ding uh mun hong bawlsak in,’ hong ci ding uh hi.
  </para>
  <para style="p">
    <verse number="21" style="v" />Tua ciangin na lungsimah, ‘Kua in keima-a' dingin hih mite hong hin'khiatsak ahi hiam? Kei hong kinusia-in tang-awlin ka om a, salin hong kikoihin hong kipaikhiatpih hi. Hihte kua in hong khoisak ahi hiam? Keimah guakin hong kinusia hi. Tua ahih manin koi lai panin hihte hong piang ahi hiam?’ na ci ding hi,” a ci hi.
  </para>
  <para style="p">
    <verse number="22" style="v" />Topa { Pasian } in, “En in, minamte tungah ka khut ka laamto ding a, mite tungah ka lim ka lakto ding hi. Amaute in a angsung uhah na tapate tawi-in hong paipih ding uh a, a liangko tung uhah na tate hong pua ding uh hi.
  </para>
  <para style="p">
    <verse number="23" style="v" />Kumpite pen nang hong kem na pate hong hi ding a, kumpinute pen nang hong khoi na nute hong hi ding hi. Amaute in a maitang uh leilak ngatin nang kiangah hong kun ding uh a, na khe-a leivui baangte a liak ding uh hi. Tua ciangin kei pen { Topa } ka hihna na hong thei ding hi. Kei hong muangte maizumlo ding hi,” a ci hi.
  </para>
  <para style="p">
    <verse number="24" style="v" />A thahatpa' kiang panin nate kilakhia zo ding a, thukhauhpa' mat mite kihonkhia zo ding ahi hiam?
  </para>
  <para style="p">
    <verse number="25" style="v" />{ Topa } in, “A thahatpa' mat salte kilakhia ding a, a thukhauhpa' na kilakhia ding hi. Nang hong dem mite keimah in ka dem ding a, na tate ka honkhia ding hi.
  </para>
  <para style="p">
    <verse number="26" style="v" />Nang hong nengniam mite pen amau' satak mah ka nesak ding a, zukham bangin amau' si mah a kham ding uh hi. Tua ciangin kei pen Jakob' Vanglian Pa, nang hong Tankhiapa, nang hong Hon { Topa } ka hihna mi khempeuh in hong thei ding uh hi,” a ci hi.
  </para>
  <chapter number="50" style="c" />
  <para style="p">
    <verse number="1" style="v" />{ Topa } in, “Amah ka ciahsakna, na nu a kimakna lai koi-ah om ahi hiam? Tua ahih kei leh nang kong zuakna ka leibatnate koi pan ahi hiam? Nomau mawhna hangin note hong kizuak a, nomau khialhna hangin na nu uh kipaikhiasak hi.
  </para>
  <para style="p">
    <verse number="2" style="v" />“Kong pai ciangin bang hangin mi khat zong omlo ahi hiam? Kong sap ciangin bang hangin hong dawng ding khat zong omlo ahi hiam? Hong hon zolo zah dingin ka khut hatlo lua ahi hiam? Tua ahih kei leh zong note khahkhiatna ding vangliatna neilo ka hi hiam? Keima taina tawh tuipi ka keusak a, gunte pen sehnel gam ka suaksak hi. Tui omloh manin a ngasate dangtakin si-in a uih gawp hi.
  </para>
  <para style="p">
    <verse number="3" style="v" />Vantungte khuamial ka silhsak a, amau' kituamna dingin puanhampi ka bawl hi,” a ci hi.
  </para>
  <para style="p">
    <verse number="4" style="v" />A lunggim mite ka thahatsak theihna dingin Topa { Pasian } in ka gen ding thu hong hilh khin hi. Ama hong hilhnate a ngai dingin zingsang simin lawpna hong guan' hi.
  </para>
  <para style="p">
    <verse number="5" style="v" />Topa { Pasian } in thu theihtelna hong guan' hi. Amah ka lehdo kei a, zong ka nungngat kei hi.
  </para>
  <para style="p">
    <verse number="6" style="v" />Hong satte, ka nung ka dawh a, ka khamulin a hong kai mite, ka paang ka dawh hi. Maizumna leh cilphihna panin ka maitang ka hei kei hi.
  </para>
  <para style="p">
    <verse number="7" style="v" />Topa { Pasian } in kei hong huh hi. Tua ahih ciangin cihna ding theiloin ka om kei hi. Tua ahih manin ka thuak tentan a, hong maizumsak lo ding hi, ci-in ka thei hi.
  </para>
  <para style="p">
    <verse number="8" style="v" />Ka thumanna a langsak Pasian a nai-ah hong om hi. Keima langkhatah kua hong pangzo ding ahi hiam? Thukhen zumah kikhia nu'ng. Thukhen zumah kua in hong khia nuam ahi hiam? Kei hong langpang dingin hong kuan ta hen.
  </para>
  <para style="p">
    <verse number="9" style="v" />Topa { Pasian } in kei hong huh hi. Kua in kei mawh hi, ci-in gen thei ding ahi hiam? Amaute khempeuh puan bangin paatkhia ding uh a, nget in amaute netum ding hi.
  </para>
  <para style="p">
    <verse number="10" style="v" />{ Topa } kihta a, a nasempa' thu a mangte khempeuh khuamial sungah na pai hangun { Topa } muang un la, Pasian suan'in nei un.
  </para>
  <para style="p">
    <verse number="11" style="v" />Midang suksiat ding a sawm mite aw, note' vaihawm siatna mah in note hong susia ding hi. { Topa}' khut tung panin gimna thuakin na lumsuk ding uh hi.
  </para>
  <chapter number="51" style="c" />
  <para style="p">
    <verse number="1" style="v" />{ Topa } in, “Hotkhiat ding a ut, { Topa } a zongte aw, ngai un. Note hong ki-eu khiatna suangpi, note hong kitawhkhiatna khuk en un.
  </para>
  <para style="p">
    <verse number="2" style="v" />Na pa uh Abraham leh note' pian'na Sarah ngaihsun dih un. Bang hang hiam cih leh khat bek ahih laitakin amah ka samkhia a, amah thupha pia-in tampi ka phasak hi.
  </para>
  <para style="p">
    <verse number="3" style="v" />“Tu-in Zion ka hehnem ding hi. A kisia ama munte khempeuh puahpha-in, ama gamlakte Eden huansung ka bangsak ding a, ama sehnel gamte { Topa}' huan ka bangsak ding hi. Ama sungah lungdamna leh kipahna, lungdam kohna leh lasakna awging om ding hi.
  </para>
  <para style="p">
    <verse number="4" style="v" />“Ka mite aw, ka thugen hong ngai un. Minamte tungah thu ka hilh a, keima thukham in amaute tungah khuavak tun' ding hi.
  </para>
  <para style="p">
    <verse number="5" style="v" />Manlangin hong pai-in amaute ka honkhia ding hi. Ka gualzawh ding hun hong naita hi. Keimah in minamte ka uk ding hi. Tuipi gei-a gamte in kei hong muang uh a, amaute in keima hotkhiat ding hong ngak uh hi.
  </para>
  <para style="p">
    <verse number="6" style="v" />Dakto-in vantungte en un la, leitung zong ensuk un. Bang hang hiam cih leh meikhu bangin vantungte mangthang hi. Puan bangin leitung paatkhia ding a, ama tunga tengte pen thokang bangin si ding uh hi. Ahih hangin keima hotkhiatna kip tawntung ding a, keima khahkhiatna bei ngeilo ding hi.
  </para>
  <para style="p">
    <verse number="7" style="v" />“Thuman a thei, na lungsim sung uhah keima thu a vom mite aw, ka thu ngai un. Mihingte' kosiatna kihta kei un la, amaute' hong simmawhna hangin lungkia kei un.
  </para>
  <para style="p">
    <verse number="8" style="v" />Bang hang hiam cih leh nget in puan a nektum bangin amaute beimang ding a, lungno in samul puan a pehtum bangin amaute maimang ding uh hi. Ahih hangin keima khahkhiatna om tawntung ding a, khang tawntungin ka hotkhiatna kip ding hi,” a ci hi.
  </para>
  <para style="p">
    <verse number="9" style="v" />Khanglo in, khanglo in; thakhauh in, { Topa } aw. Khang sawtpi, hun lui lai-a bangin na vangliatna zangin hong huh in. Rahab a satzan gawppa, gulpi a sunpa, nangmah hilo na hi hiam?
  </para>
  <para style="p">
    <verse number="10" style="v" />Tuipi, tuithukpite a keusak, a kihonkhia mite' kantan dingin tuithukpite lampi-in a bawlpa nangmah hilo na hi hiam?
  </para>
  <para style="p">
    <verse number="11" style="v" />{ Topa}' mi a kithehthangte hong ciahkik ding a, lasakna tawh Zion-ah hong pai ding uh hi. A tawntungin amaute lungdam ding uh a, amaute in lungdamna leh kipakna ngahin, dahna leh khuisatna nei nawnlo ding uh hi.
  </para>
  <para style="p">
    <verse number="12" style="v" />{ Topa } in, “Kei, keimah pen note hong hehnempa ka hi hi. Lopa sangin sauvei a nungta zaw tuanlo, mihing lellelte, bang hangin kihta na hi uh hiam?
  </para>
  <para style="p">
    <verse number="13" style="v" />Vantungte zalin, lei bulpite a koih, note a hong bawl { Topa} hong mangngilh khinta na hi uh hiam? Note susia dingin a kithawi, no a hong nengniamte' hehna, bang hangin kihta-in lau tawntung na hi uh hiam? Amaute' hehna in note hong susiazo hetlo ding hi.
  </para>
  <para style="p">
    <verse number="14" style="v" />Thong sunga kikhum mite kikhah baih ding hi. Amaute sauveipi nungta ding uh a, annek tuidawn kitasamlo ding uh hi.
  </para>
  <para style="p">
    <verse number="15" style="v" />“Bang hang hiam cih leh kei pen tuipi tokgawpin tuihualte a hawksak { Topa}, note' Pasian ka hi hi. Keima min pen Vanglian { Topa } ahi hi.
  </para>
  <para style="p">
    <verse number="16" style="v" />Vantungte zalin lei bulpi ka phut a, Zion kiangah, ‘Nang pen keima mi na hi hi. Nang tungah thu kong hilh khin a, ka khut tawh nang ka hong hu hi,’ ka ci hi,” a ci hi.
  </para>
  <para style="p">
    <verse number="17" style="v" />{ Topa}' khutsung panin ama gimpiakna hai a dawn khin, hoina haipi a tawdat dongin a dawn khin Jerusalem aw, nangmah kisosuah tawm in. Nangmah kihanthawn tawm in la, dingtangto in.
  </para>
  <para style="p">
    <verse number="18" style="v" />Na mite khempeuh sung panin nang a hong makaih ding kuamah omlo a, na khoisa tapate khempeuh lak panin na khut a hong len ding kuamah omlo hi.
  </para>
  <para style="p">
    <verse number="19" style="v" />Nang tungah siatna leh maiman'na, kialpi leh namsau, hih thu nih hong tungzo hi. Kua in nang hong dahpih ding ahi hiam? Kua in nang hong hehnem ding ahi hiam?
  </para>
  <para style="p">
    <verse number="20" style="v" />Na mite gim khin a, ngenthang sungah a awk sanang bangin lam kiu khempeuhah amaute lum uh hi. { Topa}' hehna, na Pasian' taina amaute in a thuak uh hi.
  </para>
  <para style="p">
    <verse number="21" style="v" />Tua ahih ciangin gimna a thuak, zu nelopi-in zukham a bang note in hih thu za un.
  </para>
  <para style="p">
    <verse number="22" style="v" />Ama mite-a' dingin a thumsak { Topa}, { Topa } ahi note' Pasian in hih bangin ci hi: “En un, note' khutsung panin hoina hai ka lakhia khin a, ka hehna haipi na dawn nawn kei ding uh hi.
  </para>
  <para style="p">
    <verse number="23" style="v" />Note kiangah, ‘Na tung uhah kong pai theihna dingun kunsuk un,’ a hong ci, no a hong bawlsiate' khutsungah tua haipi ka koih ding hi. Note in na nungzang uh leilak bangin bawlin, amaute' paina dingin kongzing lampi bangin na bawl khin uh hi,” a ci hi.
  </para>
  <chapter number="52" style="c" />
  <para style="p">
    <verse number="1" style="v" />Zion aw, khanglo in; khanglo in la na tha khauhsak in. Khuapi siangtho Jerusalem aw, na puan hoihte silh in. Bang hang hiam cih leh dawibia mite leh a nin mite nang sungah hong pai nawnlo ding hi.
  </para>
  <para style="p">
    <verse number="2" style="v" />A kimancip Jerusalem mite aw, leivui panin kisingkhia un la dingto un. A kiman Zion mite aw, na ngawng panun hong kihenna khaute sutkhia un.
  </para>
  <para style="p">
    <verse number="3" style="v" />Bang hang hiam cih leh { Topa } in, “Man neiloin note hong kizuak a, sum pialoin note hong kitankhia ding hi.
  </para>
  <para style="p">
    <verse number="4" style="v" />Bang hang hiam cih leh Topa { Pasian } in hih bangin ci hi: Egypt gamah peemta dingin ka mite a masa-in pai uh a, tua banah thu omlopi-in Assiria in amaute nengniam uh hi.
  </para>
  <para style="p">
    <verse number="5" style="v" />Tu-in Babylon-ah tua bangmahin amaute tungah piang leuleu hi. Thu omlopi-in salin om uh hi. Amau a ukte, kihihsakna tawh awng uh a, sunthapai-in keima min kisimmawh hi.
  </para>
  <para style="p">
    <verse number="6" style="v" />Tua ahih ciangin ka mite in keima min hong thei ding uh a, thu a genpa pen keimah ka hihna tua ni ciangin amaute in hong thei ding uh hi. Keimah, hih lai-ah ka om hi,” a ci hi.
  </para>
  <para style="p">
    <verse number="7" style="v" />Thuhoih hong puak, kilemna thu a genzak, thuhoih thupha a hong puak, hotkhiatna thu a genzak, Zion tungah, “Na Pasian in uk hi,” ci-in mualte kantanin thu hong gen kamtaipa bangzahin hoih ahi hiam?
  </para>
  <para style="p">
    <verse number="8" style="v" />Ngai un, na galvilte un a aw uh sangsak a, amaute in lungdamin la sa khawm uh hi. Bang hang hiam cih leh Zion-ah { Topa } hong paikikna amaute in maitang kituahin a mu uh hi.
  </para>
  <para style="p">
    <verse number="9" style="v" />A kisia Jerusalem munte aw, la sa-in kiko khawm un. Bang hang hiam cih leh { Topa } in ama mite hehnemta a, Jerusalem honkhia khinta hi.
  </para>
  <para style="p">
    <verse number="10" style="v" />{ Topa } in minam khempeuh mai-ah a vangliatna siangtho zangin ama mite honkhia hi. Leitung mi khempeuh in i Pasian' hotkhiatna mu ding uh hi.
  </para>
  <para style="p">
    <verse number="11" style="v" />Kihem un, kihem un. Babylon panin paikhia un la, a nin nate lawng kei un. { Topa}' beellekuang a puate aw, khuasung panin paikhia un la, nomau kisian'suah tawm un.
  </para>
  <para style="p">
    <verse number="12" style="v" />Note' mai-ah { Topa } pai ding a, Israel Pasian pen note' nungah hong cingpa hi ding ahih manin note galtai-in paikhia loin, a kinawhsa-in na paikhia kei ding uh hi.
  </para>
  <para style="p">
    <verse number="13" style="v" />{ Topa } in, “En un; ka nasempa a dau pai-in, amah a lianin kikoihin kilaamto ding a, sang mahmah ding hi.
  </para>
  <para style="p">
    <verse number="14" style="v" />Mi tampite in amah lamdang sa uh hi. Mihing a bang nawnlo zah dongin nakpi takin a mai sia a, mihing a sun nawnlo zah dongin a mel a sia hi.
  </para>
  <para style="p">
    <verse number="15" style="v" />Tua ahih ciangin amah in minam tampite dipkuasak ding a, ama hangin kumpite in a kam uh cih ding uh hi. Bang hang hiam cih leh amaute tungah a kigen ngeilo nate mu ding uh a, amaute in a zak ngeiloh uh nate theitel ding uh hi,” a ci hi.
  </para>
  <chapter number="53" style="c" />
  <para style="p">
    <verse number="1" style="v" />Tua ciangin mite in, “I Zak thu kua in um thei ding ahi hiam? Hih bang thu-ah { Topa}' vangliatna khut kua in bangci muh theih ding ahi hiam?
  </para>
  <para style="p">
    <verse number="2" style="v" />Bang hang hiam cih leh amah pen kungno khat ahi a, lei keu sungah a om singzung khat bangin ahi zongin ama mai-ah khangto lel hi. Eite' et dingin amah in lim leh deihhuaina mel bangmah neilo a, eite' deih dingin hoihna neilo hi.
  </para>
  <para style="p">
    <verse number="3" style="v" />Amah pen mite in simmawhin nusia a, gimna leh natna a thuak ahi hi. Mite in en nuamloin a mai uh a humsan uh mipa bangin amah kisimmawh a, eite in amah i thusim kei hi.
  </para>
  <para style="p">
    <verse number="4" style="v" />“Amah in eite' natna teng thuakin, eite' gimna teng pua khin taktak hi. Ahi zongin eite in amah pen ama mawhna hangin Pasian in a gimsak, gimna a thuak bangin i ngaihsun hi.
  </para>
  <para style="p">
    <verse number="5" style="v" />Ahih hangin eite' khialhna hangin amah kiliamsak a, eite' mawhna hangin amah kisatnim hi. Ama gim thuakna hangin nopna i ngah a, ama liamna hangin damna i ngah hi.
  </para>
  <para style="p">
    <verse number="6" style="v" />Eite khempeuh in tuu bangin lam i khial khin a, eite khempeuh eimau san ciatah i pai khin hi. { Topa } in eite khempeuh' mawhnate ama tungah a suan hi.
  </para>
  <para style="p">
    <verse number="7" style="v" />“Amah kinengniamin gimna a kithuaksak hangin amah kam khat beek paulo hi. Sa gote kiangah a kipaipih tuuno leh a mulmette mai-ah a kipaipih tuu a hamloh mah bangin amah kam khat beek paulo hi.
  </para>
  <para style="p">
    <verse number="8" style="v" />Nenniamna leh thukhenna tawh amah kipaikhiatpih hi. A hingte' gam panin amah kikhenkhia-in, ama mite' khialhna hangin amah in gimna thuak hi, ci-in ama khang mite kua in thei ahi hiam?
  </para>
  <para style="p">
    <verse number="9" style="v" />Amah in mawhna bawllo, zuau gen ngeilo napi-in, amaute in migilote tawh sihna a kibang, mihaute tawh hankhuk a kibang a bawlsak uh hi,” a ci uh hi.
  </para>
  <para style="p">
    <verse number="10" style="v" />Ahih hangin amah a kisatnim ding pen { Topa}' deihna ahi hi. Amah in natna thuaksak hi. Mawhna hangin ama pumpi a kipiak ciangin amah in a suanlekhakte mu ding a, ama khan' a sau ding hi. { Topa}' deihna ama khutsungah pung ding hi.
  </para>
  <para style="p">
    <verse number="11" style="v" />Amah in a gimna thaman mu-in a lungdam ding hi. A mawk thuak ahihlohna thei-in a thuman ka nasempa in mi tampi tak a dik suaksak ding a, amah in amaute' mawhnate pua ding hi.
  </para>
  <para style="p">
    <verse number="12" style="v" />Tua ahih ciangin amah pen miliante tawh nate ka hawmsak ding a, amah in mihaute tawh nate a hawm ding hi. Bang hang hiam cih leh amah in sihna dongin a nuntakna piakhia a, khialhna a nei mite tawh a kisim khawm hi. Ahih hangin amah in mi tampi' mawhna pua a, khialhna a neite-a' dingin a thumsak hi.
  </para>
  <chapter number="54" style="c" />
  <para style="p">
    <verse number="1" style="v" />Ta a neilo, a ciing mi aw, lungdamin la sa in. Nausuak natna a thuak ngeilo mi aw, la sa khia in la, a gingin kiko in! Bang hang hiam cih leh a kinusia numei' tate pen a kiten'pih numeite' tate sangin tamzaw ding hi, { Topa } in ci hi.
  </para>
  <para style="p">
    <verse number="2" style="v" />Na bukmun khan' in la, na ten'na puanbukte kizalsak in. Cil bawl kei in. Na khaute sausak in la, na khetphimte khenkip in.
  </para>
  <para style="p">
    <verse number="3" style="v" />Bang hang hiam cih leh taklam leh veilamah nangmah kizeelin, na suanlekhakte in minam dangte' leitang luah ding uh a, a kinusia khuapite mi tawh dimsak ding uh hi.
  </para>
  <para style="p">
    <verse number="4" style="v" />Lau kei in, maizumna na thuak kei ding hi. Cihna ding theiloin om kei in; maizumin nang hong kikoihlo ding hi. Bang hang hiam cih leh na khangno lai-in na zulhtatna leh na meigon'na hangin hong kikonate na phawkkha nawn kei ding hi.
  </para>
  <para style="p">
    <verse number="5" style="v" />Bang hang hiam cih leh nangmah hong Bawlpa pen nang-a' dingin na pasal bang hi ding a, ama min pen Vanglian { Topa } ahi hi. Israel-te' Siangtho Pa pen nang hong honkhiapa hi a, amah pen leitung buppi' Pasian a kici hi.
  </para>
  <para style="p">
    <verse number="6" style="v" />Khangno lai-a zineih a kima, kinusia-in a dah mahmah zi a kisamkik bangin { Topa } in nang hong samkik hi, na Pasian in ci hi.
  </para>
  <para style="p">
    <verse number="7" style="v" />Tomno sung nang kong nusia pak a, ahih hangin hehpihna lianpi tawh nang kong lakik ding hi.
  </para>
  <para style="p">
    <verse number="8" style="v" />Hehluatna hangin tomno sung nang kiang panin ka maitang ka seel a, ahih hangin tawntung itna tawh nang kong hehpih kik ding hi, nangmah a hong honkhia { Topa } in ci hi.
  </para>
  <para style="p">
    <verse number="9" style="v" />Bang hang hiam cih leh hih pen kei-a' dingin Noah' hun mah tawh a kibang hi. Noah tuite leitungah hong pai nawnlo ding, ci-in ka kiciam mah bangin nang tungah heh nawnloin nang a hong tai nawnlo dingin ka kiciam hi.
  </para>
  <para style="p">
    <verse number="10" style="v" />Bang hang hiam cih leh mual liante kihemin, mual neute a kikhin zongin nang kiang panin ka itna kip paikhia ngeilo ding a, na nopsakna ding ka thuciamna kinlo ding hi, nang a hong hehpih { Topa } in ci hi.
  </para>
  <para style="p">
    <verse number="11" style="v" />“Gimna a thuak, huihpi' nawkgawp, hehnepna a ngahlo khuapi aw, en in, na suangte, suangvui hoih tawh ka ciang ding a, na bulpite suangmanpha tawh ka hih ding hi.
  </para>
  <para style="p">
    <verse number="12" style="v" />Na khumdawnte suangmanpha tawh, na kulhkongpite suangsan tawh, na kulh khempeuh a manpha suang tawh ka bawl ding hi.
  </para>
  <para style="p">
    <verse number="13" style="v" />“{ Topa } in na tapate khempeuh hoihtakin hilh ding a, na tapate daupai mahmah ding uh hi.
  </para>
  <para style="p">
    <verse number="14" style="v" />Thuman leh thutang in nang hong thahatsak ding hi. Nenniamna tawh na kigamla ding a, nang na lau kei ding hi. Kihtakna tawh na kigamla ding a, nangma nai-ah tuate hong pailo ding hi.
  </para>
  <para style="p">
    <verse number="15" style="v" />Mi khatpeuh in note tawh kidona a pian'sak leh tua pen keima kiang pan hilo hi. Note tawh kidona a piangsak peuhmah note' hangin puk ding uh hi.
  </para>
  <para style="p">
    <verse number="16" style="v" />“En un, pum zapin ama kizatna ding ciatin a seek dingin hiam a bawl sikseekpa ka piangsak khin hi. A susia dingin a susia gawp theipa zong ka piangsak khin hi.
  </para>
  <para style="p">
    <verse number="17" style="v" />Nangmah dona dingin a kibawl hiam peuhmah mavang lo ding a, thukhenna sungah na langah a pang mi khempeuh na nialgawpzo ding hi. Hih thu pen { Topa}' nasemte' gamhluah leh keima kiang panin amaute' dikna a kilahna ahi hi, { Topa } in ci hi,” a ci hi.
  </para>
  <chapter number="55" style="c" />
  <para style="p">
    <verse number="1" style="v" />A dangtak mi peuhmah tui phualah hong pai un. An neilote aw, hong pai un la hong ne un! Hong pai un; a man ding bangmah piak kulloin leenggahzu leh bawngnawi na duh zahzah uh hong ne un.
  </para>
  <para style="p">
    <verse number="2" style="v" />An a hilo nate leina dingin bang hangin na sum uh zang a, hong gilvahsak theilo nate ngahna dingin bang hangin na sem na hi uh hiam? Keima thu limtakin ngai-in a limci an ne un la, anlimte-ah nuamsa-in om un.
  </para>
  <para style="p">
    <verse number="3" style="v" />Ka mite aw, ka thu ngai un la, kei kiangah hong pai un. Na nuntak theihna dingun a thu hong za un. David ka it mah bangin keima itna kip, tawntung thuciamna note tawh ka bawl ding hi.
  </para>
  <para style="p">
    <verse number="4" style="v" />David pen mite tungah teci ding, mite a makai ding leh a ukpa dingin ka koih hi.
  </para>
  <para style="p">
    <verse number="5" style="v" />Tu-in note in na theih ngeiloh uh minam dangte na sam ding uh a, amah in note hong minthangsak zo ahih manin, { Topa } note' Pasian, Israel-te' Siangtho Pa' hangin note hong theilo minamte note kiangah hong tai ding uh hi.
  </para>
  <para style="p">
    <verse number="6" style="v" />A kimuh thei hun lai-in { Topa } zong un la amah a nai om lai-in thu ngen un.
  </para>
  <para style="p">
    <verse number="7" style="v" />Migilo in ama gitlohna nusia hen la, thumanlo mi in ama ngaihsutna nusia hen. Amah in a hehpih theihna dingin { Topa } eite' Pasian' kiangah amah paisak un. Bang hang hiam cih leh a mawhna maisiangsak ding hi.
  </para>
  <para style="p">
    <verse number="8" style="v" />Bang hang hiam cih leh keima ngaihsutnate nomau' ngaihsutna bang hilo a, keima paiziate nomau' paizia bang hilo hi, { Topa } in ci hi.
  </para>
  <para style="p">
    <verse number="9" style="v" />Vantung pen leitung sangin a san'zawk mah bangin, keima paiziate zong, nomau paizia sangin sangzaw a, ka ngaihsutnate zong, nomau ngaihsutna sangin a sangzaw ahi hi.
  </para>
  <para style="p">
    <verse number="10" style="v" />Bang hang hiam cih leh vantung panin guahtui leh vuk hong pai-in, amaute ciahkik loin leitung kawtsakin, kungnote mengin selkhiasak a, khai vawhpa khaici pia-in a nepa tungah an a piak mah bangin,
  </para>
  <para style="p">
    <verse number="11" style="v" />keima kam panin a paikhia ka thu zong tua mah bang ding hi. A hawmpi-in kei kiangah hong tungkiklo ding a, keima ngimnasa bangin tangtung sakin, amah ka sawlna thu tangtun' ding hi.
  </para>
  <para style="p">
    <verse number="12" style="v" />Bang hang hiam cih leh Babylon panin lungdamna tawh na paikhia ding uh a, nopsakna tawh hong kipaikhiatpih ding hi. Note mai-a mual liante leh mual neute in la sa-in awng ding uh a, gamsunga sing khempeuh in a khut uh beeng ding uh hi.
  </para>
  <para style="p">
    <verse number="13" style="v" />Ling tangin tak kung hong po ding a, lingkung tangin mui kung hong po ding hi. Tua pen { Topa}' nasepna phawk tawntungna, a kilakhia ngeilo ding, a tawntungin a om lim khat hi ding hi, a ci hi.
  </para>
  <chapter number="56" style="c" />
  <para style="p">
    <verse number="1" style="v" />{ Topa } in hih bangin ci hi: “A sawtloin note ka hong honkhia ding a, hong khahkhia ding ka hih manin thutang thumanin gamta un.
  </para>
  <para style="p">
    <verse number="2" style="v" />Hih banga a gamta mite, hih thu a lenkip mihingte, Sabbath tangin a siasak lote, siatna bawlna ding panin hoihtakin a kikemte, thupha ngah mi ahi hi,” a ci hi.
  </para>
  <para style="p">
    <verse number="3" style="v" />{ Topa } pawlin a beel gamdang mipa in, “{ Topa } in ama mite kiang panin kei hong khenkhia taktak ding hi,” ci kei hen. A kiget mipa in, “En un, kei pen Pasian' mite lakah a kihel thei ding ka hi kei hi,” ci kei hen.
  </para>
  <para style="p">
    <verse number="4" style="v" />Bang hang hiam cih leh { Topa } in hih bangin ci hi: “Keima Sabbath nite tangin, kei hong lungdamsak thei nate teel a, ka thuciamna a lenkip a kiget mite tungah
  </para>
  <para style="p">
    <verse number="5" style="v" />ka innsung leh ka huangsungah tanu leh tapate sangin a hoihzaw phawkna leh min ka pia ding a, a mang ngei nawnlo ding a kip tawntung min amaute tungah ka pia ding hi.
  </para>
  <para style="p">
    <verse number="6" style="v" />“Ama na a sem ding, { Topa}' min a it ding, ama nasem a suak dingin { Topa } pawlin amah a beel gamdang mite, Sabbath ni tangin a siasaklo, ka thuciamna hoihtakin a lenkip mi peuhmah,
  </para>
  <para style="p">
    <verse number="7" style="v" />ka mual siangtho-ah paipihin keima thungetna innsungah ka lungdamsak ding a, amaute' meihal biakna leh a biakpiaknate uh ka biakna tau tungah kisang ding hi. Bang hang hiam cih leh ka inn pen mi khempeuh-a' dingin thungetna inn kici ding hi.
  </para>
  <para style="p">
    <verse number="8" style="v" />Israel a kikhenthangte a kaikhawm Topa { Pasian } in, a kikaikhawmsa mite banah midangte keima kiangah ka kaikhawm lai ding hi, ci hi,” a ci hi.
  </para>
  <para style="p">
    <verse number="9" style="v" />Lo sungah a om ganhing khempeuhte, gamlakah a om ganhing khempeuhte aw, a netum dingin hong pai un.
  </para>
  <para style="p">
    <verse number="10" style="v" />Amau' galvilte a mit uh taw a, amaute khempeuh in bangmah theilo uh hi. Amaute khempeuh ui ham theilo inncing tawh kibang uh a, amaute in tawng theilo uh hi. Mot paupau, lumlum, lususu-in om ding bek nuam a sa uh hi.
  </para>
  <para style="p">
    <verse number="11" style="v" />Uite in nakpi takin duh uh a, kham hun cih nei ngeilo uh hi. Tuucingte in zong thutheihna neilo uh hi. Amaute khempeuh amau tum ciatin gamta uh a, a vekpi-un amau' phattuamna ding bek a zong ciat uh hi.
  </para>
  <para style="p">
    <verse number="12" style="v" />Amaute in, “Hong pai un, leenggahzu nene ni; khamtheihzu dawndawn ni. Zing ciangin zong tuni sangin nuamzaw lai ding hi,” a ci uh hi.
  </para>
  <chapter number="57" style="c" />
  <para style="p">
    <verse number="1" style="v" />Thuman mipa si a, kuamah in tua thu ngaihsutin nei nawnlo hi. Kuamah in a theihloh kalin thutak mite si uh hi. Bang hang hiam cih leh tuahsiatna panin thuman mipa kilakhia a, nopsakna sungah amah tum hi.
  </para>
  <para style="p">
    <verse number="2" style="v" />Thutangin a gamta mite in a sihna uhah nopna ngahin tawlnga uh hi.
  </para>
  <para style="p">
    <verse number="3" style="v" />No, aisan numeite' tapate, numei tawh a mawh mite leh numei pangtatte' tuletate aw, hih lai-ah hong pai un.
  </para>
  <para style="p">
    <verse number="5" style="v" />Note in kua mawlpih gawpgawp na hi uh hiam? Kua' tungah na kam uh ka beba-in na leii uh phen na hi uh hiam? Tawsaw kung lak singkung hing khempeuh nuai-ah pasian biakna-in nulepa mawhna a bawl, kuamsung, suanghawm sungah na tate uh a that note pen khialhna tate, zuauna' tuletate hilo na hi uh hiam?
  </para>
  <para style="p">
    <verse number="6" style="v" />Kuamsunga om suangmaite na la uh a, tua suangmaite na bia uh hi. Tuate tungah tui tawh biakpiakna sungin, an tawh biakpiakna na paipih uh hi. Hih thute' hangin kei lungdam ding ka hi hiam?
  </para>
  <para style="p">
    <verse number="7" style="v" />A lian a sang mual tungah nulepa mawhna na bawl uh a, tua munah biakna pia dingin na paito uh hi.
  </para>
  <para style="p">
    <verse number="8" style="v" />Kongkhak leh kongkhakmung nungah nangmah in na milimte na suang hi. Nangmah in kei hong nusia-in na puante na suah a, nang hong luppih dingin na cial mite tawh na lupna zai deda tungah kahto-in, tua lai-ah na hukna teng na kamsak hi.
  </para>
  <para style="p">
    <verse number="9" style="v" />Molek pasian kiangah a pai dingin sathau tawh khual na zin a, na paknamtuite tawh na siam tawpin na kipuah hi. Nang in gamlapi-ah na tangmite na sawl a, Leinuai dong nangawnah na paisak hi.
  </para>
  <para style="p">
    <verse number="10" style="v" />A gamla na khualzinna hangin nang na gim mahmah a, ahih hangin nangmah in, “Lametna om kei,” na ci kei hi.
  </para>
  <para style="p">
    <verse number="11" style="v" />Nang zuautatin kei na hong phawk kei hi. Kei na hong ngaihsutlohna ding a piangsak zah dingin hih pasian-te bang hi leltak ahi hiam? Sauveipi sung pauloin ka om hithiat manin kei hong zahtaklo na hi hiam?
  </para>
  <para style="p">
    <verse number="12" style="v" />Nangma gamtatna a manin na ngaihsunkha hi. Ahih hangin na gamtatnate ka pholak ding a, na milimte in nang hong huh zolo ding hi.
  </para>
  <para style="p">
    <verse number="13" style="v" />Nang cimawhin na kiko ciangin na milim kaihkhopte kihonsak in! Huih in amaute mutkhia-in, husan'na in amaute seemkhia ding hi. Ahih hangin kei hong beel mi in leitang ngah ding a, ka mual siangtho a luah ding hi.
  </para>
  <para style="p">
    <verse number="14" style="v" />“Zik un, zik un, lampi bawl un; ka mite' lampi a dongkhak thei ding na khempeuh lakhia un,” kici ding hi.
  </para>
  <para style="p">
    <verse number="15" style="v" />Bang hang hiam cih leh a sang, a lian, a nungta tawntung Pa, ama min Siangtho ahipa in hih bangin ci hi: “Kei pen a sangna mun leh a siangtho munah ka om a, a kiniamkhiat mite' lungsim leh a kisik mite' lungsim a thakhauhsak kik dingin kisikna leh kiniamkhiatna lungsim a neite tawh zong kei ka omkhawm hi.
  </para>
  <para style="p">
    <verse number="16" style="v" />Ka mite tungah nuntakna ka pia hi. Amaute ka mawhsak paisuak kei ding a, amaute tungah ka heh tawntung kei ding hi.
  </para>
  <para style="p">
    <verse number="17" style="v" />Amau' huaiham-mawhna hangin ka heh mahmah a, ka hehna lungsim tawh amaute gim pia-in ka nusia hi. Ahih hangin amaute a lungsim uh khauhin, a gamtat ngei bangun gamta lai veve uh hi.
  </para>
  <para style="p">
    <verse number="18" style="v" />“Amau' mawh gamtatnate a vekin ka mu khin a, ahih hangin amaute ka damsak ding hi. Amaute makaihin ka hehnem ding a, a dah a kapte hehnemin ka lungdamsak ding hi.
  </para>
  <para style="p">
    <verse number="19" style="v" />Nopsakna, nopsakna, a gamla leh a nai mi khempeuh tungah om ta hen. Keimah in amaute ka damsak ding hi, { Topa } in ci hi.
  </para>
  <para style="p">
    <verse number="20" style="v" />Ahih hangin migilote pen a kilok tui tawh kibang uh hi. Bang hang hiam cih leh tuipi khawlcip theilo a, a tuite in buan leh ninte laamto uh hi.
  </para>
  <para style="p">
    <verse number="21" style="v" />Migilote-a' dingin nopsakna omlo hi,” ka Pasian in a ci hi.
  </para>
  <chapter number="58" style="c" />
  <para style="p">
    <verse number="1" style="v" />Na aw sit hetloin nakpi takin kiko in la, peengkul aw bangin gingsak in. Ka mihingte tungah amau' khialhnate gen in la, Jakob innkuan tungah amau' mawhnate gen in.
  </para>
  <para style="p">
    <verse number="2" style="v" />Amaute pen, thumanin a gamta, amau' Pasian' biakna ngeina kipte a nusialo minam bang keekin nisimin amaute in kei hong zong uh a, keima lampi a thei nuam uh hi. Amaute in keima kiang panin thukhenna man hong ngen uh a, Pasian' kiang hong nai nuam uh hi.
  </para>
  <para style="p">
    <verse number="3" style="v" />“Kote in an tang napi-in bang hangin kote hong phawklo na hi hiam? Kote kiniamkhiatin om napi-in bang hangin kote hong thei khalo na hi hiam?” hong ci uh hi. Note in an na tan' uh ciangin nomau' deihna na zong uh a, na nasemte uh na nengniam uh hi.
  </para>
  <para style="p">
    <verse number="4" style="v" />Note in a kitawng ding, a kilai ding, gitloh gamtatin, khuttum tawh a kitum ding bekin an na tang uh hi. Hih bang lelin antan'na tawh na thungetna uh hong kingai ding ahi hiam?
  </para>
  <para style="p">
    <verse number="5" style="v" />Maugua kun bangin na lu uh kunsukin, puanhampi leh vut tungah lumin, nomau na kigimsak tawmnate uh kei' deih antan'na nam sa na hi uh hiam? Hih bang hihna pen antan'na man leh { Topa}' san'theih pawl hi, ci ding na hi uh hiam?
  </para>
  <para style="p">
    <verse number="6" style="v" />Kei' deih antan'na hih bang pawl ahi hi: Gitlohna khaute phelin, hakkol savun khaute phel a, a kinengniam mite khahkhia-in thumanlohna hakkol khempeuh suktan ding ahi hi.
  </para>
  <para style="p">
    <verse number="7" style="v" />Na an uh a gilkialte tawh nekhawm un la, inn neilo a zawngte na innsung uhah paipihin, tangguakin a om mite puan silhsakin, na mipihte uh kiang panin bu lo ding hilo na hi uh hiam?
  </para>
  <para style="p">
    <verse number="8" style="v" />Tua ciangin ka maipha pen phalvaktung hong bang ding a, note' tungah hong taangkhia ding hi. Manlang takin na liammate uh hong dam ding hi. Note hong ompih tawntungin note kong hon ding a, na nung na mai uhah ka hong dal ding hi.
  </para>
  <para style="p">
    <verse number="9" style="v" />Tua ciangin nong thungetna uh ka hong pia ding a, nong sap uh ciangin ka hong dawng ding hi. Mi bawlsiatnate khawlin, mi simmawhna leh kam gilo na paunate uh na khawl uh a,
  </para>
  <para style="p">
    <verse number="10" style="v" />gilkial mite an pia-in, kisapna a nei mite tungah a kisapnate na piak uh leh na kimkot uha khuamial pen khuavak hong suak ding a, na lungzin'na uh nitaang hong bang ding hi.
  </para>
  <para style="p">
    <verse number="11" style="v" />Tua ciangin note lam kong lak tawntung ding a, na hoihte tawh kong lungkimsak ding hi. A cidam a thahatin kong omsak ding hi. Tui tampi a ngah tawntung huan, a kang ngeilo ciktui tawh na kibang ding uh hi.
  </para>
  <para style="p">
    <verse number="12" style="v" />Tanglai-in a kisia na munte uh na lamkik ding uh a, khang tampi sung a kisia bulpite na dingtosak kik ding uh hi. Note pen a sia a puahkik, ten'na dingin mun siate a ngei a bangsak kikte hong kici ding hi.
  </para>
  <para style="p">
    <verse number="13" style="v" />Note in Sabbath siangtho sakin, keima ni siangtho ni-in na nasepna panun khawlin Sabbath ni pen deihhuai sa-in, { Topa}' ni siangtho pen pahtawihuai na cih uh a, note in pahtawi-in note' deihbang zuiloin, note' ut bang hiloin motpau loin na om uh leh,
  </para>
  <para style="p">
    <verse number="14" style="v" />keimah biakna hangin lungdamna na ngah ding uh a, leitung khempeuhah pahtawina kong ngahsak ding hi. Na pu uh Jakob tungah ka piak leitang luahin nuam na sa ding uh hi. { Topa } ahi keimah in hih thu ka gen khin hi, a ci hi.
  </para>
  <chapter number="59" style="c" />
  <para style="p">
    <verse number="1" style="v" />A honkhia zolo dingin { Topa } zawngkhallo a, khua a za theilo dingin a bil ngonglo hi.
  </para>
  <para style="p">
    <verse number="2" style="v" />Ahih hangin note' mawhnate in note leh na Pasian uh kikhenna hong piangsak a, amah in note' aw hong zak theihlohna dingin na khialhnate un ama maitang liah hi.
  </para>
  <para style="p">
    <verse number="3" style="v" />Bang hang hiam cih leh na khutte uh mi thahna sisan tawh nin a, na khutmete uh mawhna tawh a nin hi. Na mukte un zuauthu gen a, na leiite un gitlohna thu a gen hi.
  </para>
  <para style="p">
    <verse number="4" style="v" />Kuamah in thutang tawh thu na nei kei uh a, thuman tak tawh thukhen zumah na pai kei uh hi. Note in bangmahlopi suan'in nei-in zuauthu na gen uh a, siatna ding thu ngaihsunin buaina na piangsak uh hi.
  </para>
  <para style="p">
    <verse number="5" style="v" />Na ngaihsutnate uh gul gunei tui bangin gu a nei hi a, na vaihawmnate uh maimom khau puan tawh kibang lel hi. Gul gunei tui khat sukham lehang adang khat hong tui zel hi.
  </para>
  <para style="p">
    <verse number="6" style="v" />Na maimom khau puante uh kizang theilo ding a, kuamah in silhlo ding uh hi. Na vaihawmnate uh tua maimom khau puan bangin a mawkna suak lel ding hi.
  </para>
  <para style="p">
    <verse number="7" style="v" />Siatna bekbek na geelgeel uh a, na sepkhiat ding uh na ngaklah mahmah uh hi. Mawhneilo mite thah ding haksa na sa kei uh hi. Na paina khempeuh uhah siatna vive om kawikawi hi.
  </para>
  <para style="p">
    <verse number="8" style="v" />Note' omna peuhah kuamah lungmuang theilo a, note' sepna khempeuhah thuman khat beek omlo hi. Na lungsim uh kawi mahmah a, hong zuikha mite in thunuam mu ngeilo uh hi.
  </para>
  <para style="p">
    <verse number="9" style="v" />Tua ahih ciangin ei a hong gimsakte kiang panin Pasian in a hong hotkhiatlohna a hang i thei hi. Eite in a nuam ding i lamen a, ahi zongin lungzin'na bekbek i tuak hi.
  </para>
  <para style="p">
    <verse number="10" style="v" />Mittaw bangin kawm i zawt a, mit neilote bangin i mai hi. Suntang laipi mahin khuamial lak bangin i tuk a, a hat mite lakah misi tawh i kibang hi.
  </para>
  <para style="p">
    <verse number="11" style="v" />Eite khempeuh vompi bangin i humham a, vakhu bangin i thumthum hi. Eite in thutang i zong a, ahi zongin khat zong i mu kei hi. Hong hotkhiat ding i ngen a, ahi zongin bangmah hong pianglo hi.
  </para>
  <para style="p">
    <verse number="12" style="v" />Bang hang hiam cih leh nangma tungah kote' thupalsatna tampi tak pha a, ka mawhnate un kote' langah teci hong pang hi. Kote' thupalsatnate, ka mawhnate uh ka thei uh hi.
  </para>
  <para style="p">
    <verse number="13" style="v" />Nangmah hong lehdo-in nang kong nial uh a, na thu kong zui kei uh hi. Midangte nengniamin nang kong lehdo uh hi. Ka ngaihsutnate uh khial a, ka thugente uh zuauthu vive ahi hi.
  </para>
  <para style="p">
    <verse number="14" style="v" />Thutang kihawlkhia a, thuman in hong naih theilo hi. Mihonpite' kikhopna munah thuman kizanglo a, thutang tum theilo hi.
  </para>
  <para style="p">
    <verse number="15" style="v" />Thuman omlo lua ahih manin siatna a pelh mipa pen mihai-in kingaihsun zawsop hi. { Topa } in hih thu mu a, thutang omlo ahih manin amah lungkimlo hi.
  </para>
  <para style="p">
    <verse number="16" style="v" />Amah in nenniamna a thuakte a huh ding mi khat beek a omlohna a mu hi. Tua ahih ciangin amaute a honkhia ding leh a gualzawhna dingin ama vangliatna a zang ding hi.
  </para>
  <para style="p">
    <verse number="17" style="v" />Amah in thumanna pen awmdal lum bangin silh ding a, gualzawhna pen sik lukhu bangin khu ding hi. Na khempeuh a manin bawlkik nopna, gimna a piangsakte gim pia-in thukkik nopna lungsim puan bangin a silh ding hi.
  </para>
  <para style="p">
    <verse number="18" style="v" />Amau' gamtatna bangin amah in thukkik ding a, amah a langpangte gim pia ding hi. Ama galte a thukkik ding hi. A gamla pekah a om tuipi gei-a gamte zong a thukkik ding hi.
  </para>
  <para style="p">
    <verse number="19" style="v" />Tua ahih ciangin nisuahna leh nitumna kikalah a om mi khempeuh in amah zahtakin, a vangliatna kihta ding uh hi. Bang hang hiam cih leh huihpi nung bang, tuipi khang bangin amah hong pai ding hi.
  </para>
  <para style="p">
    <verse number="20" style="v" />{ Topa } in ama mite tungah, “Note a hong hu dingin Jerusalem-ah kong pai ding a, mawhna panin a kiheikhia mi peuhmah ka hong honkhia ding hi.
  </para>
  <para style="p">
    <verse number="21" style="v" />“Note tawh hih bangin thuciamna ka bawl hi: Keima vangliatna tawh keima thukhamte leh ka thuhilhnate note tungah ka hong pia khin a, tu-a kipanin a tawntungin note in tua thute zui-in na suanlekhakte uh na hilh ding uh a, a khang khangin na maimangsak kei ding uh hi,” a ci hi.
  </para>
  <chapter number="60" style="c" />
  <para style="p">
    <verse number="1" style="v" />Jerusalem khuapi aw, tho-in sun nitaang bang in! { Topa}' minthan'na in nangmah hong taan'zo hi.
  </para>
  <para style="p">
    <verse number="2" style="v" />Minam dangte khuamial in tuamcip ding a, ahi zongin nangma tungah { Topa}' khuavak hong taang ding hi. Ama minthan'na in nang hong ompih ding hi.
  </para>
  <para style="p">
    <verse number="3" style="v" />Nangma khuavak sungah minam dangte hong pai ding uh a, nangma taan'khiatna sungah kumpite hong pai ding uh hi.
  </para>
  <para style="p">
    <verse number="4" style="v" />Na kimkotah khuadak in la mu in. Na mite kikaikhawmin nang kiangah a ciah dingin hong pai uh hi. Na tapate gamlapi panin hong ciah ding uh a, na tanute naungek bangin hong kipua ding hi.
  </para>
  <para style="p">
    <verse number="5" style="v" />Tua ciangin nangmah in mu-in na maitai ding a, na lungsim lingin na lungdam ding hi. Bang hang hiam cih leh tuipi tawnin nangma kiangah van hong kipuak ding a, minamte' hauhna khempeuh nangma kiangah hong tung ding hi.
  </para>
  <para style="p">
    <verse number="6" style="v" />Midian mite leh Efah mite' kalaoh note, kalaoh honpite in nang hong tuam ding uh a, Sheba gamsunga om khempeuh hong pai ding uh hi. Amaute in kham leh paknamtui hong paipih ding uh a, { Topa } phatna a taangko ding uh hi.
  </para>
  <para style="p">
    <verse number="7" style="v" />Kedar gam tuuhonte khempeuh nang kiangah hong kipua ding a, Nebaioth mite' tuutalte nangma deihnana-ah kizang ding hi. Ka biakna tau tungah piak dingin tuate hong kipaipih ding a, keimah in a minthang ka biakinn ka minthangsak semsem ding hi.
  </para>
  <para style="p">
    <verse number="8" style="v" />Meiipi leeng bangin hong pai henhan hih teembawte, vakhute a bukah a leeng bangin a hong leeng henhante kuate ahi hiam?
  </para>
  <para style="p">
    <verse number="9" style="v" />Hih teembawte pen tuipi gei leh tuikulhah a om teembawte hi a, Tarshish teembaw lianpite in hong makaih hi. { Topa } in nangmah a minthang mahmahin hong bawlkhin ahih manin gamlapi panin tua teembawte in nangma mite hong puak uh a, a ngun a khamte uh tawh hong puakkhawm uh hi. { Topa}, na Pasian, Israel-te' Siangtho Pa a pahtawina-in a hong puak uh ahi hi.
  </para>
  <para style="p">
    <verse number="10" style="v" />Gamdang mite in na kulhte ciangkik ding uh a, amau' kumpite in nangma na hong sem ding uh hi. Bang hang hiam cih leh ka hehna tawh nang kong vatgawp khin a, ahih hangin tu-in keima maipha tawh nang tungah hehpihna kong nei khin hi.
  </para>
  <para style="p">
    <verse number="11" style="v" />Kigual deudau-in a hong paina uhah a kumpite uh hong makai-in, mite in minamte' hauhna na kiang hong tuttheihna dingin na kulhkongpite kihong tawntung ding a, a sun a zanin kikhak ngeilo ding hi.
  </para>
  <para style="p">
    <verse number="12" style="v" />Bang hang hiam cih leh nangma na hong semlo minam leh kumpi gam beimang ding a, tua minamte kisia-maimang ding hi.
  </para>
  <para style="p">
    <verse number="13" style="v" />Keima biakinn mun a mel a hoihsak dingin Lebanon mual minthan'na ahi taksan sing, hiangpa sing leh taksingte na kiangah hong tung ding a, keima khengakna mun ka minthangsak ding hi.
  </para>
  <para style="p">
    <verse number="14" style="v" />Nang hong nengniamte' tate na mai-ah a kunsa-in hong pai ding uh a, nang hong simmawh mi khempeuh na khe mai-ah hong bok ding uh hi. Amaute in nang pen { Topa}' khuapi, Israel-te' Siangtho Pa' Zion, hong ci ding uh hi.
  </para>
  <para style="p">
    <verse number="15" style="v" />Hong kinusia, hong kimudah, kuama hong nawkloh nang pen a tawntungin lianin, khang khat pan khang khat lungdamna ahi dingin ka hong bawl ding hi.
  </para>
  <para style="p">
    <verse number="16" style="v" />Nupi khat in a ta nawi pia-in limtakin a kep bangin, minamte leh kumpite in nang hong vakin hong kem ding uh hi. Tua ciangin kei pen { Topa}, nangmah a hong Honpa, nangmah a hong Tankhiapa, Jakob' Vanglian Pa ka hihna na thei ding hi.
  </para>
  <para style="p">
    <verse number="17" style="v" />Sumngo tangin kham kong puak ding a, sik tangin ngun kong paipih ding hi. Sing tangin sumngo, suang tangin sik kong puak ding hi. Nuam na sakna dingin na mang liante uh bawlin na nasem ukte uh thuman thutang tawh na ka semsak ding hi.
  </para>
  <para style="p">
    <verse number="18" style="v" />Na gamsungah ngongtatna thu kiza nawnlo ding a, na gamsungah siatmaina leh suksiatna om nawnlo ding hi. Nangmah in na kulhte pen Hotkhiatna, na kulhkongpite pen Phatna, na ci ding hi.
  </para>
  <para style="p">
    <verse number="19" style="v" />Sun hunin ni pen nangma khuavak hilo ding a, zan hunin kha pen na khuavak hi nawnlo ding hi. { Topa } pen a tawntung nangma khuavak hi ding a, na Pasian pen na minthan'na hi ding hi.
  </para>
  <para style="p">
    <verse number="20" style="v" />Na ni tum nawnlo ding a, na kha zong tumkik nawnlo ding hi. Bang hang hiam cih leh { Topa } pen nangma khuavak hi tawntung ding a, na thumna hunte beita ding hi.
  </para>
  <para style="p">
    <verse number="21" style="v" />Na mihingte khempeuh thuman ding uh hi. Keima min a than'na dingin keima suansa kung, ka khut tawh ka sepsa gam pen amaute in nei paisuak ding uh hi.
  </para>
  <para style="p">
    <verse number="22" style="v" />A ngekpen mipa minam khat suak ding a, a neupente milianpi suak ding hi. Kei pen { Topa } ka hi hi. A hun a tun' ciangin keimah in thakhatin hih thu ka tungsak ding hi.
  </para>
  <chapter number="61" style="c" />
  <para style="p">
    <verse number="1" style="v" />Gimna a thuak mite tungah thuhoih a puak dingin { Topa } in kei hong teelin hong sawl ahih manin keima sungah Topa { Pasian}' kha hong om hi. Lungsim kitamzante a damsak ding, salin a kimante tungah suahtakna thu a gen ding, a kikhum mite-a' dingin thong kong a hong ding,
  </para>
  <para style="p">
    <verse number="2" style="v" />{ Topa } in a mite honkhia-in, a galte a guallelhsak ding hun a tun'na thu a gen ding, a thum mi khempeuh a hehnem ding,
  </para>
  <para style="p">
    <verse number="3" style="v" />amaute pen a thuman mite kici-in, amah a kiminthan'sak theihna dingin { Topa } in a mite kem hi, a kicih theihna dingin Zion-ah a om a dah mite a lungdamna ding, a lungkham mite in phatna la a saktheihna ding, a lunggim mite in Pasian a phattheihna dingin amah in kei hong sawlzo hi.
  </para>
  <para style="p">
    <verse number="4" style="v" />Amaute in tanglai-a a siasate, lampha kik ding uh a, a kisiamaisate ding kiksak ding uh hi. Amaute in khang tampi sung a kisiamaisa khuapite puahkik ding uh hi.
  </para>
  <para style="p">
    <verse number="5" style="v" />Gamdang mite in na tuuhonte uh hong kepsak ding a, khualmite pen note' lo kho leh leenggui puahte hi ding uh hi.
  </para>
  <para style="p">
    <verse number="6" style="v" />Ahih hangin note pen { Topa}' siampite hong kici ding a, mihingte in note pen i Pasian' nasemte, ci-in hong gen ding uh hi. Minamte' hauhna teng note in na ne ding uh a, amau' hauhna teng note in na kisaktheihpih ding uh hi.
  </para>
  <para style="p">
    <verse number="7" style="v" />Note' maizumna tangin nopsakna a zah nihin na ngah ding uh a, note' mindaina tangin no' ngahna sungah na lungdam ding uh hi. Tua ahih ciangin na gamsung uhah a zah nih na luah ding uh hi. Note-a' pen tawntung lungdamna hi ding hi.
  </para>
  <para style="p">
    <verse number="8" style="v" />Bang hang hiam cih leh keimah { Topa } in thutang deihin, mi' nate suhna leh khialhna ka mudah hi. Amaute tungah amau' thaman thuman takin ka pia ding a, tawntung thuciamna amaute tawh ka bawl ding hi.
  </para>
  <para style="p">
    <verse number="9" style="v" />Amau' suanlekhakte pen minamte lakah kithei ding a, amau' tuletate pen mite laizangah kithei ding hi. Amaute pen { Topa } in thupha a piak mite hi, ci-in a mu mi khempeuhte in thei-in sang ding uh hi.
  </para>
  <para style="p">
    <verse number="10" style="v" />{ Topa}' hangin nakpi takin ka lungdam ding a, ka Pasian' hangin kipakin ka diang ding hi. Bang hang hiam cih leh zipipa puanhoih tawh kizemin, mothaknu a suangmanphate tawh a kizep mah bangin amah in hotkhiatna puan kei hong silhsakin, thumanna puanpi tawh kei hong tuam khin hi.
  </para>
  <para style="p">
    <verse number="11" style="v" />Bang hang hiam cih leh leitung in a dawn meengsakin, huan in a kituhte a posak mah bangin Topa { Pasian } in minam khempeuh mai-ah thumanna leh phatna a pokhia sak hi.
  </para>
  <chapter number="62" style="c" />
  <para style="p">
    <verse number="1" style="v" />Zion a kihotkhiatna thu khuavak bangin a taan'khiat mateng, ama gualzawhna thu meivak kuang bangin a taan'khiat matengin, Zion ka ngaihsutna-in gamdai takin ka om mawk kei ding a, Jerusalem ka ngaihsutna-in ka khawl mawk kei ding hi.
  </para>
  <para style="p">
    <verse number="2" style="v" />Minamte in na gualzawhna mu ding uh a, kumpi khempeuh in na minthan'na mu ding uh hi. { Topa } in nang a hong phuah min thak tawh nang hong kisam ding hi.
  </para>
  <para style="p">
    <verse number="3" style="v" />Nang pen { Topa}-a' dingin hotkhiatna lukhu, na Pasian-a' dingin kumpi lukhu tawh na kibang ding hi.
  </para>
  <para style="p">
    <verse number="4" style="v" />Nang pen a kinusia, hong kici nawnlo ding a, na leitang pen Gamkhing, kici nawnlo ding hi. Nang pen ama tungah ka lungkimna om, hong kici ding a, na leitang pen a Kiten'pih, kici ding hi. Bang hang hiam cih leh nang tungah { Topa } lungkim a, na leitang pen a kiten'pih zi tawh kibang ding hi.
  </para>
  <para style="p">
    <verse number="5" style="v" />Bang hang hiam cih leh tangval in nungak khat a ten'pih mah bangin nang hong lampa in nang hong ten'pih ding a, zipipa mothaknu tungah a lungdam mah bangin nang tungah na Pasian lungdam ding hi.
  </para>
  <para style="p">
    <verse number="7" style="v" />Jerusalem aw, na kulhte tungah galvilte ka koih khin a, sun tawntung leh zan tawntungin amaute gamdai ngeilo ding uh hi. Amaute in a thuciamna { Topa } phawksak ding uh a, amah in Jerusalem kipsakin leitung mite' phat dingin a bawlkik matengin amaute khawllo ding uh hi.
  </para>
  <para style="p">
    <verse number="8" style="v" />{ Topa } in limtakin thuciamna bawl khinzo a, a vangliatna tawh tungsak ding hi. “Na galte' an dingin na ante ka piakik nawn kei ding a, nangma sepsa leenggahzu gamdang mite in dawn nawnlo ding hi.
  </para>
  <para style="p">
    <verse number="9" style="v" />Ahih hangin an a kholte in ne-in { Topa } na phat ding uh a, a kaikhawmte in keima biakinn huang sungah a dawn ding uh hi,” ci hi.
  </para>
  <para style="p">
    <verse number="10" style="v" />Jerusalem mite aw, kulhkongpite panin paikhia un la a hong ciahkik na mipihte uh-a' dingin lam bawlkhol un. Lam zik un; lam lianpi zikin suangtumte paikhia un la, mite' muh dingin lim khat khaito un.
  </para>
  <para style="p">
    <verse number="11" style="v" />Leimong dongah { Topa } taangko khin hi. Jerusalem mite tungah, “En un, no hong honkhiapa hong pai hi. Ama sep thaman a mite hong pua a, a gualzawhna thaman a mite hong masuan hi,” ci un.
  </para>
  <para style="p">
    <verse number="12" style="v" />Amaute pen A Siangtho Mi, { Topa}' Hotkhiatte kici ding a, nang pen a Kizongkhia, a kinusialo khuapi, hong kici ding hi.
  </para>
  <chapter number="63" style="c" />
  <para style="p">
    <verse number="1" style="v" />Edom gam, Bozrah khua panin puan ausan silhin a hong pai, a puansilhna-ah minthan'na mel nei-in, ama thahatna tawh a hong paipa kua ahi hiam? A honkhiazo dingin hatna a nei, gualzawhna thu a zasak dingin a hong paipa pen { Topa } ahi keimah ka hi hi.
  </para>
  <para style="p">
    <verse number="2" style="v" />Bang hangin na puan san a, na puansilhte, leenggah cilna-ah leenggah a cilpa' puan tawh kibang ahi hiam?
  </para>
  <para style="p">
    <verse number="3" style="v" />Mite lak panin kuamah in kei hong huhlo a, keimah guak in leenggah cil bangin minam dangte ka cil hi. Sinsona tawh amaute ka cil a, hehna tawh amaute ka tuancil hi. Ka puan tungah amaute' si hong kithehgawp a, ka puan khempeuh tungah sisan hong baang khin hi.
  </para>
  <para style="p">
    <verse number="4" style="v" />Ka mite ka hotkhiat ding hunta ka sa a, a galte uh gimpiak ding a hun hita hi, ci-in ka ngaihsun hi.
  </para>
  <para style="p">
    <verse number="5" style="v" />Hong huh ding mi ka zong a, ahi zongin kuamah omlo hi. Kei a hong huh ding a omloh ciangin lamdang ka sa hi. Ahi zongin ka hehna in hong thahatsak a, keimahmah thahatna tawh ka gualzo hi.
  </para>
  <para style="p">
    <verse number="6" style="v" />Ka sinsona tawh minam dangte cilin, ka hehna hangin amaute zukham ka bangsak a, amaute' sisan leilakah ka thehthang hi.
  </para>
  <para style="p">
    <verse number="7" style="v" />{ Topa}' itna kip, { Topa } phatnate, { Topa } in eite tungah a hong piak khempeuh tawh a kizui leh, ama hehpihna leh a lianpi ama itna kip tawh a kizui-in amaute tunga a piak, Israel innkuan tungah ama hoihna lianpite ka gengen ding hi.
  </para>
  <para style="p">
    <verse number="8" style="v" />Bang hang hiam cih leh { Topa } in, “Amaute pen keima mi taktak hi a, amaute in kei hong khemlo ding hi,” a ci hi. Tua ahih manin a lungkhamna panun amaute a honkhia hi.
  </para>
  <para style="p">
    <verse number="9" style="v" />Vantung mite' hotkhiat hiloin, { Topa } mahmah in amaute honkhia hi. A itna leh a hehpihna tawh amaute honkhia a, amah in a beisa hun khempeuhah amaute hoihtakin a kem hi.
  </para>
  <para style="p">
    <verse number="10" style="v" />Ahih hangin amaute in lehdo uh a, ama kha siangtho a dahsak uh hi. Tua ahih ciangin amah pen amaute' gal suak a, amahmah in amaute a do hi.
  </para>
  <para style="p">
    <verse number="11" style="v" />Tua ciangin amaute in hun lui lai, ama nasem Moses' hun a phawk uh hi. Ama mi a makaite honkhia-in, tuipi sung panin a paikhiatpih { Topa} koi-ah omta ahi hiam? Amaute' tungah ama kha a piapa,
  </para>
  <para style="p">
    <verse number="12" style="v" />Moses tung tawnin a vangliatna zangin na lianpipi a sempa, ama mite' mai-ah tuite khenkhamin, a minthan' tawntungna dingin hih bang nate a sempa, tu-in koi-ah omta ahi hiam, ci uh hi.
  </para>
  <para style="p">
    <verse number="13" style="v" />{ Topa } in tuithuk kantanin amaute a paipih ciangin leilaka sakol pai bangin kip mahmah uh a, amaute puklo uh hi.
  </para>
  <para style="p">
    <verse number="14" style="v" />Lonona kuamsung a zuansuk bawngte bangin { Topa } in amaute tawldamna a pia hi. Tua bangin { Topa } in a mite lamlak ahih manin ama min thang tawntung hi.
  </para>
  <para style="p">
    <verse number="15" style="v" />A siangtho, a minthang, nangma omna vantung panin hong ensuk in la hong mu in. Nangma deihsakna leh na vangliatna koi-ah omta ahi hiam? Na lungsim' deihna leh nangma hehpihna kote-a' dingin maimangta hi.
  </para>
  <para style="p">
    <verse number="16" style="v" />Bang hang hiam cih leh, Abraham in kote hong huhloin, Israel in kote hong phawkloh hangin nang pen kote' Pa na hi hi. { Topa } aw, nang pen kote' Pa na hi a, nangmah in tanglai pek pan kote a hong honkhiapa na hi hi.
  </para>
  <para style="p">
    <verse number="17" style="v" />{ Topa } aw, kote in nang kong kihtakloh theihna dingun bang hangin na lampi panin kote hong pialsakin ka lungsim uh khauhsak na hi hiam? Nangma nasemte, nangma luah minamte na ngaihsutna-in hong kihei kik in.
  </para>
  <para style="p">
    <verse number="18" style="v" />Nangma mi siangthote in tawlkhat sung bek na biakinn nei a, ko hong langpangte in tua na biakinn pen tuancilgawp khinta hi.
  </para>
  <para style="p">
    <verse number="19" style="v" />Kote pen nangmah in cikmahin na uk ngeiloh mite, nangma mi ahi ngeilo mite tawh a kibang ka suakkhin uh hi.
  </para>
  <chapter number="64" style="c" />
  <para style="p">
    <verse number="2" style="v" />Nangma langte tungah na min na theihsakna ding leh nangma omna-ah minamte lau-in a lin'na dingin mei in selkeu kuangsakin mei in tui a sosak bangin nangma mai-ah mualte a lin'na dingin bang hangin na vangliatna tawh vantung balkekin hong paisuklo na hi hiam?
  </para>
  <para style="p">
    <verse number="3" style="v" />Kote' lamet lohpi-in nang hong pai-in a lauhuai nate na bawl ngei a, na mai-ah mualte a ling hi.
  </para>
  <para style="p">
    <verse number="4" style="v" />Amah a ngakte-a' dingin na a sempa' thu tanglai pek panin kuamah in thei ngeilo, kuama bil in za ngeilo a, kuama mit in nang simloh Pasian dang mu ngeilo uh hi.
  </para>
  <para style="p">
    <verse number="5" style="v" />Thuman nasep lungdam takin a semte, nangma deih bangin a nungtate, nangmah in na limbawl hi. Kote tungah nang na heh a, ahi zongin kote ka khial lai veve uh hi. Tanglai peka kipanin ka mawh ngitnget uh hi. A tua bangpi mahin kote hong kihon ding ahi hiam?
  </para>
  <para style="p">
    <verse number="6" style="v" />Kote khempeuh mawhnei mi ka hi khin uh a, ka gamtat hoih khempeuh uh zong puannin tawh kibanglai veve hi. Kote khempeuh singteh bangin ka vul uh a, ka mawhna hangun huih letkhiat nahthel keu ka bang uh hi.
  </para>
  <para style="p">
    <verse number="7" style="v" />Tua ahih ciangin nangmah a hong pom dingin a hanciam tawm, nangma min a lo kuamah omlo hi. Bang hang hiam cih leh kote kiang panin nang in na maitang na seel a, mawhna khutsungah kote na hong pia hi.
  </para>
  <para style="p">
    <verse number="8" style="v" />Ahi zongin { Topa } aw, nang pen kote' Pa na hi hi. Kote pen tungman bang hi-in, nang pen beelsekpa bang na hi a, kote khempeuh nangma bawl mite ka hi uh hi.
  </para>
  <para style="p">
    <verse number="9" style="v" />{ Topa } aw, nakpi takin sinso kei in la, mawhna ciamtehteh kei in. Kote khempeuh nangma mi ka hihna uh hong ngaihsun in.
  </para>
  <para style="p">
    <verse number="10" style="v" />Nangma khuapi siangthote gamlak suak khinta a, Zion zong gamlakpi suak a, Jerusalem khua gamkhing a suak hi.
  </para>
  <para style="p">
    <verse number="11" style="v" />Kote' inn a siangtho leh a hoihte, ka pate un nangmah hong phatna munte mei in kang khin a, kote' mun nuam khempeuh a sia suak khinta hi.
  </para>
  <para style="p">
    <verse number="12" style="v" />{ Topa } aw, hih thute-ah nangmah ki-ipcip niloh ding na hi hiam? Nang daitakin om dide-in nakpi takin kote hong gimsak ding na hi hiam?
  </para>
  <chapter number="65" style="c" />
  <para style="p">
    <verse number="1" style="v" />Keima mite' thungetna a pia dingin a baihsa-in kei om napi-in, amaute in hong ngenlo uh hi. Amaute' muh dingin kei om napi-in, amaute in hong zong beeklo uh hi. Minamte tungah, “Hih lai-ah om ing, hih lai-ah om ing,” ci-in a dawng pah dingin kiging napi-in, amaute in kei tungah thu hong ngenlo uh hi.
  </para>
  <para style="p">
    <verse number="2" style="v" />A hoihloin gamta-in, amau' deih bang a zui teitei mite,
  </para>
  <para style="p">
    <verse number="3" style="v" />ka maitangah a tawntungin kei hong hehsak denin, biakna huan sungah biakpiakna bawlin dawibiakna tau tungah paknamtui a hal mite,
  </para>
  <para style="p">
    <verse number="4" style="v" />han sungah tu-in, mun simthamah zanin misite thu a dong mite, voksa ne-in amau' beel sungah dawibiakna sa mehtui a koih mite,
  </para>
  <para style="p">
    <verse number="5" style="v" />“Note kiang panin kote hong kituamkoih ahih manin kihemkhia un la, ko kiangah hong pai kei un,” ci-in midangte tungah a gen mite — hih bang mite khempeuh a sang dingin a beisa hun sungah ka kiging tawntung hi. Hih bang mite ka thuakzo nawn kei hi. Amaute tungah ka hehna pen a mit ngeilo meikuang tawh kibang hi.
  </para>
  <para style="p">
    <verse number="7" style="v" />Tu-in amaute gimpiak ding ka khentat khin a, amaute' thuak dingte lai sungah kiciamteh khin hi. Amau' mawhnate ka mawk koih kei ding a, amau' mawhna leh a pu a pate uh mawhnate ka thukkik ding hi. Amaute in mual liante tungah paknamtui halin, mual neute tungah hong simmawh uh ahih manin amau' gamtatna tawh kizui-in ka thuk ding hi, ci hi.
  </para>
  <para style="p">
    <verse number="8" style="v" />{ Topa } in hih bangin ci hi: “Leenggahzu pen leenggah bom panin kingah a, mite in, ‘Tuate kimang thei ding ahih ciangin susia kei un,’ a cih mah bangun kei zong a minam bupun susia loin, keima na hong semte ka suaktasak ding hi.
  </para>
  <para style="p">
    <verse number="9" style="v" />Jakob sung panin Judah minamte thupha ka pia ding a, amau' suanlekhakte in mualtung gam a luah ding uh hi. Keima na hong sem, keima teel mite, tua gamah teng ding uh hi.
  </para>
  <para style="p">
    <verse number="10" style="v" />Amaute in kei hong bia ding uh a, Sharon gam pen amau' tuuhon gamtatna mun suaksak ding uh a, Akhor Kuam pen amau' bawng honte' lupna mun a suaksak ding uh hi.
  </para>
  <para style="p">
    <verse number="11" style="v" />“Ahih hangin kei a hong nusia, ka mual siangtho a mangngilh, Gad pasian-a' dingin sabuai phahin, Meni pasian-a' dingin zu helsa hai sungah a dim note pen,
  </para>
  <para style="p">
    <verse number="12" style="v" />namsau tawh a si dingin ka hong seh ding a, hong that dingte' mai-ah na ngawng uh na dawh ding uh hi. Bang hang hiam cih leh kong sap ciangin note in nong dawng kei uh a, thu ka gen ciangin nong ngai kei uh hi. Keima thu man'loh ding mah na utzaw uh a, a sia na gamta uh hi.
  </para>
  <para style="p">
    <verse number="13" style="v" />Tua ahih manin Topa { Pasian } in hih bangin ci hi: En un, ka nasemte in ne ding uh a, ahih hangin note na gilkial ding uh hi. Ka nasemte in dawn ding uh a, ahih hangin note na dangtak ding uh hi. Ka nasemte lungdam ding uh a, ahih hangin note na maizum ding uh hi.
  </para>
  <para style="p">
    <verse number="14" style="v" />Ka nasemte in lungdamin la sa ding uh a, note in lungsim na sa-in kiko-in, lungsim gimna hangin na tau ding uh hi.
  </para>
  <para style="p">
    <verse number="15" style="v" />Keima teel mite in ciamsiatna-in na min uh zang ding uh a, Topa { Pasian } in note hong that ding hi. Ahih hangin ama nasemte pen min dang a phuah ding hi.
  </para>
  <para style="p">
    <verse number="16" style="v" />Leitungah thupha a kipiak ding a ngenpa in thuman Pasian min tawh thupha a kipiak ding ngen ding a, leitungah thuciamna a lapa in thuman Pasian min tawh a ciam ding hi. Bang hang hiam cih leh a beisa huna haksatnate khempeuh kimangngilh khinta a, tuate beimang khinta hi.
  </para>
  <para style="p">
    <verse number="17" style="v" />“Tu-in vantung thakte leh leitung thak ka piangsak hi. A beisa thute kiciamteh nawnlo ding a, kiphawkkha nawnlo ding hi.
  </para>
  <para style="p">
    <verse number="18" style="v" />Keima pian'saksa sungah lungdamin kipakin om tawntung un. Bang hang hiam cih leh Jerusalem khuapi lungdamna khua-in bawlin, a mite a lungnuam dingin ka bawl hi.
  </para>
  <para style="p">
    <verse number="19" style="v" />Jerusalem' hangin ka lungdam ding a, ka mite' hangin ka kipak ding hi. Tua khuasungah kahna aw leh cimawhin kikona aw om nawnlo ding hi.
  </para>
  <para style="p">
    <verse number="20" style="v" />Naupangte a ngeksih omlo ding a, sauveipipi kinungta ding hi. Kum za bek a nungtate a khan'sihin kingaihsun ding a, kum za cingloin a site, keima gimpiakna lim hi ding hi.
  </para>
  <para style="p">
    <verse number="21" style="v" />Amaute in inn lam ding uh a, a sungah teng ding uh hi. Amaute in leenggui lo bawl ding uh a, a gah ne ding uh hi.
  </para>
  <para style="p">
    <verse number="22" style="v" />Amaute in inn lam ding uh a, tua inn-ah midang teng, cih om nawnlo ding hi. Amaute in leenggui suanin adang khat in ne, cih omlo ding hi. Bang hang hiam cih leh keima mite' nuntak hun pen singkung khat nuntak tan bang sawt ding a, keima teel mite in amau' khut tawh a sepsa nate lungdamin nesuak ding uh hi.
  </para>
  <para style="p">
    <verse number="23" style="v" />Amaute in a mawkna dingin na semlo ding uh a, lungkhamna dingin ta neilo ding uh hi. Bang hang hiam cih leh amaute pen { Topa}' thupha piak, suanlekhakte hi ding uh a, amau' tate amaute tawh nungta khawm ding uh hi.
  </para>
  <para style="p">
    <verse number="24" style="v" />Amaute in hong sap ma-in ke'n ka dawng ding a, amaute in thu a gen laitakin ke'n ka za ding hi.
  </para>
  <para style="p">
    <verse number="25" style="v" />Keivom leh tuuno in an nekhawm ding uh a, humpinelkai in bawngtal bangin buhkung ne ding hi. Leivui pen gulpi' an hita ding a, mite hong tu nawnlo ding hi. Keima mual siangtho tung tengah amaute kiliamsaklo ding uh a, kisusialo ding uh hi, { Topa } in ci hi,” a ci hi.
  </para>
  <chapter number="66" style="c" />
  <para style="p">
    <verse number="1" style="v" />{ Topa } in hih bangin ci hi: Vantung pen keima tokhom hi a, leitung pen keima khengakna ahi hi. Kei-a' dingin koi lai-ah inn lam ding a, keima tawlngakna ding mun koi lai ahi hiam?
  </para>
  <para style="p">
    <verse number="2" style="v" />Hih nate khempeuh keima bawlsa ahih manin hih nate khempeuh keima-a' ahi hi, { Topa } in ci hi. Ahih hangin kiniamkhiatin, lungsim a kitamzan mipa, keima thu-ah lau-in a ling kelkelpa, keima deih mipa ahi hi.
  </para>
  <para style="p">
    <verse number="3" style="v" />Biakna-in bawngtal a gopa in mihing zong that hi. Biakpiakna-in tuuno a gopa in ui ngawng zong at hi. An tawh biakpiakna a bawlpa in vok si zong pia hi. Paknamtui tawh phawkna biakpiakna a bawlpa in milim zong bia-in thupha a pia hi. Hih mite amau ut bang ciatin gamta uh a, amau' kihhuai gamtatna uhah nuam a sa uh hi.
  </para>
  <para style="p">
    <verse number="4" style="v" />Tua ahih ciangin amaute tungah gimna ka tungsak ding a, amau' kihtak thute mah amau' tungah ka tungsak ding hi. Bang hang hiam cih leh ka sap ciangin kuamah in hong dawnglo uh a, thu ka gen ciangin kuamah in hong ngailo uh hi. Keima thu man'loh ding mah utzaw uh a, a sia-in gamta uh hi, a ci hi.
  </para>
  <para style="p">
    <verse number="5" style="v" />Ama thu-ah lau-in a ling mite aw, { Topa}' thu za un: Keima tungah note nong cihtakna hangun na mipihte uh pawlkhat in note hong mudahin hong hawlkhia ding uh a, zahpihna tawh note hong hopihin, “Lungdamin na om ding uh hong deihsak ka hih manun, { Topa } in ama liatna hong lak hen la, note hong honkhia ta hen,” hong ci vial ding uh hi. Hih banga hong paute pen mindaina a thuak ding mite ahi uh hi.
  </para>
  <para style="p">
    <verse number="6" style="v" />Ngai un, khuapi sunga gamlumna! Biakinn sunga awging! { Topa } in a galte gim a piakna huging ahi hi.
  </para>
  <para style="p">
    <verse number="7" style="v" />Ka khuapi siangtho pen nausuak natna a thuak ma-in nau a suak nupi tawh kibang a, nausuak gimna a tun' ma-in amah in tapa khat a nei hi.
  </para>
  <para style="p">
    <verse number="8" style="v" />A tuaci bang kua'n za ngei na hi uh hiam? A tuaci bang kua'n mu ngei na hi uh hiam? Ni khat thu-in gam khat piang ngei ahi hiam? Tomnokhat sungin minam khat piangkhia ngei ahi hiam? Bang hang hiam cih leh Zion in nausuak gimna a thuak phetin a minamte suakkhia pah hi.
  </para>
  <para style="p">
    <verse number="9" style="v" />Nausuah hun tungsak napi-in suaksaklo ding ka hi hiam, { Topa } in ci hi. Nau a suakkhiasak keimah in naugil khakcip ding ka hi hiam, na Pasian in ci hi.
  </para>
  <para style="p">
    <verse number="11" style="v" />Naungek in a nu' nawi teepin nuam a sak mah bangin, Jerusalem in nuam a sakna-ah nuam na sakkhawm theihna dingun amah a it khempeuhte aw, Jerusalem tawh lungdam un la, ama hangin kipak un. Ama hangin kapin a thum khempeuhte aw, ama lungdamna-ah amah tawh lungdam khawm un, a ci hi.
  </para>
  <para style="p">
    <verse number="12" style="v" />{ Topa } in hih bangin ci hi: Tu-in gunpi bangin nopsakna leh tuiletkhia bangin minamte' hauhna ama tungah ka tungsak ding hi. Note pen a nu' nawi teepin, a ang-ah kipua a, a khuk tungah a diang naungek na bang ding uh hi.
  </para>
  <para style="p">
    <verse number="13" style="v" />A nu in a ta a hehnep bangin note kong hehnem ding a, note in Jerusalem khuasungah hehnepna na ngah ding uh hi.
  </para>
  <para style="p">
    <verse number="14" style="v" />Hih thu a hong piang na muh uh ciangin na lungdam ding uh hi. Note hong thahatsakin hong cidamsak ding hi. Tua ciangin ka thu hong mangte ka huhna, ka galte tungah ka hehna ka lahna thu na thei ding uh hi, ci hi.
  </para>
  <para style="p">
    <verse number="15" style="v" />Bang hang hiam cih leh heh mahmahna tawh ama sinsona leh meikuang tawh gim a pia dingin meikuang sungah { Topa } hong pai ding a, huihpi bangin a leengte hong pai ding hi.
  </para>
  <para style="p">
    <verse number="16" style="v" />Bang hang hiam cih leh { Topa } in mei tawh thukhenna sem ding a, a mawh mi khempeuh tungah a namsau tawh thu khen ding a, { Topa } in a thah mite tam mahmah ding hi.
  </para>
  <para style="p">
    <verse number="17" style="v" />Biakna huan sungah a pai dingin amaute kisian'suahin a kisiangthosak, a laizanga om pen a zuite, voksa leh kihhuaina leh zusa a nete beimang khawm ding hi, { Topa } in ci hi.
  </para>
  <para style="p">
    <verse number="18" style="v" />Bang hang hiam cih leh amau' nasepnate leh amau' ngaihsutnate ka thei a, minam khempeuh a khawm dingin ka hong pai hi. Amaute hong pai-in ka minthan'na mu ding uh a,
  </para>
  <para style="p">
    <verse number="19" style="v" />amaute' lakah lim khat ka khai ding hi. Amau' sung panin, minamte tung, Tarshish mite tung, Put mi leh Lud mite tung, Meshek mite tung, Tubal mi leh Javan mite tung, ka min hoihna a za ngeilo, ka minthan'na a mu ngeilo tuipi gei-a om gam mite tungah a suakta lai mite ka sawl ding hi. Amaute in minamte lakah ka minthan'na genthang ding uh hi.
  </para>
  <para style="p">
    <verse number="20" style="v" />Israel mite in beel siangtho sungah an tawh amau biakpiakna tawi-in { Topa}' biakinn-ah hong paipih uh mah bangin amaute in minam khempeuh lak panin { Topa}' tungah piak dingin na sanggamte khempeuh uh, sakolte, leengte, taalte, leh late, kalaoh hatte tungah hong pua-in ka mual siangtho Jerusalem-ah hong paipih ding uh hi, { Topa } in ci hi.
  </para>
  <para style="p">
    <verse number="21" style="v" />Amaute kimkhat zong, siampite leh Levi mite a suak dingin ka la ding hi, { Topa } in ci hi.
  </para>
  <para style="p">
    <verse number="22" style="v" />Ka bawl ding vantung thak leh leitung thak pen ahih leh keima mai-ah kip ding hi. Tua mah bangin na suan na khakte uh leh na min uh kip ding hi, { Topa } in ci hi.
  </para>
  <para style="p">
    <verse number="23" style="v" />Khadet khat pan Khadet khat, keimah bia dingin Jerusalem-ah mi khempeuh hong pai ding uh hi, { Topa } in ci hi.
  </para>
  <para style="p">
    <verse number="24" style="v" />Amaute a ciah uh ciangin kei hong lehdo mite' luanghawmte en ding uh hi. Bang hang hiam cih leh amau a ne thante si ngeiloin, amau a kihalna mei mit ngeilo ding a, amaute pen mi khempeuh' kih hi ding hi, a ci hi.
  </para>
</usx>