<?xml version="1.0" encoding="UTF-8"?>
<usx version="2.0">
  <book code="PSA" style="id">Psalms</book>
  <para style="mt">Psalms</para>
  <chapter number="1" style="c"/>
  <para style="p">
    <verse number="1" style="v"/>Mi nuamsa i cih in, migilote’ thu a zui lo mi, mimawhte’ lampi-a ding lo mi, mi a thusim lote’ phual-a tu lo mi;
  </para>
  <para style="p">
    <verse number="2" style="v"/>ama nopsakna in Topa’ thu sung bek mah hi a, sun leh zanin ama thu a ngaihsunsun mi ahi hi.
  </para>
  <para style="p">
    <verse number="3" style="v"/>Amah in luitui luang gei-a kisuan, ama gah hunin gah a, a teh a vul lo singkung tawh kibang hi. Ahihna khempeuh ah a ma pai hi.
  </para>
  <para style="p">
    <verse number="4" style="v"/>Migilote ahih leh tua bang hi lo a, huih letkhiat ansi tawh kibang uh hi.
  </para>
  <para style="p">
    <verse number="5" style="v"/>Tua ahih ciangin migilote in thukhenna nang zo lo ding a, mimawhte in midikte’ pawl sungah kihel thei lo ding hi;
  </para>
  <para style="p">
    <verse number="6" style="v"/>bang hang hiam cih leh Topa in midikte’ lampi kem a, migilote’ lampi ahi leh siamang ding hi.
  </para>
  <chapter number="2" style="c"/>
  <para style="p">
    <verse number="1" style="v"/>Bang thu hangin minamte in siat nading ah kithukhat sim a, mite in a mawk nading sawmsim uh hiam?
  </para>
  <para style="p">
    <verse number="2" style="v"/>Leitung kumpite leh gam ukte in, Topa leh ama sathau nilhpa langpangin vaihawm uh a,
  </para>
  <para style="p">
    <verse number="3" style="v"/>“Amau’ hong hennate su-tat khia-in, amau khaute ei kiang panin paikhia ni,” ci uh hi.
  </para>
  <para style="p">
    <verse number="4" style="v"/>Vantunga tu-pa in nuihsan a, tua Topa in amaute zahko hi.
  </para>
  <para style="p">
    <verse number="5" style="v"/>Tua ciangin hehna tawh amau kiangah thu gen ding a, heh luatna tawh amaute linglawng sakin,
  </para>
  <para style="p">
    <verse number="6" style="v"/>“Ka mual siangtho Zion tungah ka Kumpi ka tusak khin hi,” ci hi.
  </para>
  <para style="p">
    <verse number="7" style="v"/>Topa’ thukhenna kong gen ding hi; Amah in kei’ tungah, “Nang in ka tapa na hi a, tuni in nang kong piang sak khin zo hi.
  </para>
  <para style="p">
    <verse number="8" style="v"/>Keima tungah hong ngen in; nangma luah dingin minamte ka bawl ding a, leimong dongin nangma neihsa ka hisak ding hi.
  </para>
  <para style="p">
    <verse number="9" style="v"/>Siktawn khat tawh amaute na satkham ding a, beelseekpa’ beel den’khap bangin amaute lei-ah na dengzan ding hi,” hong ci hi.
  </para>
  <para style="p">
    <verse number="10" style="v"/>Tua ahih ciangin kumpite aw, tu-in pil un; leitung gam ukte aw, thu phawk un.
  </para>
  <para style="p">
    <verse number="11-12" style="v"/>Launa tawh Topa’ na sem un la, liin’na tawh lungdamin, a khe nam un; tua hi kei leh amah sinso-in, lam kal-ah na sia-mang ding uh hi; bang hang hiam cih leh ama hehna kitawhkuang pak hi. Amah a bel khempeuh mi nuamsate ahi hi.
  </para>
  <chapter number="3" style="c"/>
  <para style="p">
    <verse number="1" style="v"/>Topa aw, ka galte tam mahmah! Mi tampi in kei hong langpan’ nainai hi.
  </para>
  <para style="p">
    <verse number="2" style="v"/>“Pasian in amah huh lo ding,” mi tampi in hong ci uh hi.
  </para>
  <para style="p">
    <verse number="3" style="v"/>Ahih hangin, Topa aw, nangmah in ka kidalna lum, ka minthan’na leh ka lu hong phongpa na hi hi.
  </para>
  <para style="p">
    <verse number="4" style="v"/>Nakpi in Topa ka gal sap a, amah in a mual siangtho panin hong dawng hi.
  </para>
  <para style="p">
    <verse number="5" style="v"/>Lum-in ka ihmu a, Topa in hong kem ahih manin ka thokik hi.
  </para>
  <para style="p">
    <verse number="6" style="v"/>Keimah hong galbawl, hong umcih mi tulsawm tampite ka kihta kei hi.
  </para>
  <para style="p">
    <verse number="7" style="v"/>Tho in, Topa! Kei hong hon in, ka Pasian! Bang hang hiam cih leh nangmah in ka galte khempeuh’ paang na satgawp a, migilote’ ha na su-tan hi.
  </para>
  <para style="p">
    <verse number="8" style="v"/>Hotkhiatna in Topa, Nangma hang ahi hi; na mite tungah na thupha hong tung ta hen!
  </para>
  <chapter number="4" style="c"/>
  <para style="p">
    <verse number="1" style="v"/>Kong sap ciangin hong dawng in, a thuman ka Pasian! Gimna ka thuak ciangin nopsakna nong pia hi. Kei hong hehpih in la ka thungetna hong za in.
  </para>
  <para style="p">
    <verse number="2" style="v"/>Mite aw, ka minphatna in bang tanvei daina thuak ding ahi hiam? Bang tanvei thu mawkna deih-in, zuauthu zong ding na hi uh hiam?
  </para>
  <para style="p">
    <verse number="3" style="v"/>Ahih hangin Topa in miphate ama adingin a koihtuam lam thei ta un; ke’n ka sap ciangin Topa in hong za hi.
  </para>
  <para style="p">
    <verse number="4" style="v"/>Lau-in liing un la, mawhna pel un; na lupna tung uh-ah lungngai phapha un la, om khikhe lel un.
  </para>
  <para style="p">
    <verse number="5" style="v"/>A maan biakna piaknate lui un la, Topa muang un.
  </para>
  <para style="p">
    <verse number="6" style="v"/>Mi tampi in, "Thupha ngah thei leeng ut si hang. Ko tungah na maitang vang hong taangsak in, Topa!" ci uh hi.
  </para>
  <para style="p">
    <verse number="7" style="v"/>Amaute in an leh leenggahtui a hauh cianga a nuam uh sangin nuamna lianzaw ka lung sungah nong guan hi.
  </para>
  <para style="p">
    <verse number="8" style="v"/>Nuam takin lumin ka ihmu ding hi; bang hang hiam cih leh Topa aw, nangmah bek in lungmuan’na munah nong om sak hi.
  </para>
  <chapter number="5" style="c"/>
  <para style="p">
    <verse number="1" style="v"/>Topa aw, kong paunate hong ngai in la, kong thumnate hong thudon in.
  </para>
  <para style="p">
    <verse number="2" style="v"/>Ka Kumpi leh ka Pasian aw, nangma tungah hong thum ka hih manin ka kikona aw hong ngai in.
  </para>
  <para style="p">
    <verse number="3" style="v"/>Topa aw, zingsangin ka aw nong za hi; zingsangin nangma adingin biakna bawlin kong ngak hi.
  </para>
  <para style="p">
    <verse number="4" style="v"/>Bang hang hiam cih leh gitlohna a deih Pasian na hi kei a, siatna in tawlkhat sung zong nang tawh a omkhawm thei kei hi.
  </para>
  <para style="p">
    <verse number="5" style="v"/>A kisatheite na mit tawh kituak lo hi; siatna bawlte khempeuh na mudah hi.
  </para>
  <para style="p">
    <verse number="6" style="v"/>Zuauthu a gen mite na susia hi; Topa in, mi thah nopna lungsim leh mi kheem nopna lungsim neite mudah hi.
  </para>
  <para style="p">
    <verse number="7" style="v"/>Kei ahih leh, a kicing na itna kip suangin na inn sungah ka tum ding a, nangmah zahtakna tawh a siangtho na biakinn lam nga-in ka bia ding hi.
  </para>
  <para style="p">
    <verse number="8" style="v"/>Topa aw, ka galte’ hangin na thumanna tawh hong makaih in la, ka mai-ah na lampi tangsak in.
  </para>
  <para style="p">
    <verse number="9" style="v"/>Bang hang hiam cih leh amau sungah thuman om lo hi; amau lungsim ah siatna bek ngaihsun uh a, amau gawlgui in a kihongsa hankhuk tawh kibang hi. A leii uh tawh mawk phat uh hi.
  </para>
  <para style="p">
    <verse number="10" style="v"/>Pasian aw, a mawhna uh amau thuak sak in la, amau thu mah tawh amau puksak in; amaute in nangmah hong lehdo uh ahih manin amau mawhna tampite hangin amau paaikhia in.
  </para>
  <para style="p">
    <verse number="11" style="v"/>Ahih hangin nang hong belte khempeuh lungdam sak in la, nuamna la sasak tawntung in; na min a deihte, nangma sungah gualzo-a a lungdam theih nadingin amaute na hu hi.
  </para>
  <para style="p">
    <verse number="12" style="v"/>Topa aw, thuman mi thupha na pia hi; lum tawh dal bangin deihsakna tawh na dal hi.
  </para>
  <chapter number="6" style="c"/>
  <para style="p">
    <verse number="1" style="v"/>Topa aw, na heh laitak hong tai kei in la, lungso sa-in hong thuhilh kei in.
  </para>
  <para style="p">
    <verse number="2" style="v"/>Topa aw, thanem ka hih manin kei tungah dikna hong zang in; Topa aw, ka guh ka tang na ahih manin hong dam sak in.
  </para>
  <para style="p">
    <verse number="3" style="v"/>Ka hin’ gim mahmah hi. Topa— bang tanvei hong sawt lai ding na hi hiam?
  </para>
  <para style="p">
    <verse number="4" style="v"/>Topa aw, hong kihei in la kei hong gum in; itna kip neipa na hih manin keimah hong hon in.
  </para>
  <para style="p">
    <verse number="5" style="v"/>Bang hang hiam cih leh sihna-ah nangmah phawk theihna om lo ahih manin, Leinuai panin kua in nang hong phat thei ding ahi hiam?
  </para>
  <para style="p">
    <verse number="6" style="v"/>Ka tautauna-in ka gim hi; zan sialin ka khitui in ka lupphah tum a, ka kahkahna-in ka lupna kawt dikdek hi.
  </para>
  <para style="p">
    <verse number="7" style="v"/>Dahna hangin ka mit mial a, ka galte’ hangin ka mitzung zaw semsem hi.
  </para>
  <para style="p">
    <verse number="8" style="v"/>Siatna bawlte khempeuh aw, ka kiang panin kihemkhia un; bang hang hiam cih leh Topa in ka kahna aw a za zo hi.
  </para>
  <para style="p">
    <verse number="9" style="v"/>Topa in ka thumna za zo a, Topa in ka thungetna hong sang hi.
  </para>
  <para style="p">
    <verse number="10" style="v"/>Ka galte khempeuh zahhuai in genthei mahmah ding uh hi; amaute in nungkik-in, maizumna thuak pah ding uh hi.
  </para>
  <chapter number="7" style="c"/>
  <para style="p">
    <verse number="1" style="v"/>Topa ka Pasian aw, nang kong bel hi; kei hong delhte khempeuh kiang panin hong gum in la hong hon in.
  </para>
  <para style="p">
    <verse number="2" style="v"/>Hong hon kei lecin, hong hon ding dang om lo ahih manin amaute in humpinelkai bangin hong kaikhia-in hong balgawp ding uh hi.
  </para>
  <para style="p">
    <verse number="3" style="v"/>Topa ka Pasian aw, hih bangin ka gamtat a siat a, ka khut a khialh leh,
  </para>
  <para style="p">
    <verse number="4" style="v"/>thu om lopi-in ka lawmte kheemin, ka galte ka huh tak leh,
  </para>
  <para style="p">
    <verse number="5" style="v"/>galte in delhin hong pha hen la, lei lakah kei hong tuancilsak in la, leilak ah hong sialpai ta hen.
  </para>
  <para style="p">
    <verse number="6" style="v"/>Tho in, Topa, hehsa-in thasaan in la, ka galte’ hehna hong dal in; khanglo in, ka Pasian aw, thukhen nading khat na seh khin zo hi.
  </para>
  <para style="p">
    <verse number="7" style="v"/>Mite nangma kim-ah kikhawmsak in la, amau tung a san’na munah tu in.
  </para>
  <para style="p">
    <verse number="8" style="v"/>Topa in mite thukhen hi; Topa aw, ka thumanna leh ka sunga om keima dikna tawh kizui-in thu hong khen in.
  </para>
  <para style="p">
    <verse number="9" style="v"/>Lungsim leh ngaihsutna a en a thuman Pasian aw, migilote’ siatna beisak in la, mi thumante kipsak in.
  </para>
  <para style="p">
    <verse number="10" style="v"/>Pasian in kei hong hupa hi a, lungsim thutang mite a hon hi.
  </para>
  <para style="p">
    <verse number="11" style="v"/>Pasian in a tang-a thu khenpa hi a, ni sim-a heh den Pasian ahi hi.
  </para>
  <para style="p">
    <verse number="12" style="v"/>Mi in a kibawl phat kik kei leh, Pasian in a thalkhau suui zo a, a namsau taat ding hi.
  </para>
  <para style="p">
    <verse number="13" style="v"/>Amah in mei thaltang bawl a, sih theihna ama galhiamte a baihsa-in koih zo hi.
  </para>
  <para style="p">
    <verse number="14" style="v"/>Migilo in thusia gai-in suak nuamin na a, zuauthu hing khia hi.
  </para>
  <para style="p">
    <verse number="15" style="v"/>Amah in gum to-in, ama tawhsa gum sung mah ah amah kia hi.
  </para>
  <para style="p">
    <verse number="16" style="v"/>Ama lungngaih hoih lo pen ama lu tungah tungkik a, ama gamtatsia pen ama luzang mah ah tu hi.
  </para>
  <para style="p">
    <verse number="17" style="v"/>Ke’n ahih leh, ama dikna om bangin Topa tungah lungdamna ka lak ding a, a Sangpen Topa min, phatna la ka sak ding hi.
  </para>
  <chapter number="8" style="c"/>
  <para style="p">
    <verse number="1" style="v"/>Topa, kote’ Topa aw, leitung khempeuhah na min bangzahin lian! Vantungah na min a than’na
  </para>
  <para style="p">
    <verse number="2" style="v"/>naungekte leh naupangte’ kam tawh kisa hi; gal na neih manin galte leh langpangte na daihsak nadingin panmun kip na bawl khin hi.
  </para>
  <para style="p">
    <verse number="3" style="v"/>Na khutmete’ nasepna, na bawlsa kha leh aksite, na vantungte ka et ciangin,
  </para>
  <para style="p">
    <verse number="4" style="v"/>nangma ngaihsut tham dingin mi in bang hi a, na phawk tham dingin mihing’ ta bang hi lel ahi hiam?
  </para>
  <para style="p">
    <verse number="5" style="v"/>Ahi zongin, Pasian sangin a neuzaw deuhin amah na bawl a, minthan’na leh pahtawina na guan hi.
  </para>
  <para style="p">
    <verse number="6" style="v"/>Na khut tawh na bawlsate khempeuh tungah ukna amah na pia hi.
  </para>
  <para style="p">
    <verse number="7" style="v"/>tuu leh bawng khempeuh, gamsa khempeuh zong,
  </para>
  <para style="p">
    <verse number="8" style="v"/>huih lak-a leeng vasate, tui sunga om ngasate, tui’ lampi-a tawn khempeuhte, na khempeuh ama khe nuai-ah na koih hi.
  </para>
  <para style="p">
    <verse number="9" style="v"/>Topa, kote’ Topa aw, leitung khempeuhah na min bangzahin lian!
  </para>
  <chapter number="9" style="c"/>
  <para style="p">
    <verse number="1" style="v"/>Ka lungsim khempeuh tawh Topa tungah lungdamna kong pia ding hi; na bawlna a lamdangte khempeuh ka gen ding hi.
  </para>
  <para style="p">
    <verse number="2" style="v"/>Lungdamin nangma sungah nuamin ka diang ding a, min phatna la ka sa ding hi, Sangpen Pa aw.
  </para>
  <para style="p">
    <verse number="3" style="v"/>Ka galte a nungkik ciangin, nangma mai-ah amaute pukin kisia uh hi.
  </para>
  <para style="p">
    <verse number="4" style="v"/>Bang hang hiam cih leh, keima thutan’na nong kipsak a, tokhom tungah tu-in thuman na khen hi.
  </para>
  <para style="p">
    <verse number="5" style="v"/>Minamte na tai a, migilote na susia hi; a tawntunga mangthang dingin amau min na phiat hi.
  </para>
  <para style="p">
    <verse number="6" style="v"/>Siat denna sungah galte beimang hi; a khuate uh na zunglot hi; amau kiphawk kha nawn lo hi.
  </para>
  <para style="p">
    <verse number="7" style="v"/>Topa ahih leh kumpi za-in tu ngitnget a, thukhen nadingin a tokhom a bawl hi.
  </para>
  <para style="p">
    <verse number="8" style="v"/>leitung mite’ thu a manin khen a, a kilawm bangin mite’ thu khen hi.
  </para>
  <para style="p">
    <verse number="9" style="v"/>Topa in, nen’niamna a thuakte’ adingin munkip hi a, haksat hun ciangin mun muan’huai ahi hi.
  </para>
  <para style="p">
    <verse number="10" style="v"/>Topa aw, nangmah hong zongte nusia lo na hih manin, na min a theite in nang hong muang hi.
  </para>
  <para style="p">
    <verse number="11" style="v"/>Zion-a om Topa phatna la sa un! Ama nasepnate mite lakah gen un!
  </para>
  <para style="p">
    <verse number="12" style="v"/>Bang hang hiam cih leh mi thahna a hua-pa in amaute phawk a, a thuak mite’ aw mangngilh lo hi.
  </para>
  <para style="p">
    <verse number="13" style="v"/>Ka tungah hong dik in, Topa! Sihna panin hong honkhiapa aw, kei hong mudahte tung pan ka thuakna hong en in la,
  </para>
  <para style="p">
    <verse number="14" style="v"/>nangmah phatnate phawk kikkik-in, Zion tanute huang sungah nong hotna hangin ka nuam ding hi.
  </para>
  <para style="p">
    <verse number="15" style="v"/>Amau bawlsa gum sungah minamte kiasuk uh a, a ngenthang siahna sung uh-ah amau khe mah a awk hi.
  </para>
  <para style="p">
    <verse number="16" style="v"/>Topa in thu hong khen-in, migilote amau khut nasepna mah-ah awksakna tawh amah hong kilang hi.
  </para>
  <para style="p">
    <verse number="17" style="v"/>Pasian a mangngilh minam khempeuh ahi migilote in Leinuai ah pai ding uh hi.
  </para>
  <para style="p">
    <verse number="18" style="v"/>Bang hang hiam cih leh mi cimawhte kimangngilh den lo ding a, mizawngte’ lametna bei paisuak lo ding hi.
  </para>
  <para style="p">
    <verse number="19" style="v"/>Tho in, Topa! Mi, kizosak ke’n; na mai-ah minamte thu khen in!
  </para>
  <para style="p">
    <verse number="20" style="v"/>Amaute lau sak in, Topa! Mi ahih lelna uh minamte theisak in!
  </para>
  <chapter number="10" style="c"/>
  <para style="p">
    <verse number="1" style="v"/>Topa aw, bang hanga gamla din’ na hi hiam? Haksat hunin bang hanga nang bu khong na hi hiam?
  </para>
  <para style="p">
    <verse number="2" style="v"/>Migilote in kiphatsakna tawh mizawngte uuk delh uh hi; amau ngaihsut vaihawmna mah-ah amaute awk sak in.
  </para>
  <para style="p">
    <verse number="3" style="v"/>Bang hang hiam cih leh migilo in a lungsim deihna kiphatsak pih a, ngah nading a huaihampa in, Topa phuisam-in taisan hi.
  </para>
  <para style="p">
    <verse number="4" style="v"/>Migilo in kiphatsakna maisuah tawh amah zong lo a, ama ngaihsutna khempeuh ah, “Pasian om kei,” ci hi.
  </para>
  <para style="p">
    <verse number="5" style="v"/>Ahih nate a ma pai ngitnget hi; amah kiphasak a, na thukhennate ama muhna’ bat zawh lohin sang hi; a galte khempeuh ahih leh amah in nehpiksan lel hi.
  </para>
  <para style="p">
    <verse number="6" style="v"/>A lungsim sungah, “Kiling ngei kei ning; khang tawntungin kamsiatna tuak kei ning,” ci-in amah in ngaihsun hi.
  </para>
  <para style="p">
    <verse number="7" style="v"/>Ama kampau in hamsia leh khemna leh netniamna tawh kidim a, siatna leh manlohna thugenin nei hi.
  </para>
  <para style="p">
    <verse number="8" style="v"/>Khua neute sungah mi bukin tu a, munbute-ah mawh nei lote that hi. Ama mit in mi tuahsiate encik sim a,
  </para>
  <para style="p">
    <verse number="9" style="v"/>humpinelkai in a kua pan a buk bangin amah in buk sim-in, mizawngte man dingin buk a, mizawngte a ngenthang sungah kai-in man hi.
  </para>
  <para style="p">
    <verse number="10" style="v"/>A thatang hat thu tawh mi tuahsia mi, sucip-in, hoi-in puk suksak hi.
  </para>
  <para style="p">
    <verse number="11" style="v"/>Ama lungsim sungah, “Hih pen, Pasian in mangngilh hi, a mai seel hi, en lo ding hi,” ci-in ngaihsun hi.
  </para>
  <para style="p">
    <verse number="12" style="v"/>Tho in, Topa! Pasian aw, na khut lamto in la, a thuakte mangngilh kei in.
  </para>
  <para style="p">
    <verse number="13" style="v"/>Bang hangin migilo in Pasian simmawh a, a lungsim sungah “Nangmah in thu dongtel lo ding,” ci ahi hiam?
  </para>
  <para style="p">
    <verse number="14" style="v"/>Nangmah in na mu hi; hi takpi hi, na khut sungah na koih theih nadingin haksatna leh gimna na ciamteh hi; tuahsia mi in nangma tungah ama pumpi hong ap hi; pa nei lote a huhpa na hi hi.
  </para>
  <para style="p">
    <verse number="15" style="v"/>Migilo leh siatna bawlte’ ban kuaitan in la, a gitlohnate a bei matengin zong in.
  </para>
  <para style="p">
    <verse number="16" style="v"/>Topa in a tawntungin Kumpi hi a, ama leitang panin minamte beimang ding hi.
  </para>
  <para style="p">
    <verse number="17" style="v"/>Topa aw, lungnemte deihna na ngai ding hi; a lungsim uh na hatsak ding a, na bil na ngat ding hi.
  </para>
  <para style="p">
    <verse number="18" style="v"/>Pa nei lo leh nen’niamna a thuakte tungah na thutang a, leitung mite in launa tuak kha nawn lo ding hi.
  </para>
  <chapter number="11" style="c"/>
  <para style="p">
    <verse number="1" style="v"/>Topa ka bel hi; bangci-in ka tungah, “Vasa leeng bangin mual tungah tai-in,
  </para>
  <para style="p">
    <verse number="2" style="v"/>bang hang hiam cih leh, en in, migilote in, khuamial sung pan lungsim thutangte kap dingin a thalkhau uh-ah thaltang bulhin a thal uh keek hi;
  </para>
  <para style="p">
    <verse number="3" style="v"/>bulpite kisusia leh, midikte in bang cih thei nawn ding hiam?” nong ci thei diam?
  </para>
  <para style="p">
    <verse number="4" style="v"/>Topa in ama biakinn siangtho sungah om a, Topa’ tokhom in vantungah om hi; a mit-in en a, a mit tawh mihing’ tate entel hi.
  </para>
  <para style="p">
    <verse number="5" style="v"/>Topa in midikte leh migilote en tel a, a ngongtat nuam mi a lungsim in mudah hi.
  </para>
  <para style="p">
    <verse number="6" style="v"/>Migilote tungah amah in mei-am leh kat zusak ding a, amau ngah ding hai in huih sa mahmah hi ding hi.
  </para>
  <para style="p">
    <verse number="7" style="v"/>Bang hang hiam cih leh Topa dik a, dik gamtatna deih hi; thutang mi in ama mai mu ding hi.
  </para>
  <chapter number="12" style="c"/>
  <para style="p">
    <verse number="1" style="v"/>Topa aw, hong huh in, bang hang hiam cih leh mihing’ tate lak panin mi thumante mangthang a, mipha khat beek om nawn lo hi.
  </para>
  <para style="p">
    <verse number="2" style="v"/>Mi kim in a vengte kiangah zuau thu gen ciat a, phat khemna kamzol leh lungsim nam nih tawh pau uh hi.
  </para>
  <para style="p">
    <verse number="3-4" style="v"/>“I leii tawh gual zo ding i mukte eima neihsa; i to kua hiam?” a ci vial, kiphatsakna a piangsak leii, phat khemna muk khempeuh, Topa in atkhia ta hen.
  </para>
  <para style="p">
    <verse number="5" style="v"/>Topa in, “Mizawng mi a neihsa kihawkkhia a, mi cimawh mi thuum ahih ciangin, tu’n ding-in, ama lunggulh lungmuan’na munah amah ka koih ding hi,” ci hi.
  </para>
  <para style="p">
    <verse number="6" style="v"/>Topa’ thuciamnate in a siangtho thuciamna hi a, meikhuk sunga sagih vei a kisiangsak ngun tawh kibang hi.
  </para>
  <para style="p">
    <verse number="7" style="v"/>Topa aw, kote hong dal in la, tu khang mite kiang panin hong kem in.
  </para>
  <para style="p">
    <verse number="8" style="v"/>Mihing’ tate lakah siatna a kipahtawi ciangin mun khempeuhah migilote vak kawikawi hi.
  </para>
  <chapter number="13" style="c"/>
  <para style="p">
    <verse number="1" style="v"/>Topa aw, bang tanvei hi ding ahi hiam? Kei hong mangngilh paisuak ding na hi hiam? Bang tanvei kei kiang pan na maitang seel ding na hi hiam?
  </para>
  <para style="p">
    <verse number="2" style="v"/>Bang tanvei gimna thuakin, sunthapai-in ka lungsim dah ding ahi hiam? Bang tanvei kei’ tungah ka galte gualzo ding a hi hiam?
  </para>
  <para style="p">
    <verse number="3" style="v"/>Topa ka Pasian aw, ngaihsun in la hong dawng in, ihmu-in si kha ding ka hih manin ka mitte hong vak sak in;
  </para>
  <para style="p">
    <verse number="4" style="v"/>ka galte in “Ama tungah gualzo khin ing” ci kha ding hi. Kei ka lin’ manin ka galte nuam kha ding hi.
  </para>
  <para style="p">
    <verse number="5" style="v"/>Ahih hangin na itna kip ka muang a, nangma hotkhiatna sungah ka lungdam ding hi.
  </para>
  <para style="p">
    <verse number="6" style="v"/>Kicing takin nong hehpih manin, Topa, la kong sak ding hi.
  </para>
  <chapter number="14" style="c"/>
  <para style="p">
    <verse number="1" style="v"/>Mihai mi in a lungsim sungah, “Pasian om lo hi,” ci-in ngaihsun hi. Amaute sia uh a, kihhuai gamtatin, ahoih-a gamta kuamah om lo hi.
  </para>
  <para style="p">
    <verse number="2" style="v"/>A pil gamtat, Pasian a zong a om uh hiam cih a theih nadingin Topa in vantung panin mihing’ tate ensuk hi.
  </para>
  <para style="p">
    <verse number="3" style="v"/>Amaute a vekpi-in puk khin uh a, a kibangin kisia kim uh hi; a hoih gamtat khat beek om lo hi.
  </para>
  <para style="p">
    <verse number="4" style="v"/>Topa’ tunga a ngen lo, an nek bang a ka mite a netum, siatna a bawlte in theihna nei lo ahi hiam?
  </para>
  <para style="p">
    <verse number="5" style="v"/>Amaute pen launa lianpi sungah om ding uh hi, bang hang hiam cih leh midikte tawh Pasian omkhawm hi.
  </para>
  <para style="p">
    <verse number="6" style="v"/>Mizawng mi’ geelna na siasak nuam a, ahih hangin Topa in ama belh ahi hi.
  </para>
  <para style="p">
    <verse number="7" style="v"/>Zion panin Israelte’ ading hotkhiatna hong tung taleh maw! Topa in ama mite’ nopsakna a piak kik ciangin, Jakob nuamin Israel kipak ding hi.
  </para>
  <chapter number="15" style="c"/>
  <para style="p">
    <verse number="1" style="v"/>Topa aw, na buk sungah kua om ding hiam? Na mual siangtho tungah kua teng ding hiam?
  </para>
  <para style="p">
    <verse number="2" style="v"/>Paubang loin gamta-in, a manin na sem a, lungsim tak a gen mi,
  </para>
  <para style="p">
    <verse number="3" style="v"/>a leii tawh gensia loin, a lawmte tungah siatna bawl lo a, a vengte a mawhsak lo mi,
  </para>
  <para style="p">
    <verse number="4" style="v"/>a mit in ginalote thusim lo a, ahi zongin Topa a zahtakte a pahtawi mi; ama nat nading nangawn-ah a ciampel lo mi,
  </para>
  <para style="p">
    <verse number="5" style="v"/>a meet-in ama sum kha lo a, thutangte’ lang ah golhguk a la lo mi ahi hi. Hihte khempeuh a hih mi pen liing ngei lo ding hi.
  </para>
  <chapter number="16" style="c"/>
  <para style="p">
    <verse number="1" style="v"/>Pasian aw, nangmah hong bel ka hih ciangin keimah hong kem in.
  </para>
  <para style="p">
    <verse number="2" style="v"/>Topa tungah, “Nang in ka Topa na hi hi; nang tawh loin hoihna ka nei kei hi,” ka ci hi.
  </para>
  <para style="p">
    <verse number="3" style="v"/>Leitung a, om mi siangthote ahih leh, amaute nampi hi a, amau sungah ka lungkimna teng om hi.
  </para>
  <para style="p">
    <verse number="4" style="v"/>Pasian dang a teelte in amau dahna khangsak hi; amau’ si theh biaknate ke’n bawlpih loin, amau’ pasiante ka biakpih kei ding hi.
  </para>
  <para style="p">
    <verse number="5" style="v"/>Topa pen keima luah dinga ka teelsa leh keima hai, na hi hi; keima ngah ding nangmah in na kem hi.
  </para>
  <para style="p">
    <verse number="6" style="v"/>Kei-a’ pen mun nuam sung hong tu ahih manin gamluah hoih nei ka hi hi.
  </para>
  <para style="p">
    <verse number="7" style="v"/>Ngaihsutna hong lak Topa ka phat hi; zan-in zong ka lungsim-ah hong suak hi.
  </para>
  <para style="p">
    <verse number="8" style="v"/>Topa ka mai-ngat tawntung a, amah in ka taklam-ah om ahih manin ka kiling kei ding hi.
  </para>
  <para style="p">
    <verse number="9" style="v"/>Tua ahih ciangin lungdamin, ka kipak a, lung muangin ka om hi.
  </para>
  <para style="p">
    <verse number="10" style="v"/>Bang hang hiam cih leh keimah Leinuai nong zuan sak kei a, na mi hoihpa Leihawmpi na mu sak kei hi.
  </para>
  <para style="p">
    <verse number="11" style="v"/>Nangmah in nuntakna lampi keimah nong lak hi; nangma omna-ah lungdamna lian om a, na tak lam ah nop tawntungnate om hi.
  </para>
  <chapter number="17" style="c"/>
  <para style="p">
    <verse number="1" style="v"/>Topa aw, thuman kong ngetna hong za in la, ka otna aw hong ngai in! Zuau baang lo muk pana ka thugetna hong ngai in!
  </para>
  <para style="p">
    <verse number="2" style="v"/>Ka tan’na nangma kiang panin hong kilangsak ta in! Na mitte thuman musak ta in!
  </para>
  <para style="p">
    <verse number="3" style="v"/>Keima lungsim hong sin in la, zan-in nangmah ka kiangah hong hawh in la, keimah hong ze-et lecin, ka sungah gitlohna na mu kei ding hi; ka kam in khial lo hi.
  </para>
  <para style="p">
    <verse number="4" style="v"/>Mite’ gamtatna tawh kisai-in ci leng, nangma muk pan-a hong pai thu tawh mi ngongtatte’ lampi ka pelh kim hi.
  </para>
  <para style="p">
    <verse number="5" style="v"/>Ka kalsuannate in nangma lampi-ah kip khin a, ka khe taal lo hi.
  </para>
  <para style="p">
    <verse number="6" style="v"/>Pasian aw, hong dawng ding na hih manin nang kong sam hi; na bil hong ngat in la ka thu hong za in.
  </para>
  <para style="p">
    <verse number="7" style="v"/>Amau’ langpangte’ kiang panin na taklam khut hong belte’ Honpa aw, na itna kip lamdang takin hong lak in.
  </para>
  <para style="p">
    <verse number="8-9" style="v"/>Kei hong sutgawp migilo, keimah hong umcih ka gal kihtak huaite kiang panin mitnauta bangin hong kem in la, na kha lim-ah hong seel in.
  </para>
  <para style="p">
    <verse number="10" style="v"/>Amaute in hehpihna lungsim nei lo uh a, a kam uh tawh amaute kiphatsak pau uh hi.
  </para>
  <para style="p">
    <verse number="11" style="v"/>Amaute in kei hong sulzuih uh a, tu-in amaute in kei hong umcihin, keimah leilak den’ nadingin hong en uh hi.
  </para>
  <para style="p">
    <verse number="12" style="v"/>Amaute in a balnen nuam humpinelkai tawh kibang uh a, humpinelkai khanglai sa-pang tawh kibang uh hi.
  </para>
  <para style="p">
    <verse number="13-14" style="v"/>Topa aw, tho in! Amaute maiphut in la, thalpaih in! Topa aw, a deih khempeuh uh hih leitungah a nei migilote kiang panin nangma khut leh na namsau tawh kei hong honkhia in. Amau’ adingin na koihcing danpiaknate thuaksak in la, a tate un zong a cing valin thuak uh hen la, a naungekte’ adingin nusiat lai ta uh hen.
  </para>
  <para style="p">
    <verse number="15" style="v"/>Kei ka hih leh, thumanna tawh na maitang ka en ding a, ka khanlawh ciangin, nangma mel muhna tawh ka lungkim ding hi.
  </para>
  <chapter number="18" style="c"/>
  <para style="p">
    <verse number="1" style="v"/>Ka thahatna ahi Topa aw, nang kong it hi.
  </para>
  <para style="p">
    <verse number="2" style="v"/>Topa in ka suangpi, ka munkip muanhuai, hong honkhia-pa, ka Pasian, ka suangpi, ka belhpa, ka lum, ka kihotkhiatna ki, ka munkip ahi hi.
  </para>
  <para style="p">
    <verse number="3" style="v"/>A phat taak Topa ka sam a, ka galte kiang panin ka suakta hi.
  </para>
  <para style="p">
    <verse number="4" style="v"/>Sihna khaute in hong gakcip a, siatna tuihualte in hong nawk hi.
  </para>
  <para style="p">
    <verse number="5" style="v"/>Leinuai sihna khaute in hong kancip a, sihna thangte in kei hong dawntuah hi.
  </para>
  <para style="p">
    <verse number="6" style="v"/>Ka gimna-ah Topa ka sam a, ka Pasian’ tungah huhna ngenin ka kiko hi. Amah in a biakinn panin ka aw hong za a, amah ka kohna aw in a bilte va ban hi.
  </para>
  <para style="p">
    <verse number="7" style="v"/>Ama hehna hangin leitung kipumpei in, kiveei a, mual bulpite zong lingin kising damdam hi.
  </para>
  <para style="p">
    <verse number="8" style="v"/>Ama nakvangte panin meikhu pusuak a, a kam panin mei husia pusuak hi; ama tung panin mei-am san kuangkhia hi.
  </para>
  <para style="p">
    <verse number="9" style="v"/>Amah in vanpi niamsak-in hong kumsuk a, ama khe nuai-ah meivom sahpi om hi.
  </para>
  <para style="p">
    <verse number="10" style="v"/>Amah in Kherub khat tungah tuangin hong leeng a, huih khate tungah manlang takin hong leeng hi.
  </para>
  <para style="p">
    <verse number="11" style="v"/>A kimkot-a ama ki-um nadingin khuamial bawl a, a tung kikhuh nadingin meii sahpi leh tui tawh ziingsak hi.
  </para>
  <para style="p">
    <verse number="12" style="v"/>Ama mai-a khuavak panin gialpi leh mei-amte in ama meii sahpite phulet hi.
  </para>
  <para style="p">
    <verse number="13" style="v"/>Topa zong vantungah awng a, Sangpen Pa in gialpi leh mei-amte ahi ama aw hong gingsak hi.
  </para>
  <para style="p">
    <verse number="14" style="v"/>Amah in a thaltangte lawn a, amaute kithehthang sak hi; khuaphialep phiasak a, amaute susia hi.
  </para>
  <para style="p">
    <verse number="15" style="v"/>Topa aw, nangma mawhsakna, na nakging tawh tuipi taw kimu a, leibulpite a guakin om hi.
  </para>
  <para style="p">
    <verse number="16" style="v"/>Amah in a sang panin a khut tawh zam-in hong la a, tui thukpi panin keimah hong kaikhia hi.
  </para>
  <para style="p">
    <verse number="17" style="v"/>Ka gal hatpa kiang pan leh hong mudahte kiang panin amah in keimah hong honkhia hi; bang hang hiam cih leh amaute kei’ adingin hat lua hi.
  </para>
  <para style="p">
    <verse number="18" style="v"/>Amaute in ka kamsiat ni-in kei hong neh uh hangin Topa in kei hong huhpa ahi hi.
  </para>
  <para style="p">
    <verse number="19" style="v"/>Amah in mun tanzau khatah kei hong paikhiatpih a, kei tungah lungkim ahih manin hong honkhia hi.
  </para>
  <para style="p">
    <verse number="20" style="v"/>Topa in ka thumanna tawh kizui-in keimah noptuamna hong pia a, ka khut siangthona tawh kizui-in hong dinkik hi.
  </para>
  <para style="p">
    <verse number="21" style="v"/>Bang hang hiam cih leh Topa’ lampite ka tawn khin a, ka Pasian kiang panin gitlohna tawh ka paikhia kei hi.
  </para>
  <para style="p">
    <verse number="22" style="v"/>Bang hang hiam cih leh ama biakna ngeina kipte khempeuh ka mai-ah om a, a thukhamte ka paikhia kei hi.
  </para>
  <para style="p">
    <verse number="23" style="v"/>Ama mai-ah kawkbang loin, kisuan’ nadingte panin ka kikem hi.
  </para>
  <para style="p">
    <verse number="24" style="v"/>Tua ahih ciangin Topa in ka thumanna leh ama muhna-ah ka siangthona tawh kizui-in hong dinkik khin hi.
  </para>
  <para style="p">
    <verse number="25" style="v"/>Thuman mi tungah nangmah na thuman a, kawkbang lo mi tungah na diktat hi.
  </para>
  <para style="p">
    <verse number="26" style="v"/>A siangtho mi tungah na siangtho gamtat a, thukawi mite na galbawl hi.
  </para>
  <para style="p">
    <verse number="27" style="v"/>Bang hang hiam cih leh nangmah in miniamte na honkhia a, ahih hangin mi kiphasakte na niamsak hi.
  </para>
  <para style="p">
    <verse number="28" style="v"/>Hi hi, nangmah in keima mei na vaak a, Topa ka Pasian in ka khuamial na vaaksak hi.
  </para>
  <para style="p">
    <verse number="29" style="v"/>Hi hi, nangma hangin galkap honkhat ka sugawp thei a, ka Pasian hangin khuakulh khat ka kan thei hi.
  </para>
  <para style="p">
    <verse number="30" style="v"/>Hih Pasian a thu kicing a, Topa’ kamciamna a manna kilang hi; amah a belte khempeuh adingin amah in kidalna lum ahi hi.
  </para>
  <para style="p">
    <verse number="31" style="v"/>Topa longal, Pasian kua hiam? Pasian longal, suangpi kua hiam?
  </para>
  <para style="p">
    <verse number="32" style="v"/>keimah thahatna hong guan, Pasian, ka lampi lungmuan’ nadinga a bawlpa ahi hi.
  </para>
  <para style="p">
    <verse number="33" style="v"/>Amah in sangaipi’ khe bangin keima khe bawl a, mun sangna-ah keimah hong koih hi.
  </para>
  <para style="p">
    <verse number="34" style="v"/>Galsim siam nadingin ka khutte hong hilh a, ka khut in sumngo thal nangawn a keek zo hi.
  </para>
  <para style="p">
    <verse number="35" style="v"/>Na hotkhiatna lum hong pia khinin, na taklam khut in hong phong a, na huhna in kei hong liansak hi.
  </para>
  <para style="p">
    <verse number="36" style="v"/>Ka kalsuan nading mun tanzau nong pia a, ka khe taal lo hi.
  </para>
  <para style="p">
    <verse number="37" style="v"/>Ka galte delhin ka pha a, a vekpi-un a kisiat khit matengin ka ciahkik kei hi.
  </para>
  <para style="p">
    <verse number="38" style="v"/>Amaute a thawhkik zawh loh nadingun ka sunlet a, ka khe nuai-ah puk uh hi.
  </para>
  <para style="p">
    <verse number="39" style="v"/>Bang hang hiam cih leh galdo nadingin keimah tha nong guan a, keimah hong dote ka nuai-ah na nenniam hi.
  </para>
  <para style="p">
    <verse number="40" style="v"/>Ka galte nangmah in na nungkik sak a, kei hong mudahte ka susia hi.
  </para>
  <para style="p">
    <verse number="41" style="v"/>Huh ding ngenin amaute kiko uh a, ahih hangin a hon ding kuamah om lo hi; amaute in Topa tungah ko uh a, ahih hangin amah in dawng lo hi.
  </para>
  <para style="p">
    <verse number="42" style="v"/>Huihpi mai-ah leivui bangin amaute ka satvui a, kongzing buante bangin amaute ka lawnkhia hi.
  </para>
  <para style="p">
    <verse number="43" style="v"/>Mite tawh kidona panin nangmah in kei nong honkhia a, minamte’ lutang-in kei nong bawl a, ka theih ngei loh mite in keima na hong sem uh hi.
  </para>
  <para style="p">
    <verse number="44" style="v"/>Ka thu a zak phetun amaute in hong mang uh a, gamdang mite in kei hong mai-et uh hi.
  </para>
  <para style="p">
    <verse number="45" style="v"/>Gamdang mite lungkia a, a phualkip panun a liing sa-in hong paikhia uh hi.
  </para>
  <para style="p">
    <verse number="46" style="v"/>Topa hing hi; ka suangpi in thupha ngah hen la, ka kihotkhiatna Pasian,
  </para>
  <para style="p">
    <verse number="47" style="v"/>hong thuhkik sakin ka nuai-ah mite hong zawhsak Pasian,
  </para>
  <para style="p">
    <verse number="48" style="v"/>ka galte kiang panin keimah hong honkhiapa lian ta hen. Hi hi, ka langte tungah kei hong liansak a, mi ngongtatte kiang panin nong honkhia hi.
  </para>
  <para style="p">
    <verse number="49" style="v"/>Topa aw, hih thu hangin minam dangte lakah nang kong phat ding a, na min phatna la ka sa ding hi.
  </para>
  <para style="p">
    <verse number="50" style="v"/>Zawhna lianpi ama kumpipa tungah pia a, a sathau nilhpa David leh a suan a khakte tungah tawntungin itna kip a lak hi.
  </para>
  <chapter number="19" style="c"/>
  <para style="p">
    <verse number="1" style="v"/>Vantung in Pasian’ minthan’na gen a, vanpi in ama nasepna taangko hi.
  </para>
  <para style="p">
    <verse number="2" style="v"/>Ni simin thu gengen a, zan simin theihtelna pulaklak hi.
  </para>
  <para style="p">
    <verse number="3" style="v"/>Pauna leh kammal om lo a, amau aw kiza lo hi;
  </para>
  <para style="p">
    <verse number="4" style="v"/>ahih hangin a aw uh leitung khempeuh ah kizel a, a kammal uh leimong dongah tung hi. Ama sungah ni’ adingin omna khat bawl khin a,
  </para>
  <para style="p">
    <verse number="5" style="v"/>ama inn sung pan-a hong pusuak zi pi tangval tawh ahi zongin, lungtaii tak-a tai dinga kipan mi thahat khat tawh ahi zongin kibang hi.
  </para>
  <para style="p">
    <verse number="6" style="v"/>Ama suahna vanmong khat pan hi a, mong khat dongin pai a, nisa bangin ama satna a liah bangmah om lo hi.
  </para>
  <para style="p">
    <verse number="7" style="v"/>Topa’ thu kicing a, nuntakna thaksuak sak hi; Topa’ teci pan’na pen hi takpi a, mipil lote pil sak hi;
  </para>
  <para style="p">
    <verse number="8" style="v"/>Topa’ thuhilhte man a, lungsim nuam sak hi; Topa’ thupiakna siang a, mitte vaaksak hi.
  </para>
  <para style="p">
    <verse number="9" style="v"/>Topa a kizahtakna in siang a, kip tawntung hi; Topa’ ngeina kipte thuman a, a vekpi-in kituak takin man kim hi.
  </para>
  <para style="p">
    <verse number="10" style="v"/>Kham sangin ahi zongin, kham siangte nangawn sangin ahi zongin tuate deihhuai zaw a, khuaizu leh khuailuzu tak sangin zong khumzaw hi.
  </para>
  <para style="p">
    <verse number="11" style="v"/>Tham loin tuate hangin na nasempa in thu phawkna ngah a, tuate zuihna-ah noptuam lian om hi.
  </para>
  <para style="p">
    <verse number="12" style="v"/>Ahih hangin kua in ama khialhnate kimukhia thei hiam? Theih loh man-a khialnate panin hong siangsak in.
  </para>
  <para style="p">
    <verse number="13" style="v"/>Mawh kaltangnate panin zong na nasempa hong kem in la, tuate keima tungah hong uk sak kei in! Tua ciangin kawk ka baang kei ding a, mawhna lian panin ka siang ding hi.
  </para>
  <para style="p">
    <verse number="14" style="v"/>Topa, ka suangpi leh keimah hong tankhiapa aw, ka kammal leh ka lungsim ngaihsutnate nangma muhna-ah san’huai suak sak ta in!
  </para>
  <chapter number="20" style="c"/>
  <para style="p">
    <verse number="1" style="v"/>Gimna hunah Topa in nangmah hong en! Jakob Pasian min in nangmah hong dal!
  </para>
  <para style="p">
    <verse number="2" style="v"/>Siangtho mun panin amah in huhna nang hong puak hen la, Zion panin nangmah pan’pihna hong pia ta hen!
  </para>
  <para style="p">
    <verse number="3" style="v"/>Na biakpiaknate khempeuh amah in hong phawk hen la, na meihal biakpiakna hong sang ta hen.
  </para>
  <para style="p">
    <verse number="4" style="v"/>Na lungsim’ deihna amah in hong pia hen la, na geelna khempeuh hong tangtungsak ta hen!
  </para>
  <para style="p">
    <verse number="5" style="v"/>Na zawhna-ah eite lungdamin awng-in, i Pasian’ min tawh i lante khai ni! Na ngetna khempeuh Topa in hong tangtung sak ta hen!
  </para>
  <para style="p">
    <verse number="6" style="v"/>Topa in a sathau nilhpa a huh ding tu in ka thei ta a, ama vantung siangtho panin ama taklam khut-a gualzawhna lianpite tawh amah a dawng ding hi.
  </para>
  <para style="p">
    <verse number="7" style="v"/>Pawlkhat in leengte kihihsak pih-a, pawlkhat in sakolte kihihsak pih hi; ahih hangin eite in Topa i Pasian’ min i kihihsak pih hi.
  </para>
  <para style="p">
    <verse number="8" style="v"/>Amaute kinawmsawm-in puk ding uh a, ahih hangin eite tho-in i dingtang ding hi.
  </para>
  <para style="p">
    <verse number="9" style="v"/>Topa aw, kumpipa tungah gualzawhna pia in la, kong sap ciangun hong dawng in.
  </para>
  <chapter number="21" style="c"/>
  <para style="p">
    <verse number="1" style="v"/>Topa aw, nangma thahatna sungah kumpipa lungdam a, gawlzawhna na piakna sungah amah naknuam mahmah hi.
  </para>
  <para style="p">
    <verse number="2" style="v"/>Ama lungsim’ deihna nang in na piakhin a, ama hong ngetna na khaktan kei hi.
  </para>
  <para style="p">
    <verse number="3" style="v"/>Bang hang hiam cih leh thupha hoihte tawh amah na dawntuah a, ama lu tungah kham siang lukhu na khusak hi.
  </para>
  <para style="p">
    <verse number="4" style="v"/>Nangma tung panin amah in nuntakna hong ngen a, ama tungah sau veipi nuntakna na pia hi.
  </para>
  <para style="p">
    <verse number="5" style="v"/>Nangma huhna hangin ama minthan’na lian a, hoihna leh minliatna ama tungah na pia hi.
  </para>
  <para style="p">
    <verse number="6" style="v"/>Hi hi, nangmah in a tawntungin thupha ngah pen dingin amah na bawl a, nangma ompihna lungdamna tawh amah na kipaksak hi.
  </para>
  <para style="p">
    <verse number="7" style="v"/>Bang hang hiam cih leh kumpipa in Topa muang a, Sangpen Pa’ itna kip hangin amah a kiling kei ding hi.
  </para>
  <para style="p">
    <verse number="8" style="v"/>Na khut in na galte khempeuh su ding a, na khut taklam in nang hong mudahte sugawp ding hi.
  </para>
  <para style="p">
    <verse number="9" style="v"/>Na kilat ciangin meiphual kuang bangin amaute na bawl ding hi. Topa in hehna tawh amaute nawmvalh ding a, mei in amaute kangtum ding hi.
  </para>
  <para style="p">
    <verse number="10" style="v"/>Leitung panin a suan a khakte, mi’ tate lak panin amau’ tate na susia ding hi.
  </para>
  <para style="p">
    <verse number="11" style="v"/>Na langah siat nading vaihawm a, gitlohna a bawl uh leh, tangtung lo ding uh hi.
  </para>
  <para style="p">
    <verse number="12" style="v"/>Bang hang hiam cih leh amaute na taisak ding hi; na thalte tawh a maitang uh na ngim ding hi.
  </para>
  <para style="p">
    <verse number="13" style="v"/>Topa aw, na hatna hangin nang hong kipahtawi ta hen! Nangma vangliatna la sa-in kong phat ding uh hi.
  </para>
  <chapter number="22" style="c"/>
  <para style="p">
    <verse number="1" style="v"/>Ka Pasian, ka Pasian aw, bang hangin kei hong nusia na hi hiam? Keimah nong huh nading kong thumna panin bang hangin gamla om na hi hiam?
  </para>
  <para style="p">
    <verse number="2" style="v"/>Ka Pasian aw, sun-in ka kiko a, ahih hangin nong dawng kei hi; zan-in ka kiko a, ahih hangin lungsim nopna ka mu kei hi.
  </para>
  <para style="p">
    <verse number="3" style="v"/>Ahih hangin nang Siangtho Pa na hi a, Israelte’ pahtawinate tungah na tu hi.
  </para>
  <para style="p">
    <verse number="4" style="v"/>Ka pate un nangmah hong muang hi; amaute in hong muang uh a, nangmah in amaute na honkhia hi.
  </para>
  <para style="p">
    <verse number="5" style="v"/>Nang tungah amaute in hong ko uh a, amaute kihonkhia hi; nangmah hong muang uh a, guaksuak lo uh hi.
  </para>
  <para style="p">
    <verse number="6" style="v"/>Ahih hangin keimah in lungno khat bang ka hi lel a, mi ka hi kei hi; mite’ ko, mite’ simmawh ka hi hi.
  </para>
  <para style="p">
    <verse number="7" style="v"/>Hong mu khempeuh in kei hong zahko-in, hong mukpik san uh a, a lu hong peisan uh hi.
  </para>
  <para style="p">
    <verse number="8" style="v"/>“Topa tungah amah in ama thu ap hi; amah honkhia sak un, amah deih ahih manin hon ta hen!” hong cihsan uh hi.
  </para>
  <para style="p">
    <verse number="9" style="v"/>Ahih hangin nang in gilsung panin kei hong suaksakpa na hi hi; ka nu’ ang sungah muanhuai-in keimah nong kem hi.
  </para>
  <para style="p">
    <verse number="10" style="v"/>Ka suah-a kipan nangma tungah kong tung a, ka nu in hong paai lai-a kipan keima Pasian na hi hi.
  </para>
  <para style="p">
    <verse number="11" style="v"/>Haksatna nai ahih manin kei tawh kigamla om kei in, hong huh ding kuamah dang om lo hi.
  </para>
  <para style="p">
    <verse number="12" style="v"/>Bawngtal tampi in kei hong umcih a, Bashan gam bawngtal hatte in kei hong umcih uh hi;
  </para>
  <para style="p">
    <verse number="13" style="v"/>humpinelkai hawk leh sabawh nuam bangin amaute in kei hong kamkat beba uh hi.
  </para>
  <para style="p">
    <verse number="14" style="v"/>Tui bangin kei hong kibua khia a, ka guh ka tang khempeuh kilawi khin hi; ka lungtang khuainun bang a, ka awm sungah tui suak hi;
  </para>
  <para style="p">
    <verse number="15" style="v"/>ka thahatna in leibeel phel bangin keu a, ka leii zong toncip hi; nangmah in sihna leivui sungah kei nong koih hi.
  </para>
  <para style="p">
    <verse number="16" style="v"/>Hi hi, ka kim-ah uite om a, siatna bawl mihon khat in hong umcih hi; ka khut ka khete sunlet zo uh hi—
  </para>
  <para style="p">
    <verse number="17" style="v"/>Ka guh khempeuh ka sim thei hi—amaute in sal gega-in kei hong en uh hi;
  </para>
  <para style="p">
    <verse number="18" style="v"/>amaute in amau lakah ka puante hawm uh a, ka puan hawm nadingin lai-ai saan uh hi.
  </para>
  <para style="p">
    <verse number="19" style="v"/>Ahih hangin, Topa aw, gamla om ke’n! Keimah hong huhpa aw, huh dingin hong manlang ta’n!
  </para>
  <para style="p">
    <verse number="20" style="v"/>Namsau panin keimah hong hon in la, ui’ thahatna panin ka nuntakna hong hon in.
  </para>
  <para style="p">
    <verse number="21" style="v"/>Humpinelkai kam panin keimah hong hon in la, gamsialte’ ki panin a cimawh keimah hong hon in.
  </para>
  <para style="p">
    <verse number="22" style="v"/>Ka u ka naute tungah nangma min ka gen ding a, mihon kikhopna laizangah nangmah kong phat ding hi:
  </para>
  <para style="p">
    <verse number="23" style="v"/>Topa a zahtak note in amah phat un! Jakob tapate khempeuh aw, amah minthangsak un, Israel tapate khempeuh aw, amah lamdangsakna tawh om un!
  </para>
  <para style="p">
    <verse number="24" style="v"/>Bang hang hiam cih leh amah in a thuak mi’ gimna simmawh lo, kih bawl lo hi; ama kiang panin a mai seel lo a, ama tungah a koh ciangin, amah in za hi.
  </para>
  <para style="p">
    <verse number="25" style="v"/>Mi honpite lakah nang kong phat nading na piangsak a, nang a hong zahtakte mai-ah ka thuciamna ka hong pia ding hi.
  </para>
  <para style="p">
    <verse number="26" style="v"/>Gimna thuakte in kham takin ne ding uh a, amah a zongte in Topa phat ding uh hi. A lungsim uh nuam tawntung ta hen!
  </para>
  <para style="p">
    <verse number="27" style="v"/>Leimong khempeuh in phawkin Topa’ lamah kihei ding uh a, minamte’ innkuan khempeuh in ama mai-ah bia ding uh hi.
  </para>
  <para style="p">
    <verse number="28" style="v"/>Bang hang hiam cih leh ukna in Topa aa hi a, minamte tungah amah in uk hi.
  </para>
  <para style="p">
    <verse number="29" style="v"/>Hi hi, leitung kiphatsakna khempeuh ama mai-ah kunsuk ding hi; leivui-a paisuk khempeuh leh a kikem tawm thei lote ama mai-ah kun ding uh hi.
  </para>
  <para style="p">
    <verse number="30" style="v"/>Suan-le-khakte in ama na sem ding uh hi; mite in hong piang ding mihonte tungah Topa’ thu gen ding uh a,
  </para>
  <para style="p">
    <verse number="31" style="v"/>a suak nai lo mite tungah ama sepsa, hotkhiatna gen ding uh hi.
  </para>
  <chapter number="23" style="c"/>
  <para style="p">
    <verse number="1" style="v"/>Topa in tuu cin’ bang-a kei hong cingpa hi a, bangmah ka kisam kei ding hi.
  </para>
  <para style="p">
    <verse number="2" style="v"/>Lo nona-ah keimah hong lumsak a, tui kiangah kei hong paipih hi.
  </para>
  <para style="p">
    <verse number="3" style="v"/>Ka nuntakna tha hong dimsak a, ama min’ adingin thuman lampi-ah kei hong kha hi.
  </para>
  <para style="p">
    <verse number="4" style="v"/>Sihna lim guam sung nangawn ka nawk hangin, siatna ka kihta kei hi. Bang hang hiam cih leh kei tawh nang nong omkhawm hi. Na molhtum leh na ciangkhut in kei hong lungmuang sak hi.
  </para>
  <para style="p">
    <verse number="5" style="v"/>Ka galte omna mai-ah kei’ ading an nong lui hi; ka lu sathau nong nilh a, ka hai a dimlet hi.
  </para>
  <para style="p">
    <verse number="6" style="v"/>Hoihna leh hehpihna in ka khan’ tawntungin hong zui taktak ding a, Topa’ inn sungah ka om tawntung ding hi.
  </para>
  <chapter number="24" style="c"/>
  <para style="p">
    <verse number="1" style="v"/>Leitang leh a tunga omte, leitung leh a tunga teengte in Topa aa hi;
  </para>
  <para style="p">
    <verse number="2" style="v"/>bang hang hiam cih leh amah in tuipite tungah a bul phut a, gunte tungah kipsak hi.
  </para>
  <para style="p">
    <verse number="3" style="v"/>Topa’ mual tungah kuate kah ding ahi hiam? Ama mun siangtho-ah kuate ding ding ahi hiam?
  </para>
  <para style="p">
    <verse number="4" style="v"/>Khut siangtho leh lung siangtho a nei, a man lo-ah a nuntakna pia loin, khemna tawh a kiciam lo mite ahi hi.
  </para>
  <para style="p">
    <verse number="5" style="v"/>Amah in Topa tung panin thupha ngah ding a, amah a honkhia Pasian kiang panin diksakna ngah ding hi.
  </para>
  <para style="p">
    <verse number="6" style="v"/>Tua bang mite pen, amah a zong, Jakob’ Pasian’ mai a zong minam ahi hi.
  </para>
  <para style="p">
    <verse number="7" style="v"/>Minthang Kumpipa hong tum theih nadingin, khua kongpite aw, na lute uh sangsak un! Taanglai kong khakte aw, kilaamto un!
  </para>
  <para style="p">
    <verse number="8" style="v"/>Minthang Kumpipa kua ahi hiam? Hat-a a vanglian Topa, galhat Topa ahi hi.
  </para>
  <para style="p">
    <verse number="9" style="v"/>Mihing Kumpipa hong tum theih nadingin, khua kongpite aw, na lute uh sangsak un! Taanglai kong khakte aw, kilaamto un!
  </para>
  <para style="p">
    <verse number="10" style="v"/>Hih minthang Kumpipa kua ahi hiam? Vanglianpen Topa, minthang Kumpipa ahi hi.
  </para>
  <chapter number="25" style="c"/>
  <para style="p">
    <verse number="1" style="v"/>Topa aw, nangma tungah ka lungsim kong laamto hi.
  </para>
  <para style="p">
    <verse number="2" style="v"/>Ka Pasian aw, nang kong muang hi, hong zahhuaisak kei in; ka galte ka tungah gualzo-in lungdam sak kei in.
  </para>
  <para style="p">
    <verse number="3" style="v"/>Hi hi, nang hong ngakte kuamah zahhuaisak kei in; thu khual lo-a zuau theite zahhuaisak in.
  </para>
  <para style="p">
    <verse number="4" style="v"/>Topa aw, na zia na tong thei-in hong bawl in la, na lampite hong hilh in.
  </para>
  <para style="p">
    <verse number="5" style="v"/>Na thuman sungah kei hong paipih in la hong hilh in, bang hang hiam cih leh nangmah in ka kihotkhiatna Pasian na hi hi; sunthapai-in nang kong ngak hi.
  </para>
  <para style="p">
    <verse number="6" style="v"/>Topa aw, taang pek-a kipan a omsa ahih manin, na hehpihna leh na itna kip phawkkik in.
  </para>
  <para style="p">
    <verse number="7" style="v"/>Topa aw, ka khangno lai-a ka mawhna leh ka khialhnate ciamteh kei in la, na hoihna na ngaihsutna leh na itna kip tawh kizui-in kei hong phawk in!
  </para>
  <para style="p">
    <verse number="8" style="v"/>Topa hoihin thutang hi; tua ahih manin mimawhte lam hilh hi.
  </para>
  <para style="p">
    <verse number="9" style="v"/>Amah in lungsim kiniamkhiat mite a man-ah paipih-in a zia a tong hilh hi.
  </para>
  <para style="p">
    <verse number="10" style="v"/>Ama thuciamna leh a thu a kipsakna a zuite’ adingin Topa’ lampite in itna kip leh cihtakna hi.
  </para>
  <para style="p">
    <verse number="11" style="v"/>Topa aw, ka mawhna lian ahih manin, nangma min hangin keima mawhna hong maisak in.
  </para>
  <para style="p">
    <verse number="12" style="v"/>Topa a zahtak mi kua ahi hiam? A lampi zuih ding Pasian’ hilhna a ngah mipa ahi hi.
  </para>
  <para style="p">
    <verse number="13" style="v"/>Amah nuamsa tawntung ding a, a tate in leitang nei ding uh hi.
  </para>
  <para style="p">
    <verse number="14" style="v"/>Topa tawh kilawmtatna in amah a zahtakte’ ading hi a, a thuciamna amau tungah kitheithang sak hi.
  </para>
  <para style="p">
    <verse number="15" style="v"/>Ka mitte in Topa’ lamen tawntung hi, bang hang hiam cih leh amah in ngenthang panin ka khete sutkhia ding hi.
  </para>
  <para style="p">
    <verse number="16" style="v"/>Keima lamah nang hong kihei in la hong hehpih in; bang hang hiam cih leh kei guak hi-in gimna ka thuak hi.
  </para>
  <para style="p">
    <verse number="17" style="v"/>Ka lungsim natnate hong damsak in la, ka gimnate panin hong paikhiatpih in.
  </para>
  <para style="p">
    <verse number="18" style="v"/>Ka gimna leh ka thuaknate ngaihsun in la, ka mawhna khempeuh hong maisak in.
  </para>
  <para style="p">
    <verse number="19" style="v"/>Ka galte bangzah takin a tamna, leh keimah hong mudah luatnate ngaihsun in.
  </para>
  <para style="p">
    <verse number="20" style="v"/>Kei hong cing in la, hong honkhia in; nangmah hong bel ka hih manin kei hong maizumsak kei in.
  </para>
  <para style="p">
    <verse number="21" style="v"/>Nang hong ngak ka hih manin, kicin’na leh thutan’na in kei hong kem ta hen.
  </para>
  <para style="p">
    <verse number="22" style="v"/>Pasian aw, ama haksatna khempeuh panin Israelte honkhia ta in.
  </para>
  <chapter number="26" style="c"/>
  <para style="p">
    <verse number="1" style="v"/>Topa aw, a hoih-in gamta-in, lungka loin Topa muang ka hih manin, ka thutan’na hong lak in.
  </para>
  <para style="p">
    <verse number="2" style="v"/>Topa aw, keimah hong ze-et in la hong sin in; ka lungsim leh ka ngaihsutna hong entel in.
  </para>
  <para style="p">
    <verse number="3" style="v"/>Bang hang hiam cih leh na itna kip ka mai-ah om a, na tungah citakin ka gamta hi.
  </para>
  <para style="p">
    <verse number="4" style="v"/>Mikhialte tawh tukhawm loin, thusim neite tawh ka kipawl kei hi;
  </para>
  <para style="p">
    <verse number="5" style="v"/>siatna bawl mihonte ka mudah a, migilote tawh ka tukhawm kei ding hi.
  </para>
  <para style="p">
    <verse number="6" style="v"/>Topa aw, mawh baan’lohna ka lahna-in ka khutte ka sil a, biakna pia-in na biakna tau kim-ah ka pai hi;
  </para>
  <para style="p">
    <verse number="7" style="v"/>lungdam kohna la a gingin sa-in, nangma nasepna lamdangte ka gen kawm hi.
  </para>
  <para style="p">
    <verse number="8" style="v"/>Topa aw, nangma inn-a teen’ ding leh na minthang a omna mun-ah om ding ka ut hi.
  </para>
  <para style="p">
    <verse number="9-10" style="v"/>Mimawhte, mi that nuam mite, a khut sungah siatna bawlna a neite leh a khut taklam uh golhguk tawh a kidimte tawh keimah hong susia khawm kei in.
  </para>
  <para style="p">
    <verse number="11" style="v"/>Ahih hangin kei ahih leh, ka hoih gamtat hi; hong tankhia in la kei hong hehpih in.
  </para>
  <para style="p">
    <verse number="12" style="v"/>Leizang mun-ah ka ding hi; mihon tampi sungah Topa ka phat ding hi.
  </para>
  <chapter number="27" style="c"/>
  <para style="p">
    <verse number="1" style="v"/>Topa in ka khuavak leh ka kihotkhiatna hi; kua zahtak ding ka hi hiam? Topa in ka nuntakna’ adingin mun muanhuai hi; bang laupih ding ka hi hiam?
  </para>
  <para style="p">
    <verse number="2" style="v"/>Ka langpangte leh ka galte ahi, siatna bawlte in hong do a, kei hong gensiat ciangun, amaute kisuikha-in puk ding uh hi.
  </para>
  <para style="p">
    <verse number="3" style="v"/>Mi honkhat in kei langpangin phual a sat hangin, ka lungsim lau lo ding hi; kei langpangin gal hong kuan hangin, tua nangawn-ah ka lungmuang ding hi.
  </para>
  <para style="p">
    <verse number="4" style="v"/>Topa’ tungah na khat ka ngen khin a, tua ngen-a ka zon’ ding pen: Topa’ inn sungah ka khan’ tawntungin om nading, Topa’ hoihna et ding leh ama biakinn sungah thu dot dingte ahi hi.
  </para>
  <para style="p">
    <verse number="5" style="v"/>Bang hang hiam cih leh haksat hun ciangin a buk sungah kei hong seel ding hi; a puanbuk khuhna nuai-ah kei hong seel ding-a, a san’na suang tungah hong koih ding hi.
  </para>
  <para style="p">
    <verse number="6" style="v"/>Tu-in ka kimkot-a om ka galte tungah ka lu kilaamto-in, lungdam-a kikona tawh biak piaknate ama buk sungah ka pia ding a, la ka sa ding hi, Topa’ tungah la ngaih ka sa ding hi.
  </para>
  <para style="p">
    <verse number="7" style="v"/>Topa aw, kong ot’ ciangin hong za in la, kei hong hehpih-in hong dawng in!
  </para>
  <para style="p">
    <verse number="8" style="v"/>“Ka mai hong zong in,” na ci khin zo hi. Ka lungsim in nang tungah, “Topa aw, nangma mai kong zong hi,” ci hi.
  </para>
  <para style="p">
    <verse number="9" style="v"/>Kei kiang panin na maitang seel kei in. Hehna tawh na nasempa hawlkhia kei in, kei hong huh ngeipa na hi hi. Hong paaikhia kei in la, hong nusia kei in, ka kihotkhiatna Pasian aw!
  </para>
  <para style="p">
    <verse number="10" style="v"/>Bang hang hiam cih leh ka nu leh ka pa in hong nusiat hangin Topa in kei hong kem ding hi.
  </para>
  <para style="p">
    <verse number="11" style="v"/>Topa aw, na lampi hong hilh in la, ka galte hangin lamphei-ah hong kha in.
  </para>
  <para style="p">
    <verse number="12" style="v"/>Ka langte’ deihna bangin kei hong nusia kei in; bang hang hiam cih leh teci man lote ka langah pang khin a, amaute in ngongtatna hu sangkhia uh hi.
  </para>
  <para style="p">
    <verse number="13" style="v"/>A hingte gam sungah Topa’ hoihna mu dingin ka ki-um hi.
  </para>
  <para style="p">
    <verse number="14" style="v"/>Topa ngak in; tha khauh in la, na lungsim hangsak in; hi hi, Topa ngak in!
  </para>
  <chapter number="28" style="c"/>
  <para style="p">
    <verse number="1" style="v"/>Topa aw, awng-in nang kong sam hi; ka suangpi aw, ka tungah bengngong kei in, tua ci-in kei tungah hong dai dide lecin, Leihawm sunga paisukte tawh a kibang ka suak hi.
  </para>
  <para style="p">
    <verse number="2" style="v"/>Siangthopen mun lamah ka khutte laamto a, nang kiangah huhna kong nget mah bangin, kong thumna aw hong za in.
  </para>
  <para style="p">
    <verse number="3" style="v"/>Amau lungsim sungah siatna om hi napi a vengte tawh kilemna thu a gen khem, siatna bawlte, migilote tawh kei hong lakhia khawm kei in.
  </para>
  <para style="p">
    <verse number="4" style="v"/>Amau sepna leh amau gamtat siatnate bangin amaute thukkik in; amau khut sepna tawh kizui-in thuk in la, amau ngah dinga kilawm thaman pia in.
  </para>
  <para style="p">
    <verse number="5" style="v"/>Amaute in Topa’ nasepna, a khutte’ nasepna thupi ngaihsut lo ahih manin, amah in amaute susia-in a bawlkik nawn kei ding hi.
  </para>
  <para style="p">
    <verse number="6" style="v"/>Ka thuumna aw hong za ahih manin Topa in thupha ngah ta hen!
  </para>
  <para style="p">
    <verse number="7" style="v"/>Topa in ka hatna leh ka lum hi a, ka lungsim in amah muang hi; tua ahih manin kei hong kihuh a, ka lungsim nuamin diang a, ka lasakna tawh ama tungah lungdamna ka pia hi.
  </para>
  <para style="p">
    <verse number="8" style="v"/>Topa in ama mite’ thahatna hi a, amah in a sathau nilhpa’ kihotkhiatna buk ahi hi.
  </para>
  <para style="p">
    <verse number="9" style="v"/>Na mite hon in la, na luahte thupha pia in; amau cingpa hi in la, a tawntungin amaute huh in.
  </para>
  <chapter number="29" style="c"/>
  <para style="p">
    <verse number="1" style="v"/>Topa aa ci un, van mite aw, minthan’na leh hatna Topa aa ci un.
  </para>
  <para style="p">
    <verse number="2" style="v"/>Ama minthan’na Topa’ tungah pia un la, a siangtho kizepna tawh Topa bia un.
  </para>
  <para style="p">
    <verse number="3" style="v"/>Topa’ aw in tuite tungah om hi; a minthang Pasian ging damdam a, tui tampite tungah Topa om hi.
  </para>
  <para style="p">
    <verse number="4" style="v"/>Topa’ aw vanglian a, Topa’ aw in liatna tawh kidim hi.
  </para>
  <para style="p">
    <verse number="5" style="v"/>Topa’ aw in taamtaak singte kitansak a, Topa in Lebanon mual taamtaak singte kuaitan hi.
  </para>
  <para style="p">
    <verse number="6" style="v"/>Lebanon mual leh Sirion mualte bawngno leh gamsialno bangin amah in diangsak hi.
  </para>
  <para style="p">
    <verse number="7" style="v"/>Topa’ aw in meikuang taangkhia sak hi.
  </para>
  <para style="p">
    <verse number="8" style="v"/>Topa’ aw in gamlak lok a, Topa in Kadesh gamlak lok hi.
  </para>
  <para style="p">
    <verse number="9" style="v"/>Topa’ aw in singkungte kiheekgawp sak a, gammang tulak hawkkhia-in kolhsak hi; a biakinn sungah a vekpi un awng-in “Minthan’na” ci uh hi.
  </para>
  <para style="p">
    <verse number="10" style="v"/>Tuicin tungah Topa tu hi; a tawntung kumpi hihna tawh Topa tu hi.
  </para>
  <para style="p">
    <verse number="11" style="v"/>Topa in a mite hatna pia ta hen! Topa in a mite nopna thupha pia ta hen!
  </para>
  <chapter number="30" style="c"/>
  <para style="p">
    <verse number="1" style="v"/>Topa aw, nangmah phatin ka diang ding hi, bang hang hiam cih leh kei nong kaito khin a, ka tungah ka galte na lungdamsak kei hi.
  </para>
  <para style="p">
    <verse number="2" style="v"/>Topa ka Pasian aw, huhna ngenin na tung kong awng a, kei nong damsak khin hi.
  </para>
  <para style="p">
    <verse number="3" style="v"/>Topa aw, Leinuai panin kei nong paikhiatpih to khin a, Leihawm sunga pai khinsate lak panin kei nong nungtakik sak hi.
  </para>
  <para style="p">
    <verse number="4" style="v"/>Ama misiangthote aw, Topa tungah phatna la sa un la, ama tungah lungdamna ko un.
  </para>
  <para style="p">
    <verse number="5" style="v"/>Ama hehna tomno sung bek hi a, ama deihsakna in khang tawntung ading ahi hi. Zan sung teng kahna om kha mah ding a, ahih hangin zing khuavak tawh nuamna hong pai hi.
  </para>
  <para style="p">
    <verse number="6" style="v"/>Keimah in ahih leh, ka daupai lai takin, “Ka kiling ngei kei ding hi,” ka ci kha hi.
  </para>
  <para style="p">
    <verse number="7" style="v"/>Topa aw, nong deihsakna tawh mual kip bangin kei nong phut khin hi; na maitang na seel a, kei ka khasia hi.
  </para>
  <para style="p">
    <verse number="8" style="v"/>Topa aw, nang tungah kong kiko hi; Topa tungah ka thum hi:
  </para>
  <para style="p">
    <verse number="9" style="v"/>“Leihawm sungah paisukin ka sihna-ah bang metna om ahi hiam? Leivui in nang hong phat ding ahi hiam? Na thumanna gen ding ahi hiam?
  </para>
  <para style="p">
    <verse number="10" style="v"/>Topa aw, hong za in la, kei hong hehpih in! Topa aw, nangmah in keimah huhpa hong hi in!”
  </para>
  <para style="p">
    <verse number="11-12" style="v"/>Topa ka Pasian aw, nangma tungah lungdamna kong koh tawntung theih nading, ka lungsim in nang hong phat theih nading, a dai om mawk loh nadingin, ka thuumna ka taunate lamna tawh nong heisak a, dahna lim ahi ka puanhampi hong suahsakin nuamna nong guan hi.
  </para>
  <chapter number="31" style="c"/>
  <para style="p">
    <verse number="1" style="v"/>Topa aw, nang kong bel hi; hong maizumsak ngei kei in la, na thumanna tawh kei hong honkhia in!
  </para>
  <para style="p">
    <verse number="2" style="v"/>Na bil hong ngat in la, hong hon pak in! Ka belh ding suangpi hong hi in la, kei hong dal ding munkip muan’huai hong hi in!
  </para>
  <para style="p">
    <verse number="3" style="v"/>Hi hi, nang in ka suangpi leh ka munkip muan’huai na hi hi; nangma min ngaihsutna tawh kei hong kha-in lam hong lak in la,
  </para>
  <para style="p">
    <verse number="4" style="v"/>keima belhpa na hih manin kei hong kisiahna ngenthang kisel panin hong la khia in.
  </para>
  <para style="p">
    <verse number="5" style="v"/>Nangma khut sungah keimah kong ki-ap hi; Topa, a thuman Pasian aw, keimah nong tan zo hi.
  </para>
  <para style="p">
    <verse number="6" style="v"/>Mawkna milim a thupi ngaihsutte na mudah hi; ahih hangin ke’n Topa ka muang hi.
  </para>
  <para style="p">
    <verse number="7" style="v"/>Na itna kip hangin lungdamin ka kipak ding hi. Bang hang hiam cih leh ka thuakna mu khin-in, ka kamsiatnate nong don khin a,
  </para>
  <para style="p">
    <verse number="8" style="v"/>galte khut sungah kei nong pia kei hi; mun tanzau-ah ka khe na dingsak hi.
  </para>
  <para style="p">
    <verse number="9" style="v"/>Topa aw, genthei ka hih manin kei hong hehpih in; dahna tawh ka mit thuk a, ka lungsim leh ka pumpi zong gim ta hi.
  </para>
  <para style="p">
    <verse number="10" style="v"/>Bang hang hiam cih leh ka nuntakna dahna vive hi a, ka hunte khuisatna vive ahi hi; ka gentheihna hangin ka tha kiam a, ka guhte ngaam hi.
  </para>
  <para style="p">
    <verse number="11" style="v"/>Ka langte khempeuh’ nuihsat hi-in, ka vengte tungah cikzet-huai ka hi a, ka meltheihte’ gimneih ka hi hi; konglak-a hong mute in kei hong pelin hong taisan uh hi.
  </para>
  <para style="p">
    <verse number="12" style="v"/>Misi bangin kei hong kiphawk nawn lo hi; beel kitam khat tawh ka kibang hi.
  </para>
  <para style="p">
    <verse number="13" style="v"/>Hi hi, mi tampi’ kihuauna ka za hi—mun citeng-ah launa om! kei langpangin amaute vaihawm khawmin, thah dingin kei hong sawm uh hi.
  </para>
  <para style="p">
    <verse number="14" style="v"/>Ahih hangin keimah in nang kong muang hi, Topa aw, “Nangmah in keima Pasian na hi hi,” kong ci hi.
  </para>
  <para style="p">
    <verse number="15" style="v"/>Ka hunte na khut sungah om hi; ka galte leh hong bawlsiate khut sung panin kei hong honkhia in!
  </para>
  <para style="p">
    <verse number="16" style="v"/>Na nasempa tungah na mai taangsak in; na itna kip tawh kei hong gum in!
  </para>
  <para style="p">
    <verse number="17" style="v"/>Topa aw, nang tung hong ngen ka hih manin kei hong maizumsak kei in, migilote maizumsak in la, amaute pau ding thei loin Leinuai-ah pai sak in.
  </para>
  <para style="p">
    <verse number="18" style="v"/>Thumante lang pang a, kihihsak pau in, kiphatsakna leh simmawhna tawh kam a pau, zuauthu gen mukte pau thei lo sak in.
  </para>
  <para style="p">
    <verse number="19" style="v"/>Nang hong zahtakte’ adinga na koihsa, nang hong belte’ adinga mite’ muhna-ah na bawl, na hoihna bangzah takin kicing!
  </para>
  <para style="p">
    <verse number="20" style="v"/>Mite’ sawmsimna panin na omna huam sungah amaute na seel a, kitotna panin amaute na buk sungah muanhuai-in na kem hi.
  </para>
  <para style="p">
    <verse number="21" style="v"/>Khuapi khat gal in a umcih bangin kei hong ki-umcih lai-in a itna kip a lamdangin kei tungah hong lak ahih manin Topa in thupha ngah ta hen.
  </para>
  <para style="p">
    <verse number="22" style="v"/>Lauthawngna tawh, “Nangma muhna panin gamlapi-ah kei hong kinot khia hi,” ka ci khin hi. Ahih hangin nang tungah huhna kong nget ciangin ka thuumnate nang nong za hi.
  </para>
  <para style="p">
    <verse number="23" style="v"/>Topa it un, ama misiangtho khempeuh aw! Thumante Pasian in kem a, ahih hangin a kiphatsak gamtatte nakpi takin thuk hi.
  </para>
  <para style="p">
    <verse number="24" style="v"/>Topa a ngak mi khempeuh aw, na tha uh khauhsak-in, na lungsim uh hangsak ta un!
  </para>
  <chapter number="32" style="c"/>
  <para style="p">
    <verse number="1" style="v"/>Ama khialhna kimaisak a, ama mawhna a kituamcipsak pa in thupha ngah mi ahi hi.
  </para>
  <para style="p">
    <verse number="2" style="v"/>Topa in mawhna a khuksak loh mi, a lungsim-ah khemna a om lo mi in thupha ngah ahi hi.
  </para>
  <para style="p">
    <verse number="3" style="v"/>Ka mawhna ka pulak loh ciangin, sunthapai-a ka tautauna hangin ka pumpi a tha neem hi.
  </para>
  <para style="p">
    <verse number="4" style="v"/>Sun leh zan tawntung ka tungah na khut gik hi; khuakhal nisa bangin ka thahatna a keu hi.
  </para>
  <para style="p">
    <verse number="5" style="v"/>Ka khialhna na tungah kong pulak a, ka mawhna ka im kei hi; “Ka khialhnate Topa tungah ka pulak ding hi,” ka ci hi; tua ciangin ka mawhna nin nong maisak hi.
  </para>
  <para style="p">
    <verse number="6" style="v"/>Tua ahih ciangin nangmah hong kimuh theih lai-in mi hoih khempeuh, nangma tungah thu kingensak in; tua hi leh tuikhang in amaute ban lo ding hi.
  </para>
  <para style="p">
    <verse number="7" style="v"/>Nangmah in keima adingin bukna mun na hi a, haksatna panin kei hong kemin, hotkhiatna tawh nong tuam hi.
  </para>
  <para style="p">
    <verse number="8" style="v"/>Na paina ding lampi lakin kong hilh ding a, ka mit tawh hong enin thu kong hilh ding hi.
  </para>
  <para style="p">
    <verse number="9" style="v"/>Kamkaih tawh uk loh-a phamawh, thu theihna nei lo, sakol leh laa bang kei in.
  </para>
  <para style="p">
    <verse number="10" style="v"/>Migilote in gimna tampi thuak uh a, Topa a muangte ahih leh itna kip in tuamcip hi.
  </para>
  <para style="p">
    <verse number="11" style="v"/>Thumante aw, Topa sungah lungdamin kipak un, lungsim man mi khempeuh aw, lungdamin awng un!
  </para>
  <chapter number="33" style="c"/>
  <para style="p">
    <verse number="1" style="v"/>No thuman mite aw, Topa tungah lungdam un! Pahtawina in thutangte tawh kilawm kituak hi.
  </para>
  <para style="p">
    <verse number="2" style="v"/>Laiza khausai lasakna tawh Topa phat un la, harp zang sawm khausai lasakna tawh ama tungah la ngaih sa un!
  </para>
  <para style="p">
    <verse number="3" style="v"/>Ama tungah la thak sa un la, a gingin hoih takin khausai tum un.
  </para>
  <para style="p">
    <verse number="4" style="v"/>Bang hang hiam cih leh Topa’ thu tang a, ama hihna khempeuh thuman tawh sem hi.
  </para>
  <para style="p">
    <verse number="5" style="v"/>Amah in thumanna leh thutan’na deih a, leitung in Topa’ itna kip tawh kidim hi.
  </para>
  <para style="p">
    <verse number="6" style="v"/>Topa’ kampauna tawh vantung piang a, ama kam pan-a husan’na tawh vantung nate a piang hi.
  </para>
  <para style="p">
    <verse number="7" style="v"/>Amah in tuipi tuite thawlkhat sunga thun bangin khawm a, tui thukpite tuibem-ah koih hi.
  </para>
  <para style="p">
    <verse number="8" style="v"/>Topa pen leitung khempeuh in zahtak uh hen la, leitung a teengte khempeuh in amah lamdang sakna tawh ding hen!
  </para>
  <para style="p">
    <verse number="9" style="v"/>Bang hang hiam cih leh amah pau a, hong piang hi; thu pia a, hong om hi.
  </para>
  <para style="p">
    <verse number="10" style="v"/>Topa in minamte’ thu ngaihsutna a mawkna suah a, mite’ geelna khaktan hi.
  </para>
  <para style="p">
    <verse number="11" style="v"/>Topa’ thu ngaihsutna kip ngitnget a, a lungsim ngaihsutna khang tawntungin kip hi.
  </para>
  <para style="p">
    <verse number="12" style="v"/>Topa pen Pasian-a a nei minam, ama luah dingin teelna a ngah minam in thupha ngah ahi hi.
  </para>
  <para style="p">
    <verse number="13" style="v"/>Topa in vantung panin hong ensuk a, mi’tapate khempeuh a mu hi;
  </para>
  <para style="p">
    <verse number="14" style="v"/>a tutna mun panin amah hong dakkhia-in, leitung mi khempeuh a en hi;
  </para>
  <para style="p">
    <verse number="15" style="v"/>amau lungsim khempeuh a bawlpa in, amau gamtatna khempeuh en gige hi.
  </para>
  <para style="p">
    <verse number="16" style="v"/>A galkap tampi in kumpi khat suakta sak zo lo a, galkap hangpa ama hatna tawh kihonkhia zo lo hi.
  </para>
  <para style="p">
    <verse number="17" style="v"/>Sakol galkap in gualzawh nadingin a mawkna lametna hi a, ama hatna tawh hon zo lo hi.
  </para>
  <para style="p">
    <verse number="18-19" style="v"/>Amah a zahtakte, a itnakip sungah lametna a neite, sihna panin honkhia-in, kialpi hun sungin amaute a hin’ kep theih nadingin Topa’ mit amaute tungah om tawntung hi.
  </para>
  <para style="p">
    <verse number="20" style="v"/>Topa i ngak hi; amah in eimah huhpa leh i lum ahi hi.
  </para>
  <para style="p">
    <verse number="21" style="v"/>Hi hi, ama min siangtho muang i hih manin ama sungah i lungdam hi.
  </para>
  <para style="p">
    <verse number="22" style="v"/>Topa aw, nang kong lamet uh mah bangin na itna kip ko tungah hong omsak in.
  </para>
  <chapter number="34" style="c"/>
  <para style="p">
    <verse number="1" style="v"/>Topa ka phat tawntung ding hi; amah phatna ka gengen ding hi.
  </para>
  <para style="p">
    <verse number="2" style="v"/>Topa ka phat ding hi; gimna thuakte zasak un la lungdam uh hen.
  </para>
  <para style="p">
    <verse number="3" style="v"/>Kei tawh Topa nak phat un, ama min pahtawi khawm ni!
  </para>
  <para style="p">
    <verse number="4" style="v"/>Keimah in Topa ka zong a, amah in kei hong dawngin, ka launa khempeuh panin hong honkhia hi.
  </para>
  <para style="p">
    <verse number="5" style="v"/>Amah en un la, maitai un; tua hi leh na mai uh zum ngei lo ding hi.
  </para>
  <para style="p">
    <verse number="6" style="v"/>Hih mi hehpihhuaipa kiko-in, Topa in amah za a, ama haksatna khempeuh panin honkhia hi.
  </para>
  <para style="p">
    <verse number="7" style="v"/>Amah a zahtakte’ kim-ah Topa’ vantungmi in giahphual sat a, amaute honkhia hi.
  </para>
  <para style="p">
    <verse number="8" style="v"/>Topa’ hoihna sin un la, hoih hi, ci-in thei un! Amah a bel mi in lungdam hi.
  </para>
  <para style="p">
    <verse number="9" style="v"/>Ama mi siangthote aw, Topa zahtak un, bang hang hiam cih leh amah a zahtakte in kisapna nei lo hi.
  </para>
  <para style="p">
    <verse number="10" style="v"/>Humpinelkai khang laite in kisapna leh gilkialna thuak hi; ahih hangin Topa a zongte in na hoih a kisap uh om lo hi.
  </para>
  <para style="p">
    <verse number="11" style="v"/>Tate aw, hong pai un la, hong ngai un. Topa zahtakna kong hilh ding hi.
  </para>
  <para style="p">
    <verse number="12" style="v"/>Hoihna a neih theih nadingin nuntakna leh khan’sau a deih kua ahi hiam?
  </para>
  <para style="p">
    <verse number="13" style="v"/>Siatna panin na leii kem in la, zuau genna panin na muk kem in.
  </para>
  <para style="p">
    <verse number="14" style="v"/>Siatna panin kihemkhia in la, a hoih bawl in; nopna zong in la, delh in.
  </para>
  <para style="p">
    <verse number="15" style="v"/>Topa' mit in thumante’ lam en a, a bil in amau kikona lam nga hi.
  </para>
  <para style="p">
    <verse number="16" style="v"/>Siatna bawl mite leitung panin a kiphawkna a kisuktat nadingin Topa in amaute langpang hi.
  </para>
  <para style="p">
    <verse number="17" style="v"/>Huh ngen dingin thumante a kiko ciangin Topa in za a, a haksakna khempeuh panun amaute honkhia hi.
  </para>
  <para style="p">
    <verse number="18" style="v"/>Lungsim kitamzante kiangah Topa om a, lungsim zan-gawpte hon hi.
  </para>
  <para style="p">
    <verse number="19" style="v"/>Thuman mi’ thuakna a tam hangin tuate khempeuh panin Topa in amah hon hi.
  </para>
  <para style="p">
    <verse number="20" style="v"/>Amah in a guh khempeuh kem hi; khat zong kitan lo hi.
  </para>
  <para style="p">
    <verse number="21" style="v"/>Siatna in migilote that ding a, thuman mudahte kidantat ding hi.
  </para>
  <para style="p">
    <verse number="22" style="v"/>Topa in ama nasemte honkhia hi; amah a bel mi khat beek kidantat lo ding hi.
  </para>
  <chapter number="35" style="c"/>
  <para style="p">
    <verse number="1" style="v"/>Topa aw, kei hong pangte langpang in la, kei hong dote do in!
  </para>
  <para style="p">
    <verse number="2" style="v"/>Lum lian leh lum neu la in la, keimah hong huh in!
  </para>
  <para style="p">
    <verse number="3" style="v"/>Teipi leh teitangzang dok in la kei hong delhte’ lam ngat in! Keima tungah, “Kei in nangma kihotkhiatna ka hi hi!” hong ci in.
  </para>
  <para style="p">
    <verse number="4" style="v"/>Kei hong sawmte mai zumin mindaisak ta in! Keima siat nading a bawlte nungkiksak in la siasak ta in!
  </para>
  <para style="p">
    <verse number="5" style="v"/>Topa’ vantungmi’ hawlna tawh amaute huih letkhiat ansite tawh kibangsak in.
  </para>
  <para style="p">
    <verse number="6" style="v"/>Topa’ vantungmi’ delhna-ah a taina lampi uh mial-in nal sak in.
  </para>
  <para style="p">
    <verse number="7" style="v"/>Bang hang hiam cih leh amaute in thu om lopi-in a ngenthang uh tawh kei hong siah uh a, thu om lopi-in gum to-in kei hong siah uh hi.
  </para>
  <para style="p">
    <verse number="8" style="v"/>A phawk loh kalun amau tungah siatna tung sak in! Amau ngenthang siahsimna uh ah amaute mah awksak in la, a kisia dingin amaute kiasak in.
  </para>
  <para style="p">
    <verse number="9" style="v"/>Tua ciangin Topa tungah ka lungdam ding a, ama hotkhiatna-ah nuamin ka diang ding hi.
  </para>
  <para style="p">
    <verse number="10" style="v"/>Ka lungsim khempeuh tawh “Topa aw, ama adinga a hat luate kiang panin a thahat lo mi a gumkhia, a neihsa a sutkhia mi kiang panin mi thahat lo a zawng a gumkhiapa ahi, nang tawh a kibang kua ahi hiam?” ka ci ding hi.
  </para>
  <para style="p">
    <verse number="11" style="v"/>Mi a el tecite hong kipan uh a, ka theih loh thute kei hong dong uh hi.
  </para>
  <para style="p">
    <verse number="12" style="v"/>Amaute in hoihnate siatna tawh kei tungah hong thuk uh a, ka khawngai mahmah hi.
  </para>
  <para style="p">
    <verse number="13" style="v"/>Ahih hangin kei ahih leh, amaute a cinat uh ciangin—puanhampi silhin an tangin kei ka kigim tawmsak hi. Ka ang ah ka lu phumin thu ka ngen a,
  </para>
  <para style="p">
    <verse number="14" style="v"/>ka lawm, ka sanggampa’ hanga dah bangin ka dah hi; a nu’ hanga kap mi bangin kapin ka vak kawikawi a, kunin ka kidikdik hi.
  </para>
  <para style="p">
    <verse number="15" style="v"/>Ahih hangin kei ka tukna-ah amaute nuamin kikhawm uh a, keimah langpangin kikaikhawm uh hi; ka theih ngei loh khebaite nangawn in tawlnga loin kei hong gensia hi;
  </para>
  <para style="p">
    <verse number="16" style="v"/>zahtakna mel nei loin hong zahko uh a, a ha uh kei hong gawisan uh hi.
  </para>
  <para style="p">
    <verse number="17" style="v"/>Topa aw, bang tanvei hong en khong ding na hi hiam? Amau hong sukgawpna panin keimah hong honkhia in la, humpinelkaite kiang panin ka nuntakna hong hon in.
  </para>
  <para style="p">
    <verse number="18" style="v"/>Tua ciangin mihon kikhopna lian sungah na tungah lungdamna kong ko ding a, mi honpite lak panin nang kong phat ding hi.
  </para>
  <para style="p">
    <verse number="19" style="v"/>A man lopi-a ka gal a hite kei tungah lungdamsak kei in la, thu om lopi-a kei hong mudahte, mit-heek kipiasak kei in.
  </para>
  <para style="p">
    <verse number="20" style="v"/>Bang hang hiam cih leh amaute in kilemna thu gen lo uh a, gam sunga dai taka mi omte lang pangin, khemna thu ngaihsun uh hi.
  </para>
  <para style="p">
    <verse number="21" style="v"/>Amaute in kei hong kamkat beba uh a, amaute in, “Ha, Ha! mu khin hang ei!” ci uh hi.
  </para>
  <para style="p">
    <verse number="22" style="v"/>Topa aw, na mu khin hi, dai om kei in! Topa aw, kei kiang panin gamla om kei in!
  </para>
  <para style="p">
    <verse number="23" style="v"/>Ka Topa ka Pasian aw, ka thu hong thei in la, kei’ adingin nangmah hong kisosuah tawm in!
  </para>
  <para style="p">
    <verse number="24" style="v"/>Topa ka Pasian aw, nangma thumanna tawh kituakin keima thutan’na hong langsak in la, amaute kei tungah lungdamsak kei in!
  </para>
  <para style="p">
    <verse number="25" style="v"/>Amau leh amau tungah, “Ha, i tuptup tung ei!” kici sak kei in. “Amah nawmvalh tum khin hang,” amaute cisak kei in.
  </para>
  <para style="p">
    <verse number="26" style="v"/>Kei’ kamsiatna-ah a lungdamte maizumsak in la zahhuai gawp sak in! Kei tunga hong kiliansakte maizumna leh mindaina silh sak in!
  </para>
  <para style="p">
    <verse number="27" style="v"/>Kei’ thutan’na lah khiat ding a deihte lungdamin, awng-in, kipaksak in la, a tawntungin, “A nasempa’ hoihna-ah a lungkim Topa lian hi,” cici sak in.
  </para>
  <para style="p">
    <verse number="28" style="v"/>Tua ciangin na thumanna leh nangmah phatna sunthapai-in ka gengen ding hi.
  </para>
  <chapter number="36" style="c"/>
  <para style="p">
    <verse number="1" style="v"/>Thu palsatna in migilopa’ lungsim tawngah thu gen a, ama mai-ah Pasian zahtakna om lo hi.
  </para>
  <para style="p">
    <verse number="2" style="v"/>Bang hang hiam cih leh ama mawhna kidawk khia lo, muhdahna thuak lo ahih manin amah kimawk phat tawm hi.
  </para>
  <para style="p">
    <verse number="3" style="v"/>Ama kammalte in siatna leh khemna vive hi a, pil gamtatna leh hoih gamtatna bei khin ta hi.
  </para>
  <para style="p">
    <verse number="4" style="v"/>A lupna tungah siat gamtat ding sawm a, hoih lohna-ah amah kibulhtawm hi; amah in siatna nolh lo hi.
  </para>
  <para style="p">
    <verse number="5" style="v"/>Topa aw, na itna kip in van ban a, na cihtakna in meii ban hi.
  </para>
  <para style="p">
    <verse number="6" style="v"/>Na thumanna in Pasian’ mualte tawh kibang a, na thukhennate in tuipi thuk tawh kibang hi; mihing leh ganhing na hon hi, Topa aw.
  </para>
  <para style="p">
    <verse number="7" style="v"/>Pasian aw, na itna kip bangzahta in manpha! Mihing tate na kha lim-ah bu uh hi.
  </para>
  <para style="p">
    <verse number="8" style="v"/>Na inn sunga na tampite tawh amaute nuamsa uh a, na lungkimna gun panin amaute dawn ding na pia hi.
  </para>
  <para style="p">
    <verse number="9" style="v"/>Bang hang hiam cih leh nuntakna tuinak nang tawh om a, na khuavak sungah kote in khuavak ka mu uh hi.
  </para>
  <para style="p">
    <verse number="10" style="v"/>Nang hong theite tungah na itna kip hong zom in la, lungsim thutangte tungah na hotkhiatna hong zom in!
  </para>
  <para style="p">
    <verse number="11" style="v"/>Kihihsakna khe kei hong sik khasak kei in la, kei pen migilote, hong hawlkhiasak kei in.
  </para>
  <para style="p">
    <verse number="12" style="v"/>Hia lai-ah siatna bawlte cimawh-in kun uh a, amaute kisuncip sukin, tho zo lo uh hi.
  </para>
  <chapter number="37" style="c"/>
  <para style="p">
    <verse number="1" style="v"/>Migilote hangin nangmah kilungsosak kei in la, a man lo-a gamta mite eng kei in!
  </para>
  <para style="p">
    <verse number="2" style="v"/>Bang hang hiam cih leh amaute lopa bangin vul pak ding uh a, lokung hingte bangin keutum ding uh hi.
  </para>
  <para style="p">
    <verse number="3" style="v"/>Topa muang in la gamtat hoih in; gam nuamah teeng in la thumanin om in.
  </para>
  <para style="p">
    <verse number="4" style="v"/>Topa sungah lungkim in, amah in na lungsim deihna nang hong pia ding hi.
  </para>
  <para style="p">
    <verse number="5" style="v"/>Topa tungah na vai teng ap in; amah muang in, amah in hong sem ding hi.
  </para>
  <para style="p">
    <verse number="6" style="v"/>Amah in na dikna khuavak bangin, na thumanna sun ni taang bangin hong lang sak ding hi.
  </para>
  <para style="p">
    <verse number="7" style="v"/>Topa mai-ah khawl dide in la, lungduai-in ngak in; a hihna a daupai-pa tung leh siatna a bawlpa tungah nangmah kilungso tawmsak kei in!
  </para>
  <para style="p">
    <verse number="8" style="v"/>Hehna panin kikham in la, sinsona nusia in! Nangmah kilungsosak kei in; tua in siatna bek-ah hong paipih hi.
  </para>
  <para style="p">
    <verse number="9" style="v"/>Bang hang hiam cih leh migilote kipuaseh ding a, ahih hangin Topa a ngakte in leitung luah ding uh hi.
  </para>
  <para style="p">
    <verse number="10" style="v"/>Ahih hangin tawlkhat sungin migilopa om nawn lo ding a, ama omna mun na limzon’ hangin, tua lai-ah amah na om lo ding hi.
  </para>
  <para style="p">
    <verse number="11" style="v"/>Ahih hangin lungnemte in leitang luahin, gen zawh lohin amaute in nuamsa ding uh hi.
  </para>
  <para style="p">
    <verse number="12" style="v"/>Migilo in thumanpa sawm a, a ha gawisan hi;
  </para>
  <para style="p">
    <verse number="13" style="v"/>ahih hangin Topa in migilopa’ hun tung ta mu ahih manin amah nuihsan lel hi.
  </para>
  <para style="p">
    <verse number="14" style="v"/>Mizawngte leh mi cimawhte suniam ding, thutang-a gamtate that dingin migilote in namsau dokin a thal uh a keek hi;
  </para>
  <para style="p">
    <verse number="15" style="v"/>a namsau uh amau lungtang mah-ah tum ding a, a thalte uh kitan ding hi.
  </para>
  <para style="p">
    <verse number="16" style="v"/>Migilote’ hauhna sangin thuman mite’ tawmno khat neih hoihzaw hi.
  </para>
  <para style="p">
    <verse number="17" style="v"/>Bang hang hiam cih leh migilote’ baan kitan ding a, ahih hangin Topa in thuman mi huh hi.
  </para>
  <para style="p">
    <verse number="18" style="v"/>Topa in paubaang lote’ ni thei a, amau’ gamh in kip den ding hi;
  </para>
  <para style="p">
    <verse number="19" style="v"/>siatna hun ciangin amaute kimaizumsak lo a, kial hun ciangin tampi nei uh hi.
  </para>
  <para style="p">
    <verse number="20" style="v"/>Ahih hangin migilote kisia hi; Topa’ galte pen lono etlawm tawh kibang hi, amaute mangthang uh hi—meikhu bangin mangthang uh hi.
  </para>
  <para style="p">
    <verse number="21" style="v"/>Migilo in leitawi a, lohkik zo lo hi, thuman mi ahih leh cingh-a mi pia hi;
  </para>
  <para style="p">
    <verse number="22" style="v"/>Bang hang hiam cih leh Topa’ thupha piakte in leitang luah dinga, ahih hangin ama samsiatte kipuaseh ding hi.
  </para>
  <para style="p">
    <verse number="23" style="v"/>Mi khat’ kalsuannate Topa’ kiang pan hi a, ama lungkim banga a gamtapa amah in kipsak hi;
  </para>
  <para style="p">
    <verse number="24" style="v"/>amah a puk hangin lu-tuk lo ding hi, bang hang hiam cih leh Topa in ama khut len hi.
  </para>
  <para style="p">
    <verse number="25" style="v"/>Thuman mi a kinusiacip hita leh, a tate an ngen tawm-a kivaak hita leh, ka neu lai-a kipan tu-a ka teek dong ka mu ngei nai kei hi.
  </para>
  <para style="p">
    <verse number="26" style="v"/>Amah in mi citpiak ngitnget-in, mi tungah leitawi pia khia a, a tate zong thupha ngah mi a suak hi.
  </para>
  <para style="p">
    <verse number="27" style="v"/>Siatna panin kihem in la, gamtat hoih in; tua hi leh na kipsuak ding hi.
  </para>
  <para style="p">
    <verse number="28" style="v"/>Bang hang hiam cih leh Topa in thutang deih a, a mi siangthote nusia lo ding hi. Thuman mi kikemcing den ding a, ahi zongin migilo’ tate kipuaseh ding hi.
  </para>
  <para style="p">
    <verse number="29" style="v"/>Thuman mi in leitang luah ding a, tua tungah teeng suak ding hi.
  </para>
  <para style="p">
    <verse number="30" style="v"/>Thuman mi’ kam in pilna gen a, a leii in thutang gen hi.
  </para>
  <para style="p">
    <verse number="31" style="v"/>A lungsim sungah ama Pasian’ thukham om hi; a kalsuante taal lo hi.
  </para>
  <para style="p">
    <verse number="32" style="v"/>Migilo in thuman mi encik a, thah dingin zong hi.
  </para>
  <para style="p">
    <verse number="33" style="v"/>Topa in migilopa’ khut sungah amah nusia lo ding a, thusit dingin amah a kipaipih ciangin mawhna thuaksak lo ding hi.
  </para>
  <para style="p">
    <verse number="34" style="v"/>Topa ngak in la ama lampi zui in, leitang luah dingin nang hong liansak ding hi; migilote’ siatna na en ding hi.
  </para>
  <para style="p">
    <verse number="35" style="v"/>Lebanon gam taamtaak sing banga a sang, migilo kiphasak khat ka mu hi.
  </para>
  <para style="p">
    <verse number="36" style="v"/>Ama kiangah ka paikik a, ah! amah na om nawn lo; ka zon’ hangin amah kimu lo hi.
  </para>
  <para style="p">
    <verse number="37" style="v"/>Paubaang lo mi ciamteh in la, thutang mi en in, bang hang hiam cih leh gal phuang lo mi’ adingin nopna om hi.
  </para>
  <para style="p">
    <verse number="38" style="v"/>Ahih hangin thu palsatte kisusia mang khin ding a, migilote’ suan-le-khakte kipuaseh ding hi.
  </para>
  <para style="p">
    <verse number="39" style="v"/>Thumante’ kihotkhiatna in Topa’ kiang pan hi a, amah in haksat hun ciangin amau bukna ahi hi.
  </para>
  <para style="p">
    <verse number="40" style="v"/>Amaute in Topa bel ahih manin amah in amaute huhin honkhia hi; migilote kiang panin amaute honin suaktasak hi.
  </para>
  <chapter number="38" style="c"/>
  <para style="p">
    <verse number="1" style="v"/>Topa aw, na hehna tawh hong tai kei in la, lungso sa-in hong thuhilh kei in!
  </para>
  <para style="p">
    <verse number="2" style="v"/>Bang hang hiam cih leh na thaltangte ka sungah hong tum khin a, ka tungah na khut hong tu khin hi.
  </para>
  <para style="p">
    <verse number="3" style="v"/>Nangma hehna hangin ka ci na a, ka mawhna hangin ka pumtangin ka na hi.
  </para>
  <para style="p">
    <verse number="4" style="v"/>Bang hang hiam cih leh ka mawhnate in ka lu tuum zo a, keima puak ding a giklua van-gik tawh kibang hi.
  </para>
  <para style="p">
    <verse number="5" style="v"/>Ka haina hangin ka liamnate nai-in uih a,
  </para>
  <para style="p">
    <verse number="6" style="v"/>hong kikunsak, hong kibokcip sak hi; sunthapai-in kapin ka vak kawikawi hi.
  </para>
  <para style="p">
    <verse number="7" style="v"/>Bang hang hiam cih leh ka ci sa mahmah a, nakpi takin ka ci na hi.
  </para>
  <para style="p">
    <verse number="8" style="v"/>Ka tha bei khinin hong kinengcip hi; ka lungsim buaina hangin ka tau hi.
  </para>
  <para style="p">
    <verse number="9" style="v"/>Topa aw, ka deihna khempeuh nang na thei a, ka khuisatna nang kiang pan kiseel lo hi.
  </para>
  <para style="p">
    <verse number="10" style="v"/>Ka lungtang kisat a, ka tha in lel hi; ka mit in zong khua mu thei nawn lo hi.
  </para>
  <para style="p">
    <verse number="11" style="v"/>Ka gim thuakna-ah ka lawmte leh ka kithuahpihte kidaang koih uh a, ka behte kei kiang pan gamla om uh hi.
  </para>
  <para style="p">
    <verse number="12" style="v"/>Kei hong that nuamte in a thang uh zakin, kei’ nat nading a zongte in siatna thu gen uh a, sunthapai-in khemna bek ngaihsun uh hi.
  </para>
  <para style="p">
    <verse number="13" style="v"/>Ahih hangin kei pen bilngong ka bang a, khua ka za kei hi, a kam ka lo, a pau theilo mi ka bang hi.
  </para>
  <para style="p">
    <verse number="14" style="v"/>Hi hi, bil khua za lo, taina kam a zang lo mi khat tawh kei ka kibang hi.
  </para>
  <para style="p">
    <verse number="15" style="v"/>Ahih hangin, Topa aw, nangmah kong ngak hi; Topa ka Pasian aw, hong dawng dingpa nangmah na hi hi.
  </para>
  <para style="p">
    <verse number="16" style="v"/>Bang hang hiam cih leh, “Ka khe a taal ciangin kei tungah hong kihisakte, kei’ tungah lungdamsak kei un,” cih bek kong thum hi.
  </para>
  <para style="p">
    <verse number="17" style="v"/>Bang hang hiam cih leh puk dingin ka kithawi a, ka gimna kam tuan lo hi.
  </para>
  <para style="p">
    <verse number="18" style="v"/>Ka thuman lohna ka pulak a, ka mawhna hangin ka dah hi.
  </para>
  <para style="p">
    <verse number="19" style="v"/>Thuman lopi-a ka gal a hite thahat a, kei hong mudah khialte tam mahmah hi.
  </para>
  <para style="p">
    <verse number="20" style="v"/>A hoih zui ka hih manin hoihna pen siatna tawh hong thukte ka langpangte ahi hi.
  </para>
  <para style="p">
    <verse number="21" style="v"/>Topa aw, kei hong nusia kei in! Ka Pasian aw, ka kiang panin gamla om kei in!
  </para>
  <para style="p">
    <verse number="22" style="v"/>Topa, ka kihotkhiatna aw, keimah huh dingin hong manlang in!
  </para>
  <chapter number="39" style="c"/>
  <para style="p">
    <verse number="1" style="v"/>“Ka leii tawh ka khialh loh nadingin ka gamtatna ka kikem ding a, ka omna-ah migilote a om lai teng ka kam ka kham ding hi,” ka ci hi.
  </para>
  <para style="p">
    <verse number="2" style="v"/>Pau loin ka dai om a, ka dai omna a mawkna hi; ka thuakna khang semsem a,
  </para>
  <para style="p">
    <verse number="3" style="v"/>ka sungah ka lung so hi. Ka lungngaih ciangin ka lung so semsem hi; tua ciangin ka pau khia a:
  </para>
  <para style="p">
    <verse number="4" style="v"/>“Topa aw, ka mong leh ka hun ciangtan zah hong theisak in la, ka nuntakna a bei pak hun ding kei hong theisak in!
  </para>
  <para style="p">
    <verse number="5" style="v"/>En in, ka nuntakna hun tuk khat tan bang bekin na bawl a, ka nuntakna hun nang’ muhna-ah bangmah gen tham lo hi. Mihing khempeuh in husan bang bek hi takpi hi.
  </para>
  <para style="p">
    <verse number="6" style="v"/>Ni liim bangin mihing pai kawikawi takpi hi. A mawkna-in amau lungkham takpi uh a, kua in ngah ding cih thei lopi-in mite in nate khol hi.
  </para>
  <para style="p">
    <verse number="7" style="v"/>“Tu-in Topa aw, ke’n bang ngak lai ka hi hiam? Ka lametna nang sungah om hi.
  </para>
  <para style="p">
    <verse number="8" style="v"/>Ka thu palsatna khempeuh panin kei hong honkhia in. Mihaite’ nuihsatin kei hong bawl kei in!
  </para>
  <para style="p">
    <verse number="9" style="v"/>Hih banga bawl nangmah na hih manin pau loin ka om a, ka kam ka ka kei hi.
  </para>
  <para style="p">
    <verse number="10" style="v"/>Nong vuakna ma ka tung panin lakhia in; na khut tawh nong vuakna-in ka tha bei ta hi.
  </para>
  <para style="p">
    <verse number="11" style="v"/>Mawhna hangin mi satin na tai ciangin, nget in a nektum bangin ama na manpha na beisak hi; mi khempeuh in husan’ khat bang bek hi takpi hi.
  </para>
  <para style="p">
    <verse number="12" style="v"/>“Topa aw, ka thungetna hong ngai in la, ka kikona hong za in; ka khitui luan’na hong don loin om mawk kei in; Bang hang hiam cih leh ka pu ka pate khempeuh bangin keimah in na zin, na peemta ka hi hi.
  </para>
  <para style="p">
    <verse number="13" style="v"/>Ka man’than’ hun matengin ka lungnop theih nadingin kei hong en kei in!”
  </para>
  <chapter number="40" style="c"/>
  <para style="p">
    <verse number="1" style="v"/>Topa lamenin ka ngak ngiungeu a, amah keima lam hong nga-in ka kikona aw hong za hi.
  </para>
  <para style="p">
    <verse number="2" style="v"/>Dahna dum sung, buannawng panin amah in kei hong kaikhia-in, ka khete suangpi tungah nga a, ka khe sikna muan’huaisak hi.
  </para>
  <para style="p">
    <verse number="3" style="v"/>Eima Pasian phatna la thak keima sungah hong koih hi. Mi tampi in mu-in zahtak ding a, amaute in Topa muang ding uh hi.
  </para>
  <para style="p">
    <verse number="4" style="v"/>Topa muang a, mi kiphasakte lam-a kihei lo, pasian manlote lamah a paikhial lo mi in thupha ngah ahi hi.
  </para>
  <para style="p">
    <verse number="5" style="v"/>Topa ka Pasian aw, na sepna lamdangte leh ko’ adinga na ngaihsutnate tampi na phasak a, kuamah tawh teh theih na hi kei hi! Tuate pulakin gen ding hi leng, sim zawh ding hi lo hi.
  </para>
  <para style="p">
    <verse number="6" style="v"/>Gan gawh biakna leh khawhsa tawh biakna na deih kei hi; ka bil nong hon’sak hi. Meihal biakna leh mawhmai biakna zong na kulsak kei hi.
  </para>
  <para style="p">
    <verse number="7" style="v"/>Tua ciangin keimah in, “En in, laibu sunga keima thu a kigelh khinsa bangin kong pai hi;
  </para>
  <para style="p">
    <verse number="8" style="v"/>nangma deih bang hihna-ah nuam ka sa hi, ka Pasian aw; na thukham ka lung sungah om hi,” ka ci hi.
  </para>
  <para style="p">
    <verse number="9" style="v"/>Hotkhiatna lungdamna thu thak mi honpi lakah ka gen khin hi; en in, Topa aw, na theihsa bangin ka muk ka kham kei hi.
  </para>
  <para style="p">
    <verse number="10" style="v"/>Nangma gupkhiatna huhna ka lung sungah ka im kei a, na thumanna leh na gupkhiatna thu ka gen khin hi; na itna kip leh na thumanna mi honpi tungah ka im kei hi.
  </para>
  <para style="p">
    <verse number="11" style="v"/>Topa aw, na hehpihna kei kiang panin humcip kei in la, na itna kip leh na thumanna keimah hong kem den ding hisak in!
  </para>
  <para style="p">
    <verse number="12" style="v"/>Bang hang hiam cih leh a mal-a sim zawh loh ding siatna tampi in kei hong umcih hi; khua hong mu thei losak zah dongin ka mawhnate in kei hong pha khin hi, amaute ka lu tunga ka sammal sangin tamzaw uh hi; ka lung in a lel hi.
  </para>
  <para style="p">
    <verse number="13" style="v"/>Topa aw, keimah hong honkhia nuam in! Topa, keimah huh ding hong manlang in!
  </para>
  <para style="p">
    <verse number="14" style="v"/>Kei, thah dingin a hong zongte zahhuaisak in la maisia sak in; keima siat nading a deihte nungkiksak in la minsia sak in!
  </para>
  <para style="p">
    <verse number="15" style="v"/>Keima tungah, “Ha, ha!” hong cite zahhuaina tawh maikhing sak in.
  </para>
  <para style="p">
    <verse number="16" style="v"/>Ahih hangin nang hong zongte khempeuh nang sungah nuamin kipak hen la, na gupkhiatna a deihte in, “Topa in lian hi!” ci ngitnget uh hen.
  </para>
  <para style="p">
    <verse number="17" style="v"/>Kei ahih leh zawng-in ka cimawh hi; ahih hangin Topa in kei’ ading ngaihsun hi. Nangmah in keimah hong huhpa leh keimah honkhiapa na hi hi; zekai kei in, ka Pasian aw!
  </para>
  <chapter number="41" style="c"/>
  <para style="p">
    <verse number="1" style="v"/>Mi gentheite a khual mi in thupha ngah ahi hi. Topa in haksatna hunah amah honkhia hi.
  </para>
  <para style="p">
    <verse number="2" style="v"/>Topa in amah hu-in hingsak hi; leitungah amah thupha ngah mipa kici hi; ama galte’ deihna-ah amah na piakhia kei hi.
  </para>
  <para style="p">
    <verse number="3" style="v"/>ci na-a a lupna tungah Topa in amah na kem a, a ci nat ciangin ama gitlohna khempeuh na damsak hi.
  </para>
  <para style="p">
    <verse number="4" style="v"/>Ke’n ahih leh, “Topa aw, kei hong hehpih in; keimah hong damsak in, bang hang hiam cih leh nang tungah kong khial zo hi!” ka ci hi.
  </para>
  <para style="p">
    <verse number="5" style="v"/>Ka galte in elna tawh keima thu gen uh a: “Cik ciangin amah a si tam, cik ciangin ama min a mang tam?” ci uh hi.
  </para>
  <para style="p">
    <verse number="6" style="v"/>Keimah en dingin mi hong pai ciangin, kam mawkna pau uh hi, a lung sungah siatna kaikhawm uh a, a paikhiat uh ciangin genthang uh hi.
  </para>
  <para style="p">
    <verse number="7" style="v"/>Kei hong mudah khempeuh in keima thu kihuauhuau uh a, kei’ adingin a sia thei pen gelgel uh hi.
  </para>
  <para style="p">
    <verse number="8" style="v"/>Amaute in, “Thusia khat ama tungah baang zo hi; a lupna panin thokik nawn lo ding hi,” ci uh hi.
  </para>
  <para style="p">
    <verse number="9" style="v"/>Ka muan’, ka lawm itpa, keima an a nepa nangawn in, a khetul tawh keimah hong peek hi.
  </para>
  <para style="p">
    <verse number="10" style="v"/>Ahih hangin, Topa aw, amaute ka thukkik theih nadingin kei hong hehpih in la, hong phong to in!
  </para>
  <para style="p">
    <verse number="11" style="v"/>Ka galte in keimah hong zawh lohna thu-ah, keima tungah nong lungkimna ka thei hi.
  </para>
  <para style="p">
    <verse number="12" style="v"/>Ahih hangin keima kicin’na hangin nong huh a, nangma omna-ah kei nong koih den hi.
  </para>
  <para style="p">
    <verse number="13" style="v"/>Israel Pasian, Topa in khang tawntungin thupha ngah ta hen! Amen, Amen.
  </para>
  <chapter number="42" style="c"/>
  <para style="p">
    <verse number="1" style="v"/>Sakhi in luitui luang sialsial a lunggulh bangin, nang kong lunggulh hi, Pasian aw.
  </para>
  <para style="p">
    <verse number="2" style="v"/>A nungta Pasian kong deih hi. Cik ciangin keimah hong pai-in Pasian’ maitang en ding ka hi hiam?
  </para>
  <para style="p">
    <verse number="3" style="v"/>Mite in keima tungah, “Na Pasian koi-ah om hiam?” hong cihcih sung teng, sun leh zanin ka khitui an-in ka nei hi.
  </para>
  <para style="p">
    <verse number="4" style="v"/>Ka lungsim sung ka suahkhia a, pawi bawl mi honkhat, kipak a otna leh nuamna la tawh Pasian’ innah ka makaihna, mihon tawh ka paina ka phawk hi.
  </para>
  <para style="p">
    <verse number="5" style="v"/>Bang hangin khakunkun ka hi hiam, bang hangin lunghimawh ka hi hiam? Pasian’ sungah lametna nei ning; bang hang hiam cih leh kei hong huhpa ka Pasian ka phat kik na ding hi.
  </para>
  <para style="p">
    <verse number="6" style="v"/>Ka lungsim tamkham hi; tua ahih manin Jordan leh Hermon gam, Mizar mual tung panin nang kong phawk hi.
  </para>
  <para style="p">
    <verse number="7" style="v"/>Nangma tuizeu ging tawh tui thukte khat leh khat kidawng a, na tuihual neu leh na tuihual liante in kei hong tuum hi.
  </para>
  <para style="p">
    <verse number="8" style="v"/>Topa in sunin a itna kip hong sawl hi; zan ciangin nuntakna hong pia Pasian tungah thungetna la ka sa hi.
  </para>
  <para style="p">
    <verse number="9" style="v"/>“Bang hangin kei hong mangngilh khin na hi hiam? Galte’ sukcip manin bang hangin kapin ka kidik hiam?” ci-in ka Pasian, ka suangpi tungah ka gen hi.
  </para>
  <para style="p">
    <verse number="10" style="v"/>Ka langte in kei tungah, “Na Pasian koi-ah om ahi hiam?” hong cihcih sung teng, ka sungah meima nai tawm bangin hong tum ngangngang hi.
  </para>
  <para style="p">
    <verse number="11" style="v"/>Bang hangin khakunkun ka hi hiam, bang hangin lunghimawh ka hi hiam? Pasian’ sungah lametna nei ning; bang hang hiam cih leh kei hong huhpa ka Pasian ka phatkik na ding hi.
  </para>
  <chapter number="43" style="c"/>
  <para style="p">
    <verse number="1" style="v"/>Pasian aw, ka dikna hong langsak in la, migilote tawh ka thu-ah hong panpih in; mi kheemte leh thutang lote kiang panin kei hong honkhia in!
  </para>
  <para style="p">
    <verse number="2" style="v"/>Bang hang hiam cih leh nangmah in kong belh Pasian na hi hi; bang hangin kei hong nilkhia na hi hiam? Galte’ sukcip manin bang hangin kapkap-in ka kidik hiam?
  </para>
  <para style="p">
    <verse number="3" style="v"/>Na khuavak leh na thuman hong sawl khia in la, na mual siangtho leh na omna-ah kei hong paipih sakin, hong khasak in!
  </para>
  <para style="p">
    <verse number="4" style="v"/>Tua ciangin Pasian biakna tau ahi zongin, ka lungdamna Pasian kiangah ahi zongin ka pia dinga, laiza khausai lasakna tawh nang kong phat ding hi, aw Pasian, ka Pasian aw.
  </para>
  <para style="p">
    <verse number="5" style="v"/>Bang hangin khakunkun ka hi hiam, bang hangin lunghimawh ka hi hiam? Pasian sungah lametna nei ning; bang hang hiam cih leh kei hong huhpa ka Pasian ka phatkik na ding hi.
  </para>
  <chapter number="44" style="c"/>
  <para style="p">
    <verse number="1" style="v"/>Pasian aw, ka pu ka pate uh hun lai-a na hihna sate, amaute in kote tungah hong gen uh a, kote in ka bil uh tawh ka za khin uh hi.
  </para>
  <para style="p">
    <verse number="2" style="v"/>Na khut tawh minam dangte na hawlkhia a, ahih hangin amaute na phut hi; midangte na sugawp a, ahih hangin amaute na suakta sak hi;
  </para>
  <para style="p">
    <verse number="3" style="v"/>bang hang hiam cih leh amaute in amau namsau tawh leitang ngah lo uh a, amau khut in amaute gualzawhna pia lo hi; na khut taklam leh na baan, na hehpihna maipha hizaw hi; bang hang hiam cih leh amau sungah nang na lungkim hi.
  </para>
  <para style="p">
    <verse number="4" style="v"/>Nangmah in Jakob’ adingin gualzawhna a sehkhol, ka Kumpi leh ka Pasian na hi hi.
  </para>
  <para style="p">
    <verse number="5" style="v"/>Nangma hangin ka galte uh ka sawnpai uh a, ko hong dote, na min suangin ka tuancil uh hi.
  </para>
  <para style="p">
    <verse number="6" style="v"/>Bang hang hiam cih leh keimah in ka thalpi ka suang kei a, ka namsau in zong kei hong hon zo lo hi.
  </para>
  <para style="p">
    <verse number="7" style="v"/>Ahih hangin nang in ka galte kiang panun kote nong hon khin a, ko hong mudahte na zahhuai gawp sak khin hi.
  </para>
  <para style="p">
    <verse number="8" style="v"/>Pasian sungah kote ka angtang ngitnget uh a, nangma tungah ka lungdam tawntung ding uh hi.
  </para>
  <para style="p">
    <verse number="9" style="v"/>Ahih hangin nangmah in kote hong nusia-in, nong min siasak khin a, ka galkap hon uh tawh nang na kuankhawm kei hi.
  </para>
  <para style="p">
    <verse number="10" style="v"/>Galte kiang panin kote nong nungkiksak a, ka galte un ka neihsa teng uh bu-luah khin uh hi.
  </para>
  <para style="p">
    <verse number="11" style="v"/>Tuu gawh ding bangin kote nang nong bawl a, minamdangte lakah nong thehthang khin hi.
  </para>
  <para style="p">
    <verse number="12" style="v"/>Na mite a man tawmno khatin na zuak a, a man ding na sang nget kei hi.
  </para>
  <para style="p">
    <verse number="13" style="v"/>Ka vengte uh’ zahko, ka kim uh-a omte’ nuihsat leh thusim lohin kote nong bawl khin hi.
  </para>
  <para style="p">
    <verse number="14" style="v"/>Minamdangte lakah a sia lam-a gentehna, mite lakah ciamnuih-a neih-in kote nong bawl khin hi.
  </para>
  <para style="p">
    <verse number="15-16" style="v"/>Keimah hong ko mi leh hong minsiasak mite’ kam ahi zongin, galte leh langpangte’ maitang hangin ahi zongin, sunthapai-in ka zahhuai den a, maizumna tawh ka kidim hi.
  </para>
  <para style="p">
    <verse number="17" style="v"/>Na thuciamna-ah khial lo napi, nangmah hong mangngilh lo napi in, hihte khempeuh ko tungah hong tung khin hi.
  </para>
  <para style="p">
    <verse number="18-19" style="v"/>Ngiate omna-ah kote hong balnenin, khuamialpi sungah nong paihdak dinga kilawm zahin, ka lungsim uh kihei nai lo a, ka kalsuan uh lampial nai lo hi.
  </para>
  <para style="p">
    <verse number="20" style="v"/>Ka Pasian uh’ min mangngilh khinin, pasian dang tungah ka khut uh khak khin hi le ung,
  </para>
  <para style="p">
    <verse number="21" style="v"/>Pasian in hih thu mukhia lo ding ahi hiam? Bang hang hiam cih leh amah in lungsim thusim a thei hi.
  </para>
  <para style="p">
    <verse number="22" style="v"/>Nangma hangin sunthapai-in kote hong kithat a, gan gote tuu gawh ding bangin hong kikoih hi.
  </para>
  <para style="p">
    <verse number="23" style="v"/>Topa aw, bang hangin ihmu na hi hiam? Nangmah hong thotawm in!
  </para>
  <para style="p">
    <verse number="24" style="v"/>Bang hangin na maitang seel na hi hiam? Bang hangin ka thuakna uh leh hong kisukcipna mangngilh na hi hiam?
  </para>
  <para style="p">
    <verse number="25" style="v"/>Bang hang hiam cih leh lei lakah ka puk uh a, leivui lakah gual lelin ka lum uh hi.
  </para>
  <para style="p">
    <verse number="26" style="v"/>Tho to in, ko huh dingin hong pai in! Na itna kip hangin kote hong honkhia in!
  </para>
  <chapter number="45" style="c"/>
  <para style="p">
    <verse number="1" style="v"/>Thubul hoih khat tawh keima lungsim hong dimlet-in, ka late kumpipa tungah ka sak a, ka leii in lai theipa’ laikung tawh kibang hi.
  </para>
  <para style="p">
    <verse number="2" style="v"/>Mihing’ tate lakah nangmah na hoihpen a, thugen siamin na kam khum zungzung hi; tua ahih ciangin Pasian in nang thupha hong pia tawntung hi.
  </para>
  <para style="p">
    <verse number="3" style="v"/>Vanglianpa aw, na minthan’na leh na liatna tawh, na namsau kuah in.
  </para>
  <para style="p">
    <verse number="4" style="v"/>Thumanna a om nading leh thuman hu’ dingin na minliatna tawh gualzo-in hong pusuak in la, dipkuat-huai hih nate na taklam khut nangmah kihilhsak in!
  </para>
  <para style="p">
    <verse number="5" style="v"/>Kumpipa’ galte’ lungtang sungah na thaltang hiamte lut a, mite na nuai-ah puk uh hi.
  </para>
  <para style="p">
    <verse number="6" style="v"/>Na kumpi tokhom siangtho kip tawntung hi. Na kumpi ciangkhut in thumanna ciangkhut hi a,
  </para>
  <para style="p">
    <verse number="7" style="v"/>thumanna deihin gitlohna na mudah hi. Tua ahih ciangin Pasian ahi, nangma Pasian in, na gualpihte tungah kikhaito-in lungdamna sathau tawh nang hong nilh zo a,
  </para>
  <para style="p">
    <verse number="8" style="v"/>na puantualpi mirrah paknamtui, alo paknamtui leh thalsing namtuite a nam hi. Saiha tawh kibawl innpite panin khausai lasaknate in nang hong lungdamsak-in,
  </para>
  <para style="p">
    <verse number="9" style="v"/>kumpite tanute, numei uliante lakah om a, na taklam ah Ofir gam khamte tawh kizemin kumpinu a ding hi.
  </para>
  <para style="p">
    <verse number="10" style="v"/>Tanu aw, ngai in, ngaihsun in la, na bil hong ngat in; nangma mite leh na behte mangngilh in;
  </para>
  <para style="p">
    <verse number="11" style="v"/>kumpipa in na mel hoihna deih ding hi. Na topa ahih ciangin ama mai-ah kun in;
  </para>
  <para style="p">
    <verse number="12-13" style="v"/>mihau pente ahi Tai-ar mite in na manpha namkim letsong tawh nang hong maivil ding uh hi. Kumpi tanu a inndei sungah kham kigan puantualpi tawh kizem a,
  </para>
  <para style="p">
    <verse number="14" style="v"/>mel tuamtuam a nei puantualpite silhin mihon kigual deudaute lakah a kithuahpih nungakte leh amah a khate tawh kumpipa kiangah kipaipih hi.
  </para>
  <para style="p">
    <verse number="15" style="v"/>Kumpipa innah a tun’ ciangun lungdamna leh nuamna tawh amaute kitumpih hi.
  </para>
  <para style="p">
    <verse number="16" style="v"/>Na pate’ tang dingin na tapate hi ding a, nangmah in leitung khempeuh ah amaute, ulian na suaksak ding hi.
  </para>
  <para style="p">
    <verse number="17" style="v"/>Keimah in khang tawntungin nangma min ka kiphawksak ding hi; tua ahih ciangin mite in nang hong phat ngitnget ding uh hi.
  </para>
  <chapter number="46" style="c"/>
  <para style="p">
    <verse number="1" style="v"/>Pasian in eima belh leh i thahatna hi a, haksat hunin hong huh pahpahpa ahi hi.
  </para>
  <para style="p">
    <verse number="2-3" style="v"/>Tua ahih ciangin, leitung kikhin-in, mualte tuipi sung a kiden’na zongin, a tuite ging zuazua-in phuan zuazua a, hih gin’na hangin mual liante a liing zongin, i lau kei ding hi.
  </para>
  <para style="p">
    <verse number="4" style="v"/>Sang Penpa’ ten’na khua siangtho ahi, Pasian’ khuapi, a lungdamsak gun khat a om hi.
  </para>
  <para style="p">
    <verse number="5" style="v"/>Ama laizangah Pasian om a, amah a kiliing kei ding hi; Pasian in phalvak tungin amah huh ding hi.
  </para>
  <para style="p">
    <verse number="6" style="v"/>Minamte heh mahmah uh a, kumpi gam kiliing hi; ama aw ging khiasak a, leitung kicimgawp hi.
  </para>
  <para style="p">
    <verse number="7" style="v"/>Mi honte’ Topa ei tawh hong omkhawm a, Jakob’ Pasian in eima belh ahi hi.
  </para>
  <para style="p">
    <verse number="8" style="v"/>Hong pai un la, Topa’ sepna, leitung, gamkhing a suahsak khitna hong en un.
  </para>
  <para style="p">
    <verse number="9" style="v"/>Amah in leimong dong ah gal beisak hi; amah in thalpi kuaitanin, teipi susia a, leengte mei tawh haltum hi.
  </para>
  <para style="p">
    <verse number="10" style="v"/>“Om hit-hiat un la, Pasian ka hihna thei un. Minamte lakah keimah hong kisangsak a, leitungah ka min hong kithangsak hi!”
  </para>
  <para style="p">
    <verse number="11" style="v"/>Mi honte’ Topa in ei tawh omkhawm a, Jakob' Pasian in eima belh ahi hi.
  </para>
  <chapter number="47" style="c"/>
  <para style="p">
    <verse number="1" style="v"/>Mi khempeuh aw, na khut uh beeng un! Lungdamna la nakpi-in sa-in Pasian phat un.
  </para>
  <para style="p">
    <verse number="2" style="v"/>Bang hang hiam cih leh Topa, a Sang Penpa, dipkuat-huai-a, leitung khempeuhah kumpi lian khat ahi hi.
  </para>
  <para style="p">
    <verse number="3" style="v"/>Mi khempeuh eima nuai-ah, minamte i khe nuai-ah amah in hong zawhsak hi.
  </para>
  <para style="p">
    <verse number="4" style="v"/>Ama itpa Jakob’ angtan’pih ahi, eima luah ding amah in hong teelsak hi.
  </para>
  <para style="p">
    <verse number="5" style="v"/>Aw ging tawh Pasian paito a, pengkul aw tawh Topa paito hi.
  </para>
  <para style="p">
    <verse number="6" style="v"/>Pasian tungah phatna la sa un, phatna la sa un! I Kumpipa tungah phatna la sa un, phatna la sa un!
  </para>
  <para style="p">
    <verse number="7" style="v"/>Bang hang hiam cih leh Pasian in leitung khempeuhte’ Kumpi ahi hi; lasakna tawh amah phat un!
  </para>
  <para style="p">
    <verse number="8" style="v"/>Minamte tungah Pasian maang hi; a tokhom siangtho tungah Pasian tu hi.
  </para>
  <para style="p">
    <verse number="9" style="v"/>Uliante in Abraham’ Pasian’ mite tawh kikhawm uh hi. Bang hang hiam cih leh leitung’ lumte in Pasian aa ahi hi; amah sangpi-in kithangsak hi!
  </para>
  <chapter number="48" style="c"/>
  <para style="p">
    <verse number="1" style="v"/>Topa lian hi, i Pasian khuapi sungah a mual siangtho sungah nakpi taka phat ding ahi hi!
  </para>
  <para style="p">
    <verse number="2" style="v"/>Kumpi lianpa’ khuapi, lei lulam-a om ama mual siangtho hoih-a a sang mahmah Zaphon in Zion Mual hi a, leitung khempeuh’ lungdamna ahi hi.
  </para>
  <para style="p">
    <verse number="3" style="v"/>A muan’huaina tua mual-ah Pasian in amah a hu’ taktakpa ahihna a lak khin hi.
  </para>
  <para style="p">
    <verse number="4" style="v"/>Ahi zongin, en un, kumpite kikaikhawm in, hong paikhawm uh hi.
  </para>
  <para style="p">
    <verse number="5" style="v"/>Amaute in tua a muh phetun lamdang sa a, amaute dipkua vatin tai uh hi;
  </para>
  <para style="p">
    <verse number="6" style="v"/>numei nausuak na a sa bangin amaute liinggawp uh hi.
  </para>
  <para style="p">
    <verse number="7" style="v"/>Nisuahna huihpi tawh Tarshis kici teembaw liante nang na susia hi.
  </para>
  <para style="p">
    <verse number="8" style="v"/>Ka zaksa bangun, mi honte’ Topa’ khuapi sung, i Pasian’ khuapi sungah, Pasian in a phuh kip ngitngetsa ka mu uh hi.
  </para>
  <para style="p">
    <verse number="9" style="v"/>Pasian aw, na biakinn sungah nangma itna kip ka ngaihsun uh hi.
  </para>
  <para style="p">
    <verse number="10" style="v"/>Pasian aw, na min in leimong dong a zelh bangin, nangmah hong kiphatna in zong a zel hi. Na taklam khut in gualzawhna tawh a kidim hi;
  </para>
  <para style="p">
    <verse number="11" style="v"/>Zion Mual lungdam sak in! Na thukhenna hangin Judah’ mite lungdam sak in!
  </para>
  <para style="p">
    <verse number="12-14" style="v"/>Hih in i Pasian hi a, a tawntung-a eima Pasian hi, ci-a khangkikte tungah na gen theih nadingun, Zion kim velin pai-in, a tausangte sim un la, a kulh phungmai hoihte ngaihsunin, a phualpi muan’huaite va nawk kim un. Amah in a tawntungin eite, lam hong lak dingpa ahi hi.
  </para>
  <chapter number="49" style="c"/>
  <para style="p">
    <verse number="1" style="v"/>Hih thu za un, mi khempeuh aw! Ngai un, leitung a teeng khempeuh,
  </para>
  <para style="p">
    <verse number="2" style="v"/>milian mineu, mihau mizawngte aw!
  </para>
  <para style="p">
    <verse number="3" style="v"/>Ka kam in pilna thu gen ding hi; ka lungsim’ ngaihsutna in thutelna hi ding hi.
  </para>
  <para style="p">
    <verse number="4" style="v"/>Paunak thu theih hak khat ka ngai ding a, laiza lasakna tawh a khiatna ka gentel ding hi.
  </para>
  <para style="p">
    <verse number="5" style="v"/>Haksatna hun, kei hong bawlsiate’ gitlohna in kei hong nehcip ciangin bang hangin lau ding ka hi hiam?
  </para>
  <para style="p">
    <verse number="6" style="v"/>Mite in a hauhna uh muangin, tampi a neihna uh a kisaktheihpih hangun,
  </para>
  <para style="p">
    <verse number="7" style="v"/>amah a kitankhia tawm taktak thei, a nuntakna’ man ding Pasian’ tungah a pia thei mi kuamah om lo hi.
  </para>
  <para style="p">
    <verse number="8-9" style="v"/>Bang hang hiam cih leh a nuntakna tat nading man tam a, Leihawmpi mu ngei lo zah ding, a hing tawntung dingin, a kicingin kitankhia zo ngei lo hi.
  </para>
  <para style="p">
    <verse number="10" style="v"/>Hi hi, amah in a pilte nangawn a si mu ding a, a haite leh a teilote a kibangin sia-in, amau neihsate midangte’ tungah nusiat uh hi.
  </para>
  <para style="p">
    <verse number="11" style="v"/>Amaute in leitangte amau min a puaksak hangun, hante pen khang tawntunga amau omna, amau inn hi ngitnget hi.
  </para>
  <para style="p">
    <verse number="12" style="v"/>Ama hauhna-ah mi kip suak thei lo a, amah in a bei thei ganhingte tawh kibang hi.
  </para>
  <para style="p">
    <verse number="13" style="v"/>Hih in a kihai muan’te’ ngah hi a, amau ngahsa tawh a lungkimte’ thumong ahi hi.
  </para>
  <para style="p">
    <verse number="14" style="v"/>Tua bangin amaute Leinuai-a dingin kiseh hi; Sihna in amau cingpa hi ding hi; Midikte in zingsang ciangin uk ding uh hi, hankhuk-ah amaute tuaksuk suak uh a, a meel uh sia ding hi; Leinuai in amau’ inn hi ding hi.
  </para>
  <para style="p">
    <verse number="15" style="v"/>Ahih hangin Pasian in Leinuai’ vangliatna panin kei hong tankhia ding hi, bang hang hiam cih leh amah in kei hong sang ding hi.
  </para>
  <para style="p">
    <verse number="16" style="v"/>Mi khatpeuh a hauh ciang ahi zongin, a innkuan minthan’na a khan’ ciang ahi zongin lau kei in.
  </para>
  <para style="p">
    <verse number="17" style="v"/>Bang hang hiam cih leh a sih ciangin bangmah keng lo ding a, a minthan’na in amah zuisuk lo ding hi.
  </para>
  <para style="p">
    <verse number="18" style="v"/>A hin’ lai-in amah a lungdamin kingaihsunin, mi khat in ama ading na a limsep ciangin phatna a ngah hangin,
  </para>
  <para style="p">
    <verse number="19" style="v"/>khuavak mu ngei nawn lo dingin a sisa a pu a pate kiang mah-ah amah pai veve ding hi.
  </para>
  <para style="p">
    <verse number="20" style="v"/>Ama hauhna in mihing suaksak thei lo a, amah in a si thei ganhingte tawh a kibang hi.
  </para>
  <chapter number="50" style="c"/>
  <para style="p">
    <verse number="1" style="v"/>Vanglianpa, Topa ahi Pasian, hong pau a, nisuahna leh nitumna kikal leitung khempeuh a khawm hi.
  </para>
  <para style="p">
    <verse number="2" style="v"/>Hoih kicin’na, Zion panin, Pasian hong taangkhia hi.
  </para>
  <para style="p">
    <verse number="3" style="v"/>Pasian hong pai hi, amah dai om lo hi, ama mai-ah mei husia om a, a kimkotah huihpi om hi.
  </para>
  <para style="p">
    <verse number="4" style="v"/>A mite thu a khen theih nadingin tunglam vantung leh leitung a sam hi.
  </para>
  <para style="p">
    <verse number="5" style="v"/>“Kei tawh biak piakna-in thuciamna a bawlte, ka micitakte ka kiangah hong khawm un!”
  </para>
  <para style="p">
    <verse number="6" style="v"/>Vantung in ama thumanna gen hi, bang hang hiam cih leh Pasian mahmah thukhenpa ahi hi.
  </para>
  <para style="p">
    <verse number="7" style="v"/>“Ka mite aw, ngai un, thu kong gen ding hi, Israelte aw, note’ lang khatah teci ka pang ding hi. Kei in Pasian ka hi a, nomau’ Pasian ka hi hi.
  </para>
  <para style="p">
    <verse number="8" style="v"/>Na biak piakna uh ah note kong mawhsak kei hi; na meihal biaknate uh ka mai-ah om ngitnget hi.
  </para>
  <para style="p">
    <verse number="9" style="v"/>Na inn pan uh-a bawngtal hita leh, na ganbuk pan uh-a keeltal hita leh kong sang kei ding hi.
  </para>
  <para style="p">
    <verse number="10" style="v"/>Bang hang hiam cih leh gamlak ganhingte khempeuh, mual tul tampite’ tunga ganhingte keima-a’ ahi hi.
  </para>
  <para style="p">
    <verse number="11" style="v"/>Huih lak vasate khempeuh ka thei a, gam lak-a gamta khempeuh keima aa ahi hi.
  </para>
  <para style="p">
    <verse number="12" style="v"/>Ka gil kial taleh zong, no kiangah kong gen kei ding hi; bang hang hiam cih leh leitung leh a sunga om khempeuh keima aa ahi hi.
  </para>
  <para style="p">
    <verse number="13" style="v"/>Bawngtalte’ sa keimah in ne ding ka hi hiam, keelte’ si dawn ding ka hi hiam?
  </para>
  <para style="p">
    <verse number="14" style="v"/>Lungdam biakpiakna Pasian’ tungah pia un la, Sang Penpa tungah na thuciamnate uh bawl un;
  </para>
  <para style="p">
    <verse number="15" style="v"/>haksat hun ciangin kei tungah hong ko un; note kong honkhia ding a, note in kei nong thangsak ding uh hi.”
  </para>
  <para style="p">
    <verse number="16" style="v"/>Ahih hangin migilote tungah Pasian in hih bangin ci hi: “Ka thukhamte lawh nading, ka thuciamna na muk uh tawh gen nading note in bang thu nei na hi uh hiam?
  </para>
  <para style="p">
    <verse number="17" style="v"/>Bang hang hiam cih leh note in hilhna na mudah uh a, ka thute na nunglam uhah na pai uh hi.
  </para>
  <para style="p">
    <verse number="18" style="v"/>Guta khat mu le uhcin ama lawm, na hi pah uh a, numei-pasal mawhna a bawlte tawh na kikhawl uh hi.
  </para>
  <para style="p">
    <verse number="19" style="v"/>Na kam uh, siatna na uksak uh a, na leii un kheemna khang sak hi.
  </para>
  <para style="p">
    <verse number="20" style="v"/>Na tu uh a, na sanggamte langpangin thu na gen uh hi; amaute’ mawhna na zong uh hi.
  </para>
  <para style="p">
    <verse number="21" style="v"/>Hihte khempeuh na gamta khin uh a, bangmah ka pau kei hi; kei pen no tawh a kibangin nong ngaihsun uh hi. Ahih hangin tu in note kong tai a, na mawhna uh na mai uh-ah ka koih hi.
  </para>
  <para style="p">
    <verse number="22" style="v"/>Tua ahih ciangin, Pasian a mangngilh mite aw, hih thu ciamteh un, tua hi kei leh note kong balgawp ding hi, hong honkhia ding kuamah om lo hi.
  </para>
  <para style="p">
    <verse number="23" style="v"/>Biakpiak nadingin lungdam piakna hong paipih mi in kei hong pahtawi ahi hi; Ka thu a mang mite khempeuh ka honkhia ding hi,”
  </para>
  <chapter number="51" style="c"/>
  <para style="p">
    <verse number="1" style="v"/>Pasian aw, nangma itna kip om bangin kei hong hehpih in la, na hehpihna lian om bangin ka thu palsatnate hong phiatkhiat sak in.
  </para>
  <para style="p">
    <verse number="2" style="v"/>Ka khialhna panin kei hong silsiang kiuhkeuh in la, ka mawhna panin hong siangsak in!
  </para>
  <para style="p">
    <verse number="3" style="v"/>Bang hang hiam cih leh ka thu palsatnate ka thei a, ka mawhna ka mai-ah om ngitnget hi.
  </para>
  <para style="p">
    <verse number="4" style="v"/>Nangma tung mahmah-ah khialin, na muhna-ah a sia ka gamta khin hi, tua ahih ciangin na thugenna-ah nang na tang a, na thukhenna ah paubaan’na om lo hi.
  </para>
  <para style="p">
    <verse number="5" style="v"/>En in, a khialsa mahin kei ka suakkhia a, ka nu in hong paai cil-a kipan a mawhsa ka hi hi.
  </para>
  <para style="p">
    <verse number="6" style="v"/>En in, nang in nuntakna sungah thumanna na deih hi; tua ahih ciangin ka lungsim tawngah ciimna hong hilh in.
  </para>
  <para style="p">
    <verse number="7" style="v"/>Puknah tawh hong nul in, kei ka siang ding hi; hong sil in, vuk sangin ka ngozaw ding hi.
  </para>
  <para style="p">
    <verse number="8" style="v"/>Lungdamna leh kipahna hong pia in la, na sukgawpsa mipa lungdamsak in.
  </para>
  <para style="p">
    <verse number="9" style="v"/>Ka mawhna na mai panin seel in la, ka khialhna khempeuh hong phiatkhiat sak in.
  </para>
  <para style="p">
    <verse number="10" style="v"/>Pasian aw, ka sungah lungsim siangtho hong piangsak in la, a thak, a man, ngaihsutna ka sungah hong guan in.
  </para>
  <para style="p">
    <verse number="11" style="v"/>Na omna panin kei hong paikhia kei in la, kei kiang panin na Kha Siangtho la kei in.
  </para>
  <para style="p">
    <verse number="12" style="v"/>Na hotkhiatna hangin lungdamna kei hong ngahsak kik in la, utna lungsim tawh kei hong huh in.
  </para>
  <para style="p">
    <verse number="13" style="v"/>Tua ciangin thu palsatte na zia ka hilh ding a, mimawhte nangma lamah hong kihei kik ding uh hi.
  </para>
  <para style="p">
    <verse number="14" style="v"/>Pasian, kei hong hon Pasian aw, sih nading daan panin kei hong honkhia in; nong hotkhiatna thu lungdam takin ka sa ding hi.
  </para>
  <para style="p">
    <verse number="15" style="v"/>Topa aw, ka pau theih nadingin hong huh in; nangmah ka hong phat ding hi.
  </para>
  <para style="p">
    <verse number="16" style="v"/>Bang hang hiam cih leh ganhing tawh biakna na deih kei hi, meihal biakna nang hong pia hi ta-leng zong, nang na lungdam kei ding hi.
  </para>
  <para style="p">
    <verse number="17" style="v"/>Pasian’ san’ theih biakna in lungsim kitamzan hi; Pasian aw, a kitamzan, a kisik lungsim na simmawh kei ding hi.
  </para>
  <para style="p">
    <verse number="18" style="v"/>Na lungkimna pha tawh Zion tungah a pha bawl in; Jerusalem kulhpite ciang kik in,
  </para>
  <para style="p">
    <verse number="19" style="v"/>tua ciangin, biakpiakna man, meihal biakna leh meihal biakpiakna bup-ah na lungkim ding hi; tua ciangin na biakna tau tungah bawngtalte hong kipia ding hi.
  </para>
  <chapter number="52" style="c"/>
  <para style="p">
    <verse number="1" style="v"/>Mi thahatpa aw, bang hangin miphate suksiatna-ah kiphasak na hi hiam? Sunthapai-in nang in suksiatna na ngaihsun hi.
  </para>
  <para style="p">
    <verse number="2" style="v"/>Zuau nasempa aw, na leii in mulkiatna temhiam khat tawh kibang hi.
  </para>
  <para style="p">
    <verse number="3" style="v"/>Nang in hoihna sangin siatna na deihzaw a, thuman genna sangin zuauna na deihzaw hi.
  </para>
  <para style="p">
    <verse number="4" style="v"/>Mi khem theipa aw, a siasak thei kammal khempeuh na deih hi.
  </para>
  <para style="p">
    <verse number="5" style="v"/>Ahih hangin Pasian in nang hong susia paisuak ding hi; amah in nang hong bawhin na buk panin hong kaikhia ding hi; a hingte’ leitang panin nang hong zunglot ding hi.
  </para>
  <para style="p">
    <verse number="6" style="v"/>Thuman mite in mu-in, lau ding uh a, amah nuihsan-in,
  </para>
  <para style="p">
    <verse number="7" style="v"/>“Pasian a beel lo, ama hauhnate a muang, ama hauhna a beelpa en un!” ci ding hi.
  </para>
  <para style="p">
    <verse number="8" style="v"/>Ahih hangin kei ka hih leh Pasian’ inn sunga oliv kung hing tawh ka kibang hi. Pasian’ itna kip ka muang ngitnget hi.
  </para>
  <para style="p">
    <verse number="9" style="v"/>Hih bang bawl khin na hih manin, na tungah ka lungdam ngitnget ding hi. Thuhoih ahih manin, miphate’ omna-ah na min ka taangko ding hi.
  </para>
  <chapter number="53" style="c"/>
  <para style="p">
    <verse number="1" style="v"/>“Mihai mi in a lungsim sungah, Pasian om lo hi,” ci-in ngaihsun hi. Amaute sia uh a, a kihhuai gamta uh hi; a hoih-a gamta kuamah om lo hi.
  </para>
  <para style="p">
    <verse number="2" style="v"/>A pil, Pasian a zong mi a om uh hiam cih a theih nadingin Pasian in vantung panin mihing’ tate en suk hi.
  </para>
  <para style="p">
    <verse number="3" style="v"/>Amaute a vekpi-un puk khin uh a, a kibangin kisia kim uh hi; a hoih gamtat khat beek om lo hi.
  </para>
  <para style="p">
    <verse number="4" style="v"/>Pasian’ tungah thu a ngen lo, an nek bang-a ka mite a netum, siatna a bawlte in thu teltheihna nei lo ahi hiam?
  </para>
  <para style="p">
    <verse number="5" style="v"/>Cik mah-a tua bang launa om ngei lo, launa lianpi sungah amaute om uh hi. Bang hang hiam cih leh Pasian in migilote’ guhte thehthang ding hi; Pasian in amaute nial ahih manin, amaute maizumin kikoih ding hi.
  </para>
  <para style="p">
    <verse number="6" style="v"/>Zion panin Israelte’ adingin hotkhiatna hong tung ta leh maw! Pasian in ama mite’ nopsakna a piak kik ciangin, Jakob nuamin Israel kipak ding hi.
  </para>
  <chapter number="54" style="c"/>
  <para style="p">
    <verse number="1" style="v"/>Pasian aw, nangma min tawh kei hong hon in la, na vaang tawh ka dikna kilangsak in.
  </para>
  <para style="p">
    <verse number="2" style="v"/>Pasian aw, ka thungetna hong za in la, ka kampaute hong ngai in.
  </para>
  <para style="p">
    <verse number="3" style="v"/>Bang hang hiam cih leh mi kiphasakte in kei hong lang pang a, mi helhhawtte in thah dingin hong zong uh hi; amaute in Pasian thudon lo uh hi.
  </para>
  <para style="p">
    <verse number="4" style="v"/>En in, Pasian in kei hong huhpa hi a, Topa in kei hong huhpa ahi hi.
  </para>
  <para style="p">
    <verse number="5" style="v"/>Amah in ka galte siatna tawh thuk ding hi; na thumanna tawh amaute sumai in.
  </para>
  <para style="p">
    <verse number="6" style="v"/>Utna lungsim tawh na tungah biakpiakna kong pia ding a, nang hoih na hih manin, na tungah lungdamna kong ko ding hi, Topa aw.
  </para>
  <para style="p">
    <verse number="7" style="v"/>Bang hang hiam cih leh haksatna khempeuh panin kei nong honkhia khin a, ka galte a guallelhna ka mu khin hi.
  </para>
  <chapter number="55" style="c"/>
  <para style="p">
    <verse number="1" style="v"/>Pasian aw, ka thungetna hong ngai in la, kong thumna panin nangmah bu kei in!
  </para>
  <para style="p">
    <verse number="2" style="v"/>Kei lam hong nga in la, hong dawng in; ka gimna in kei hong zo hi.
  </para>
  <para style="p">
    <verse number="3" style="v"/>Migilote’ sukcipna, galte’ huging in kei hong gimsak hi. Bang hang hiam cih leh amaute in kei tungah haksatna hong tun’ uh a, amaute in hehna tawh keimah hong galbawl ding uh nuamsa uh hi.
  </para>
  <para style="p">
    <verse number="4" style="v"/>Ka sungah ka lungsim na mahmah a, sih ding launate kei tung hong tung zo hi.
  </para>
  <para style="p">
    <verse number="5" style="v"/>Launa leh liin’na ka tung hong tung a, launa in kei hong vukcip hi.
  </para>
  <para style="p">
    <verse number="6" style="v"/>Hih bangin ka ci hi, “Vakhu bangin kha nei hi leng pawh! Ka leengkhia ding a, nuam takin ka om hithiat ding hi;
  </para>
  <para style="p">
    <verse number="7" style="v"/>hi taktak hi, gamla pek-ah ka vakthap ding a, gam sungah ka giak ding hi.
  </para>
  <para style="p">
    <verse number="8" style="v"/>Gensiatna huihpi leh huih husiate panin bukna ka zongpak ding hi,"
  </para>
  <para style="p">
    <verse number="9" style="v"/>Topa aw, amau’ ngaihsutnate suksiatsak in la, a pau uh kilamdangsak in; bang hang hiam cih leh khua sungah ngongtatna leh kam kiselna ka mu hi.
  </para>
  <para style="p">
    <verse number="10" style="v"/>Sun leh zanin amaute kulhpi tungah kot paipai uh a, a sungah siatna leh haksatnate om-in,
  </para>
  <para style="p">
    <verse number="11" style="v"/>a lakah siatna om hi; sumzuak sumleina mun panin kisukcipna leh khemna veng lo hi.
  </para>
  <para style="p">
    <verse number="12" style="v"/>Kei hong phin, galte hi lo hi—hi leh ka thuak zo ding hi; kei hong galbawl mi in kei hong mudah mi hi lo hi;—hi leh amah ka pel thei hi.
  </para>
  <para style="p">
    <verse number="13" style="v"/>Ahih hangin, ka kikimpih, ka kikholhpih, ka lawm theih mahmah, nangmah na hi hi.
  </para>
  <para style="p">
    <verse number="14" style="v"/>Kamkhum tawh i kihoho ngei hi; Pasian’ inn sungah i kikhawl khawm ngei hi.
  </para>
  <para style="p">
    <verse number="15" style="v"/>Sihna amau tungah tungsak in; Leinuai-ah a hingtangin amaute paisuksak in la, amaute launa lianpi tawh a han uh ah paisak in.
  </para>
  <para style="p">
    <verse number="16" style="v"/>Ahih hangin keimah in Pasian tungah ka ko a, Topa in kei hong hon ding hi.
  </para>
  <para style="p">
    <verse number="17" style="v"/>Nitak, zingsang leh sunin, ka gimna leh ka thumna ka gen hi, amah in ka aw hong za ding hi.
  </para>
  <para style="p">
    <verse number="18" style="v"/>Amah in ka galsimna-ah kei hong honin, a muan’huai munah hong koih ding hi, bang hang hiam cih leh keimah do dingin mi tampi kigual deudau uh hi.
  </para>
  <para style="p">
    <verse number="19" style="v"/>Taanglai pan-a kumpi-a a kikoih Pasian in za ding a, amaute niamkhiat ding hi; bang hang hiam cih leh amaute in thukham zui lo uh a, Pasian zahtak lo uh hi.
  </para>
  <para style="p">
    <verse number="20" style="v"/>Ka kikholhpih mi in ama lawmte langpangin a khut zan a, a thuciamna palsat hi.
  </para>
  <para style="p">
    <verse number="21" style="v"/>Ama kampau in thawhbat sangin nelzaw a, ahi zongin a lung sungah muhdahna om hi; a kammalte sathau sangin nipzaw a, ahi zongin tuate pen namsau hiam mahmah tawh kibang hi.
  </para>
  <para style="p">
    <verse number="22" style="v"/>Topa tungah na vangik nga in, amah in nang hong huh ding hi; amah in thumante cik mahin a kilingsak ngei kei ding hi.
  </para>
  <para style="p">
    <verse number="23" style="v"/>Ahih hangin Pasian aw, dum thukpenna munah nangmah in amaute na lawnsuk ding a, mi a thatte leh mikhemte pen amau nuntak ding zah lang hing lo ding hi. Ahih hangin keimah in nang kong muang ding hi.
  </para>
  <chapter number="56" style="c"/>
  <para style="p">
    <verse number="1" style="v"/>Pasian aw, mite in kei hong tuancil ahih manin kei hong hehpih in; sunthapai in galte in kei hong sucip hi;
  </para>
  <para style="p">
    <verse number="2" style="v"/>sunthapai-in ka galte in kei hong tuancil a, kiphatsakna tawh mi tampi in kei hong do hi.
  </para>
  <para style="p">
    <verse number="3" style="v"/>Kei ka lau ciangin nangmah ka hong muang hi.
  </para>
  <para style="p">
    <verse number="4" style="v"/>A thu ka phat Pasian’ sungah, lunghihmawhna khat zong nei loin Pasian ka muang hi. Mihing ahi lelte in kei bang hong cih zo ding ahi hiam?
  </para>
  <para style="p">
    <verse number="5" style="v"/>Amaute in ka vai siatsak ding sunthapai-in hanciam uh a, amau’ ngaihsutnate khempeuh uh keima siat nading ahi hi.
  </para>
  <para style="p">
    <verse number="6" style="v"/>Amaute kikai khawmin hong buk uh hi, ka kalsuanna hong encik uh hi. Amaute in keimah hong thah ding a hanciam uh bangin,
  </para>
  <para style="p">
    <verse number="7" style="v"/>amau khialhna hangin amaute thuk in; Pasian aw, hehna tawh tua mite lawnkhia suk in!
  </para>
  <para style="p">
    <verse number="8" style="v"/>Ka sin liin’nate nangmah in na ciamteh khin hi; ka khituite na thawl sungah thun in! Tuate na laibu sungah om lo ahi hiam?
  </para>
  <para style="p">
    <verse number="9" style="v"/>Tua ciangin, keimah in ka koh ni peuh ciangin ka galte nungkik ding hi. Pasian pen keima aa ahihna thu ka thei hi.
  </para>
  <para style="p">
    <verse number="10" style="v"/>A thu ka phat Pasian’ sungah, a thu ka phat Topa’ sungah,
  </para>
  <para style="p">
    <verse number="11" style="v"/>lunghihmawhna khat zong nei loin Pasian ka muang hi. Mi in kei bang hong cih thei ding ahi hiam?
  </para>
  <para style="p">
    <verse number="12" style="v"/>Pasian aw, nang tunga ka kiciamna ka zuih kul hi; nang’ tungah lungdamna kong thuk ding hi.
  </para>
  <para style="p">
    <verse number="13" style="v"/>Bang hang hiam cih leh sihna panin nong honkhia khin hi, hi taktak hi, Pasian’ mai, nuntakna khuavak sungah ka pai theih nadingin ka khe a taal nading panin nong honkhia hi.
  </para>
  <chapter number="57" style="c"/>
  <para style="p">
    <verse number="1" style="v"/>Pasian aw, nangmah hong bel ka hih manin kei hong hehpih in, kei hong hehpih in; siatna huihpi a ven’ mateng na kha limah kong bu ding hi.
  </para>
  <para style="p">
    <verse number="2" style="v"/>A Sang Penpa Pasian’ tung, kei’ Pasian’ tung, kei’ adingin ama deihna a tungsak Pasian’ tungah ka ko hi.
  </para>
  <para style="p">
    <verse number="3" style="v"/>Amah in vantung panin hong dawngin keimah hong hon ding a, amah in kei hong tuancilte maizumin koih ding hi. Pasian in a itna kip leh a thumanna hong lak ding hi.
  </para>
  <para style="p">
    <verse number="4" style="v"/>Mihing tate, huaihamna tawh a netum humpinelkaite laizang ah ka om hithiat hi; amau hate in teipi leh thaltangte hi a, amau leite in namsau hiamte ahi hi.
  </para>
  <para style="p">
    <verse number="5" style="v"/>Pasian aw, vantung’ tungah sangto lai in! Leitung khempeuhah na minthan’na omsak in!
  </para>
  <para style="p">
    <verse number="6" style="v"/>Amaute in ka khe, thang hong siah uh hi; lungkhamin hong koih uh hi. Ka pai nading ah gum khat to uh a, ahih hangin tua sungah amaute mah kia uh hi.
  </para>
  <para style="p">
    <verse number="7" style="v"/>Ka lung muang hi, Pasian aw, ka lung muang hi! La ka sa ding a, nakpi takin ka sa ding hi.
  </para>
  <para style="p">
    <verse number="8" style="v"/>Ka tho ding hi! Harp lasakna leh laiza lasakna aw, tho un! Zingsang khuavak hong phong ning!
  </para>
  <para style="p">
    <verse number="9" style="v"/>Topa aw, mite lakah nang tung lungdamna kong ko ding a, minamte lakah nangmah phatna ka sa ding hi.
  </para>
  <para style="p">
    <verse number="10" style="v"/>Bang hang hiam cih leh na itna kip in vantung ban a, na thumanna in meiipi banto hi.
  </para>
  <para style="p">
    <verse number="11" style="v"/>Pasian aw, vantungte’ tungah sangto lai in! Leitung khempeuhah na minthan’na om sak in!
  </para>
  <chapter number="58" style="c"/>
  <para style="p">
    <verse number="1" style="v"/>No gam ukte aw, a manin thu na khen uh hiam? Note in mi khempeuh thu a tangin na khen uh hiam?
  </para>
  <para style="p">
    <verse number="2" style="v"/>Hi peuhmah lo hi, na lungsim uh ah aman lo na ngaihsun uh a, gam sungah ngongtatna na gamta uh hi.
  </para>
  <para style="p">
    <verse number="3" style="v"/>Migilote, a khan’ tawntungin khial uh hi, a suah tung mah-un lam khial pah uh a, zuauthu gen uh hi.
  </para>
  <para style="p">
    <verse number="4-5" style="v"/>Amaute in gulpi’ gu bang gu nei uh a, a khiimte’ aw ahi zongin, a zol siamte’ aw ahi zongin a za lo, gul bengngong tawh kibang uh hi.
  </para>
  <para style="p">
    <verse number="6" style="v"/>Pasian aw, amau kam sunga hate sutan in la, humpinelkai khanglai hatute botkhia in, Topa aw.
  </para>
  <para style="p">
    <verse number="7" style="v"/>Tui luangkhiate bangin amaute mangthangsak in la, lopa bangin amaute kituancil-in keutumsak in.
  </para>
  <para style="p">
    <verse number="8" style="v"/>Amaute, a naai a bei toktol, a hun cing loin a nausuak, ni a mu ngei lote bangsak in.
  </para>
  <para style="p">
    <verse number="9" style="v"/>Na beelte in lingkung kuang pen sa a sak ma-in, a hing a keu-in amah in tuate phiatkhia mang hen!
  </para>
  <para style="p">
    <verse number="10" style="v"/>Heh thukna a muh ciangin thuman mipa lungdam ding a, migilote’ si sungah amah in a khete sil ding hi.
  </para>
  <para style="p">
    <verse number="11" style="v"/>Mite in, “Thuman mi’ ading noptuamna om taktak a, leitunga thukhen Pasian khat om taktak hi,” ci ding uh hi.
  </para>
  <chapter number="59" style="c"/>
  <para style="p">
    <verse number="1" style="v"/>Ka Pasian aw, ka galte kiang panin keimah hong honkhia in, keimah langpanga hong dingte kiang panin kei hong dal in,
  </para>
  <para style="p">
    <verse number="2" style="v"/>siatna a bawlte’ kiang panin hong khahkhia in la, mi that nuamte’ kiang panin keimah hong hon in.
  </para>
  <para style="p">
    <verse number="3" style="v"/>Bang hang hiam cih leh, en in, amaute in kei hong pangsim uh hi; mi kihtak-huaite in keimah hong langpangin kikaikhawm uh hi. Topa aw, kei’ thu palsatna, kei’ mawhna hang hi lo,
  </para>
  <para style="p">
    <verse number="4" style="v"/>kei’ khialhna hang hi lopi-in, amaute tai-in va kithawi uh hi. Nangmah in hong phawk tawm in, keimah huh dingin hong pai in la, en in!
  </para>
  <para style="p">
    <verse number="5" style="v"/>Nang, Vanglianpen Topa Pasian in, Israel’ Pasian na hi hi. Minam khempeuh daantat dingin tho in la, khemna tawh siat gamtat ding a sawmte kuamah siit kei in.
  </para>
  <para style="p">
    <verse number="6" style="v"/>Nitak simin amaute hong pai kikin, ui bangin ku uh a, khua sungah vak khuankhuan uh hi.
  </para>
  <para style="p">
    <verse number="7" style="v"/>Amaute tua lai-ah a kam uh tawh hawk a, a muk uh tawh zuau gen uh hi—bang hang hiam cih leh, “Kua’n hong za laizang ding ahi hiam?” ci-in amaute in ngaihsun uh hi.
  </para>
  <para style="p">
    <verse number="8" style="v"/>Topa aw, ahih hangin nangmah in amaute na nuihsan lel a, minam khempeuh na zahpih hi.
  </para>
  <para style="p">
    <verse number="9" style="v"/>Ka Thahatna aw, nangmah phatnate ka sa ding hi; bang hang hiam cih leh, Pasian aw, nangmah in ka munkip muan’huai na hi hi.
  </para>
  <para style="p">
    <verse number="10" style="v"/>Ka Pasian in ama itna kip tawh kei hong dawn ding a, ka Pasian in gualzawhna tawh ka galte hong ensak ding hi.
  </para>
  <para style="p">
    <verse number="11" style="v"/>Amaute that kei in, that lecin ka mite in mangngilh ding hi; na vangliatna tawh amaute kilok gawp sak in la, amaute niamkhiat in, Topa, komau’ lum aw!
  </para>
  <para style="p">
    <verse number="12" style="v"/>Amau kam-a mawhna, amau muk tawh a pauna thu hangin, amau’ kiphatsakna-ah amau mah awksak in. Hamsiatna zangin zuauthu a genna hangun,
  </para>
  <para style="p">
    <verse number="13" style="v"/>lei mong dongin Jakob’ tungah Pasian maang hi, ci-in mite in a theih nadingin hehna tawh amaute beisak in la, amaute a bei khit mateng sisak in.
  </para>
  <para style="p">
    <verse number="14" style="v"/>Nitak simin amaute hong pai kikin, ui bangin ku uh a, khua sungah vak khuankhuan uh hi.
  </para>
  <para style="p">
    <verse number="15" style="v"/>Amaute an zongin vak kawikawi uh a, an a kham uh ngah kei leh humham uh hi.
  </para>
  <para style="p">
    <verse number="16" style="v"/>Ahih hangin keimah in nangma vangliatna la ka sa ding a, zingsangin na itna kip phatna la nakpi-in ka sa ding hi. Bang hang hiam cih leh nangmah in keima munkip muan’huai na hi a, ka gentheih hunin keima belh na hi hi.
  </para>
  <para style="p">
    <verse number="17" style="v"/>Ka Thahatna aw, nangmah phatnate ka sa ding hi, bang hang hiam cih leh Pasian aw, nangmah in ka munkip muan’huai, kei tungah itna kip hong lak Pasian na hi hi.
  </para>
  <chapter number="60" style="c"/>
  <para style="p">
    <verse number="1" style="v"/>Pasian aw, kote nong paai khin a, ka panmunte uh na sukham khin hi; kote tungah nangmah na heh khin hi; kote ka ngei uh hong bangsak kik in.
  </para>
  <para style="p">
    <verse number="2" style="v"/>Nangmah in lei na liingsak khin a, lei na khaangkham sak khin hi; kip lo ahih ciangin a kitam mate mat kik in.
  </para>
  <para style="p">
    <verse number="3" style="v"/>Nangmah in na mite haksatna na thuaksak khin hi; ka dawn dingun nangmah in ko hong hoisak leenggahzu nong piakhin hi.
  </para>
  <para style="p">
    <verse number="4" style="v"/>Thalte panin kihem-in a kikaihkhop dingun nangmah hong zahtakte’ adingin dial khat na koih khin hi.
  </para>
  <para style="p">
    <verse number="5" style="v"/>Nangma it mite a suahtak theih nadingin nangma khut taklam tawh gualzawhna pia in la, kote’ ngetna hong pia in!
  </para>
  <para style="p">
    <verse number="6" style="v"/>Ama biakinn sungah Pasian in thu gen khin hi: “Gualzo-a lungdamna tawh Sekhem gam khenkhia-in Sukkot gamkuam ka sehkhia ding hi.
  </para>
  <para style="p">
    <verse number="7" style="v"/>Gilead gam in keima’ aa hi; Manasseh gam in keima’ aa hi; Efraim gam in ka siklukhu hi; Judah gam in ka ciangkhut hi.
  </para>
  <para style="p">
    <verse number="8" style="v"/>Moab gam in ka kisilna kuang hi; Edom gam tungah ka khedap ka lawn hi; Filistia gam tungah gualzawhna tawh ka awng hi,”
  </para>
  <para style="p">
    <verse number="9" style="v"/>Kua in khuapi muanhuai-ah kei hong paipih ding hiam? Kua in Edom gamah kei hong paipih ding hiam?
  </para>
  <para style="p">
    <verse number="10" style="v"/>Pasian aw, nangmah in kote hong don lo khin hi lo na hi hiam? Pasian aw, komau’ galkapte tawh na kuankhia kei hi.
  </para>
  <para style="p">
    <verse number="11" style="v"/>Ka gal dona uh-ah huhna kote hong pia in, bang hang hiam cih leh mihing’ huhna a mawkna hi!
  </para>
  <para style="p">
    <verse number="12" style="v"/>Pasian tawh khauh takin i hih ding hi; amah in i galte hong sikcipsak dingpa ahi hi.
  </para>
  <chapter number="61" style="c"/>
  <para style="p">
    <verse number="1" style="v"/>Pasian aw, ka kikona aw hong za in la, ka thungetna hong ngai in,
  </para>
  <para style="p">
    <verse number="2" style="v"/>ka lungsim a neu ciangin, leimong panin nang kong sam hi. Kei sanga a sangzaw suangpi tungah nangmah in hong paipih in;
  </para>
  <para style="p">
    <verse number="3" style="v"/>bang hang hiam cih leh nangmah in keima bukna na hi a, galte’ langah tausang muan’huai na hi hi.
  </para>
  <para style="p">
    <verse number="4" style="v"/>Na buk sungah hong omsak tawntung ta in! Nangma khate’ hutna sungah lungmuanga om dingin!
  </para>
  <para style="p">
    <verse number="5" style="v"/>Bang hang hiam cih leh Pasian aw, ka thuciamnate nangmah in na za khin a, nangmah hong zahtakte’ luahna keimah nong pia khin ta hi.
  </para>
  <para style="p">
    <verse number="6" style="v"/>Kumpipa’ khan’ to sak in; khang tawntungin amah nungta sak in.
  </para>
  <para style="p">
    <verse number="7" style="v"/>Pasian’ mai-ah amah om ngitnget hen la, ama itna kip leh a thumanna in amah kem ta hen.
  </para>
  <para style="p">
    <verse number="8" style="v"/>Tua ciangin ni simin ka thuciamnate bangin ta-in, na min phatna ka sasa ding hi.
  </para>
  <chapter number="62" style="c"/>
  <para style="p">
    <verse number="1" style="v"/>Dai dide-in Pasian bek ka ngak hi; keima kihotkhiatna ama tung pan hong pai hi.
  </para>
  <para style="p">
    <verse number="2" style="v"/>Ka suangpi, ka kihotkhiatna, ka munkip muan’huai in amah bek hi a, kei ka kinak lin' kei ding hi.
  </para>
  <para style="p">
    <verse number="3" style="v"/>Note khempeuh in, a hoi kawm, a kiliing gawl tawh a kibang mi khat, susia dingin bang tanvei hih huan ding na hi uh hiam?
  </para>
  <para style="p">
    <verse number="4" style="v"/>Ama za-liatna panin sukniam ding bek amaute in sawm uh hi. Amaute in thuman lo-ah nuam sa uh hi. Amaute in a kam uh tawh phat uh a, ahih hangin a sungtawng uh-ah samsiat uh hi.
  </para>
  <para style="p">
    <verse number="5" style="v"/>Ka lametna ama tung pan ahih manin, dai takin Pasian bek ka ngak hi.
  </para>
  <para style="p">
    <verse number="6" style="v"/>Ka suangpi, ka kihotkhiatna, ka munkip muan’huai in amah bek hi a, kei ka kiling kei ding hi.
  </para>
  <para style="p">
    <verse number="7" style="v"/>Keima suahtakna leh ka minphatna Pasian’ hang ahi hi; a muan’huai ka suangpi, ka bukna in Pasian ahi hi.
  </para>
  <para style="p">
    <verse number="8" style="v"/>Mite aw, amah muang tawntung un; na lungkhamna teng uh ama tungah gen un; Pasian in eite’ bukna ahi hi.
  </para>
  <para style="p">
    <verse number="9" style="v"/>Mineute ahih leh husan’ bang bek hi a, miliante pen a hawmpi ahi hi; tawikhaina-ah amaute in lek lo uh hi; amaute a kigawmin husan’ khat sangin zangzaw uh hi.
  </para>
  <para style="p">
    <verse number="10" style="v"/>Zawhthawh thu tawh lakna muan’in, nei kei in la, suhgawpnate lamet-in nei kei in; na hauhna a khan’ leh, tuate muan’ in nei kei in.
  </para>
  <para style="p">
    <verse number="11" style="v"/>Pasian in khatvei thu gen khin hi, ke’n hih thu nihvei za khin ing; vangliatna in Pasian’ neihsa ahi hi;
  </para>
  <para style="p">
    <verse number="12" style="v"/>Topa aw, itna kip in nangma aa hi. Bang hang hiam cih leh mite ama sepna bangin na thukkik hi.
  </para>
  <chapter number="63" style="c"/>
  <para style="p">
    <verse number="1" style="v"/>Pasian aw, nangmah in keima Pasian na hi hi, nangmah kong zong hi, ka lungsim khempeuh tawh nang kong deih hi; tui om lohna gamkeu bangin ka pumpi in nang hong deih hi.
  </para>
  <para style="p">
    <verse number="2" style="v"/>Tua ahih ciangin na vangliatna leh na minthan’nate mu dingin biakinn sungah nangmah kong en hi.
  </para>
  <para style="p">
    <verse number="3" style="v"/>Na itna kip in nuntakna sangin hoihzaw ahih manin, nangmah ka hong phat ding hi.
  </para>
  <para style="p">
    <verse number="4" style="v"/>Tua ahih ciangin ka nuntak lai teng nangmah kong phat ding a, ka khutte nang lamah lamto-in thu kong ngen ding hi.
  </para>
  <para style="p">
    <verse number="5-6" style="v"/>Ka lupna tungah nangmah hong ngaihsun-in, zan-in nangmah kong lungngaih ciangin, guhngek leh sathau ne bangin ka lung tai a, lungdamna tawh nangmah phatna la ka sa ding hi.
  </para>
  <para style="p">
    <verse number="7" style="v"/>Bang hang hiam cih leh nangmah in kei hong huhpa na hi a, nangma hutna sungah lungdamin la ka sa hi.
  </para>
  <para style="p">
    <verse number="8" style="v"/>Nangmah ka hong bel hi; nangma taklam khut in kei hong len hi.
  </para>
  <para style="p">
    <verse number="9" style="v"/>Ahi zongin kei thah dingin a hong zongte pen lei thukpi sungah paisuk ding hi;
  </para>
  <para style="p">
    <verse number="10" style="v"/>Amaute pen gal sungah si ding uh a, ngiate’ an suak ding uh hi.
  </para>
  <para style="p">
    <verse number="11" style="v"/>Ahih hangin Pasian sungah kumpipa lungdam ding hi; amah tawh thuciam khempeuhte zong minthang ding hi; bang hang hiam cih leh zuauthu gente kamte kihubing ding hi.
  </para>
  <chapter number="64" style="c"/>
  <para style="p">
    <verse number="1" style="v"/>Pasian aw, ka thumna aw hong za in; gal launa panin kei hong kem in,
  </para>
  <para style="p">
    <verse number="2" style="v"/>migilote’ sawm simna, thusia bawlte’ vaihawmna,
  </para>
  <para style="p">
    <verse number="3" style="v"/>namsau banga a leii uh a tatte, thaltang banga thu hoih lo a ngimte,
  </para>
  <para style="p">
    <verse number="4" style="v"/>a buk simna panun mawh baang lo mi a kapte, lau het loin thakhatin amah a kapte’ kiang panin kei hong liah in.
  </para>
  <para style="p">
    <verse number="5" style="v"/>Amaute in a thusia ngaihsutna uh len kip uh hi; amaute in thang siahsim ding gen uh a, “Eite kua in hong mu ding ahi hiam?
  </para>
  <para style="p">
    <verse number="6" style="v"/>Eite’ mawhna kua in hong kankhia zo ding ahi hiam? Siam mahmahna tawh i sawm simna i ngaihsun khia hi,” ci-in ngaihsun uh hi. Bang hang hiam cih leh mihingte’ sung thu leh lungsim thuk mahmah hi.
  </para>
  <para style="p">
    <verse number="7" style="v"/>Ahih hangin Pasian in a thaltang tawh amaute kap ding hi; amaute thakhatin liam ding uh hi.
  </para>
  <para style="p">
    <verse number="8" style="v"/>Amau’ kampauna hangin amah in amaute siatna ngah sak ding a, amau a mu khempeuh in a lu uh peisan ding uh hi.
  </para>
  <para style="p">
    <verse number="9" style="v"/>Tua ciangin mi khempeuh lau ding uh hi; amaute in Pasian hihsa thute gen ding uh a, ama hihsate ngaihsunsun ding uh hi.
  </para>
  <para style="p">
    <verse number="10" style="v"/>Topa’ sungah midikte lungdam ding uh a, ama sungah bu ding uh hi. Lungsim thutangte khempeuh in amah phat ding uh hi.
  </para>
  <chapter number="65" style="c"/>
  <para style="p">
    <verse number="1" style="v"/>Pasian aw, Zion-ah nangmah phat dingin kilawm hi; nangma tunga thuciamna sate hong kibawl ding hi.
  </para>
  <para style="p">
    <verse number="2" style="v"/>Nangmah in thungetna a za-pa na hi hi! Mawhna thu hangin nangma kiangah mi khempeuh hong pai ding uh hi.
  </para>
  <para style="p">
    <verse number="3" style="v"/>Ka mawhnate un kote hong zawh ciangin, nangmah in tuate nong maisak hi.
  </para>
  <para style="p">
    <verse number="4" style="v"/>Na inn-a om dinga na tel na lakte in mi nuamsa ahi hi! Nangma biakinn siangtho ahi na inn sunga hoihna tawh lungkim nung!
  </para>
  <para style="p">
    <verse number="5" style="v"/>Tuipi gamla pente leh leimong dong khempeuhte’ lametna, komau’ kihotkhiatna Pasian,
  </para>
  <para style="p">
    <verse number="6" style="v"/>nangma thahatna tawh mualte a bawl, vangliatna tawh a kidim,
  </para>
  <para style="p">
    <verse number="7" style="v"/>tuipi gingte, tuihual gingte, mi gamlumte a daisakpa aw,
  </para>
  <para style="p">
    <verse number="8" style="v"/>lei mong pek-a omte in na hihsa limte a kihtak nadingun kihtakhuai gamtatna zangin, hotkhiatna tawh kote’ ngetna nong pia hi; nisuahna leh nitumna kikal-a om mite khempeuh lungdam-a awng dingin na bawl hi.
  </para>
  <para style="p">
    <verse number="9" style="v"/>Nangmah in leitung en-in guah na zusak a, a hoihna lianpi-in na behlap hi; Pasian’ gunpi in tui tawh kidim hi; nangmah in amaute khaici na guan hi, tua ahih ciangin nangmah in na bawl khol hi.
  </para>
  <para style="p">
    <verse number="10" style="v"/>Tu ma-kuakte tui tampi na buak a, leivumte zalh mai-in, guahtui tawh na nipsak a, a po kungte thupha na pia hi.
  </para>
  <para style="p">
    <verse number="11" style="v"/>Nangma hauhna tawh kum na phasak a, na leng paina tengah sathau taak hi.
  </para>
  <para style="p">
    <verse number="12" style="v"/>Ganhing tatna, a noptuak munte-ah ganhing hon omin mualte lungdamna tawh kidim a,
  </para>
  <para style="p">
    <verse number="13" style="v"/>lo no-na munte tuuhon tawh kizem-in, kuampite an tawh kidim a, lungdamin awngin amaute in la sakhawm uh hi.
  </para>
  <chapter number="66" style="c"/>
  <para style="p">
    <verse number="1" style="v"/>Leitung mi khempeuh aw, Pasian tungah lungdamna aw gingpha sak un;
  </para>
  <para style="p">
    <verse number="2" style="v"/>ama minthan’na sa un la, ama tungah minthang phatna pia un!
  </para>
  <para style="p">
    <verse number="3" style="v"/>Pasian’ tungah hih bang ci un, “Nangma bawlnate bangzah takin dipkuat huai! Na vanglian mahmah ahih manin na mai-ah na galte in nang hong mai-et uh hi.
  </para>
  <para style="p">
    <verse number="4" style="v"/>Leitungmi khempeuh in nangmah hong bia uh hi; amaute in nangmah phatna hong sak uh a, nangma phatna hong sak uh hi.”
  </para>
  <para style="p">
    <verse number="5" style="v"/>Hong pai un la Pasian’ sepsate mu un; mite’ lak-a a bawlnate ah amah dipkuat-huai hi.
  </para>
  <para style="p">
    <verse number="6" style="v"/>Amah in tuipi pen leikeu suaksak a, i pu i pate in khe tawh tuipi kantan uh hi. Tua ama sepna hangin i lung a dam hi.
  </para>
  <para style="p">
    <verse number="7" style="v"/>Ama hatna tawh a uk ngitngetpa, a mit tawh minamte a encik ngitngetpa, mi lehdote in langpan’ kei uh hen.
  </para>
  <para style="p">
    <verse number="8-9" style="v"/>Mite aw, a hingte lak-a hong kempa, i khe hong talsak lopa, i Pasian phat un, amah phatna aw kizasak un.
  </para>
  <para style="p">
    <verse number="10" style="v"/>Bang hang hiam cih leh Pasian aw, nangmah in kote nong sin zo hi; mei tawh ngun a kisin bangin kote nong sin khin hi.
  </para>
  <para style="p">
    <verse number="11" style="v"/>Nangmah in thong sungah kote nong tung sak a, nangmah in ka nungzang uh-ah vangikpi nong suan hi.
  </para>
  <para style="p">
    <verse number="12" style="v"/>Nangmah in ka galte uh nong tuancilsak a, tui leh mei lauhuainate ka thuak uh hi; ahih hangin nangmah in a tanzauna munah nong paipih hi.
  </para>
  <para style="p">
    <verse number="13-14" style="v"/>Meihal biaknate tawh nangma inn sungah kei ka hong pai ding hi; nangma tunga kong kiciamna kong tangtungsak ding hi; ka lungkham laitak-a ka muk pan-a gingkhia, ka kam-a ka thuciamte nangma tungah ka hong bawl ding hi.
  </para>
  <para style="p">
    <verse number="15" style="v"/>Ganhing thaute tawh meihal biaknate, tuutal-a biakna khute tawh biakna kong pia ding hi; bawngtalte leh keelte tawh nangmah biak piaknate ka bawl ding hi.
  </para>
  <para style="p">
    <verse number="16" style="v"/>Pasian zahtak note khempeuh aw, hong pai un la, za un, kei’ adinga ama bawlsate kong gen ding hi.
  </para>
  <para style="p">
    <verse number="17" style="v"/>Ama tungah nakpi-in ka kiko a, ka leii tawh amah kiphat hi.
  </para>
  <para style="p">
    <verse number="18" style="v"/>Ka lung sungah mawhna kem leng, Topa in ka thu hong ngai lo ding hi.
  </para>
  <para style="p">
    <verse number="19" style="v"/>Ahih hangin Pasian in ka thu hong ngai khin taktak hi; amah in ka thungetna aw hong don zo hi.
  </para>
  <para style="p">
    <verse number="20" style="v"/>Amah in keima thungetna hong nolh loin, kei kiang panin a itna kip lakhia lo ahih manin Pasian in thupha ngah ta hen!
  </para>
  <chapter number="67" style="c"/>
  <para style="p">
    <verse number="1" style="v"/>Pasian in eite hong hehpihin thupha hong pia hen la, eite tungah ama mai hong taangsak hen,
  </para>
  <para style="p">
    <verse number="2" style="v"/>leitungah nangma lampi, minam khempeuhte lakah nangma hotkhiatna vang kithei ta hen.
  </para>
  <para style="p">
    <verse number="3" style="v"/>Pasian aw, mite nangmah phatsak in; mi khempeuh nangmah phatsak ta in!
  </para>
  <para style="p">
    <verse number="4" style="v"/>Mite thu a manin khenin, minamte leitungah lamlak na hih manin, minamte nuam-in lungdamna sa sak in.
  </para>
  <para style="p">
    <verse number="5" style="v"/>Pasian aw, mite nangmah phat sak in; mi khempeuh nangmah phatsak ta in!
  </para>
  <para style="p">
    <verse number="6" style="v"/>Leitung in ama hauhna gahkhia khin hi; Pasian, eima Pasian in eite thupha hong pia khin hi.
  </para>
  <para style="p">
    <verse number="7" style="v"/>Pasian in eite thupha hong pia khin hi; leimong dong khempeuhte in amah zahtak uh hen.
  </para>
  <chapter number="68" style="c"/>
  <para style="p">
    <verse number="1" style="v"/>Pasian tho hen la, ama galte kithehthangsak hen; amah a mudahte ama mai-ah tai uh hen.
  </para>
  <para style="p">
    <verse number="2" style="v"/>Meikhu a kilenkhiatsak bangin amaute hawlkhia ding hi; mei mai-ah khuainun a tui bangin Pasian’ mai-ah migilote siamang ding hi.
  </para>
  <para style="p">
    <verse number="3" style="v"/>Ahih hangin midikte lungdam ding hi; Pasian’ mai-ah amaute nuamin diang ding hi; amaute lungdamin awng ding uh hi.
  </para>
  <para style="p">
    <verse number="4" style="v"/>Pasian’ tungah la sa un la, ama min phatna la sa un; meiite tunga tuangpa lasak un; ama min in Topa ahi hi, a mai-ah lungdamin diang un!
  </para>
  <para style="p">
    <verse number="5" style="v"/>Pa nei lote’ pa leh meigong numeite a hupa in, ama omna siangtho sunga om Pasian ahi hi.
  </para>
  <para style="p">
    <verse number="6" style="v"/>Pasian in a cimawhte a ten’ nading inn pia hi; amah in thongkiate nopsakna munah tun hi; ahih hangin mi lehdote ahih leh keugaw gamah teeng uh hi.
  </para>
  <para style="p">
    <verse number="7" style="v"/>Pasian aw, nangma mite’ mai-ah na kuankhiat ciang, gamlak nawkin na pai ciangin,
  </para>
  <para style="p">
    <verse number="8" style="v"/>nangmah Pasian na om manin lei lingin, vantungte in guah zusak hi; Pasian ahi, Israelte’ Pasian’ omna-ah Sinai mual nangawn ling hi.
  </para>
  <para style="p">
    <verse number="9" style="v"/>Pasian aw, na luah mite vulgawp ahih manin guah tampi zusakin na nosuak sak kik hi;
  </para>
  <para style="p">
    <verse number="10" style="v"/>na mihonte in tua sungah om nading mu uh hi; Pasian aw, nangma hoihna tawh a cimawhte’ kisapna na guan hi.
  </para>
  <para style="p">
    <verse number="11" style="v"/>Topa in thu pia hi; hih thu a pua mihonte tam mahmah hi:
  </para>
  <para style="p">
    <verse number="12" style="v"/>“Kumpite’ galkapte, tai uh!” ci uh hi. Inn-a om nupite in galte’ van kisutte hawm uh a,
  </para>
  <para style="p">
    <verse number="13" style="v"/>Meiphual gei-ah na ihmut laitak nangawn un, ngun leh kham mel tawh a kizem keima vakhu khate tawh na kibang ding uh hi.
  </para>
  <para style="p">
    <verse number="14" style="v"/>Vanglianpa in tua gam pan kumpite a nawhkek ciangin Zalmon mual tunga vuk kia tawh kibang hi.
  </para>
  <para style="p">
    <verse number="15" style="v"/>Aw mual lianpi, Bashan mual; aw, mualdawn zum tampi a nei, Bashan mual!
  </para>
  <para style="p">
    <verse number="16" style="v"/>Mualdawn zum tampi a nei mual aw, Pasian in ama om nadinga a deih mual, Pasian a om tawntung nading mun, bang hangin en’na tawh en na hi hiam?
  </para>
  <para style="p">
    <verse number="17" style="v"/>Leng muan’huai tulsawm kop nih, a tul a tul tawh, Sinai mual panin siangtho munah Topa hong pai hi.
  </para>
  <para style="p">
    <verse number="18" style="v"/>Topa nangmah Pasian tua munah na om theih nadingin a sangna-ah kahto-in salte na paipih a, mite leh mi lehdote’ tung nangawn panin piakkhong nate na ngah hi.
  </para>
  <para style="p">
    <verse number="19" style="v"/>Ni simin eite’ adinga hong thuaksak Topa in thupha ngah ta hen; Pasian in eite’ kihotkhiatna ahi hi.
  </para>
  <para style="p">
    <verse number="20" style="v"/>Eite’ Pasian in hotkhiatna Pasian ahi hi; sihna panin suahtakna in Topa Pasian aa ahi hi.
  </para>
  <para style="p">
    <verse number="21" style="v"/>Ahih hangin Pasian in, mawhna tawh a gamtapa leh a galte’ lutangte sukham ding hi.
  </para>
  <para style="p">
    <verse number="22-23" style="v"/>Topa in, “Note in sisan sungah na khe uh sil-in, na uite un, galte si a liak theih nadingin Bashan mual panin galte lakhia kikin, tuipi thuk sung panin ka kaikhia kik ding hi,” a ci hi.
  </para>
  <para style="p">
    <verse number="24" style="v"/>Pasian aw, ka Kumpipa ahi, keima Pasian, biakinn sungah zahtakhuai taka na paina kimu a—
  </para>
  <para style="p">
    <verse number="25" style="v"/>a mai-ah la sate, a nungah tamngai tumte, a laizang-ah nungak khuangtumte in:
  </para>
  <para style="p">
    <verse number="26" style="v"/>“Israel’ suan-le-khakte aw, mipi kikhopna sungah Topa Pasian phat un!”
  </para>
  <para style="p">
    <verse number="27" style="v"/>Amaute lakah a neupen Benjamin in a mapi-in om a, amau’ hon lakah Judah kumpite, Zebulun kumpite, Naftali kumpite om uh hi.
  </para>
  <para style="p">
    <verse number="28" style="v"/>Pasian aw, na vangliatna thu pia in; kote’ adinga hong bawlsak Pasian aw, na thahatna lak in.
  </para>
  <para style="p">
    <verse number="29" style="v"/>Jerusalem-a na biakinn hangin kumpite in nang tungah letsong hong puak uh hi.
  </para>
  <para style="p">
    <verse number="30" style="v"/>Pumpeng lak-a teeng ganhingte, minamte’ bawngno lak a, bawngtal honte taigawp in. Siah a lunggulhte tuancil in la, gal a uuk mite, thehthang gawp in.
  </para>
  <para style="p">
    <verse number="31" style="v"/>Izipt gam panin sumngo lakhiasak in la, Pasian tungah thungetna-in Ethiopia gam a khut zansak mengmeng in.
  </para>
  <para style="p">
    <verse number="32-33" style="v"/>Leitung kumpi gamte aw, Pasian’ tungah la sa un; vantung, tanglai vantung-a tuang Topa phatna la sa un; en un, ama aw, a vanglian ama aw hong gingkhia sak hi.
  </para>
  <para style="p">
    <verse number="34" style="v"/>Israelte tunga a lian, Pasian’ hatna pahtawi un; ama vangliatna vantung ah om hi.
  </para>
  <para style="p">
    <verse number="35" style="v"/>Israelte’ Pasian in ama biakinn sungah zahtak-huai a, ama mite tungah vangliatna leh thahatna pia hi. Pasian in thupha ngah ta hen!
  </para>
  <chapter number="69" style="c"/>
  <para style="p">
    <verse number="1" style="v"/>Pasian aw, hong hon in! Bang hang hiam cih leh tui in ka ngawng ciang hong tum ta hi.
  </para>
  <para style="p">
    <verse number="2" style="v"/>Khe tawh din’ kip nading mun a om lohna buannawng thuk sungah ka tum a, tuithuk sung ka tung khin a, ka tungah tuikhang luang hi.
  </para>
  <para style="p">
    <verse number="3" style="v"/>Ka kiko-kona-in ka gim a, ka gawlgui keu ta hi. Ka Pasian ka ngakna-in ka mitte maang ta hi.
  </para>
  <para style="p">
    <verse number="4" style="v"/>Thu omlopi-a kei hong mudah mi, ka lu tunga samzangte sangin tamzaw uh hi; kei hong susia ding, zuauthu tawh hong dote hat mahmah uh hi. Kei’ guk lohpi, ke’n loh ding ka hi hiam?
  </para>
  <para style="p">
    <verse number="5" style="v"/>Pasian aw, ka pillohna na thei a, ka tatkhialhnate nangma kiang pan kiliah lo hi.
  </para>
  <para style="p">
    <verse number="6" style="v"/>Vanglianpen Topa Pasian aw, nangmah hong muangte keima hangin zahhuaisak kei in; Israel Pasian aw, nang hong zongte keima hangin mindaisak kei in.
  </para>
  <para style="p">
    <verse number="7" style="v"/>Bang hang hiam cih leh nangma hangin kona ka thuak a, maizumna in ka maitang hong tuam khin hi.
  </para>
  <para style="p">
    <verse number="8" style="v"/>Ka sanggamte lakah midang ka suak khin a, ka innkuanpihte lakah khualmi ka suak hi.
  </para>
  <para style="p">
    <verse number="9" style="v"/>Nangma inn ka deih luatna mei bangin ka sungah sa a, nangmah hong kote’ konate keima tung hong tu hi.
  </para>
  <para style="p">
    <verse number="10" style="v"/>An ngolhna tawh ka lungsim ka kiniamkhiat ciangin, keimah hong kikona suak zawsop hi.
  </para>
  <para style="p">
    <verse number="11" style="v"/>Ka puan dingin puanhampi bawl taleng zong amau adingin gentehna ka suak veve hi.
  </para>
  <para style="p">
    <verse number="12" style="v"/>Khua kongpi sung a tu mite’ gengen ka hi a, zukhamte in keimah la-in hong sa uh hi.
  </para>
  <para style="p">
    <verse number="13" style="v"/>Topa aw, kei ka hih leh nangma tungah thu kong ngetna in, a kicing na itna kip tawh a hun hoih ciangin hong dawng in, Pasian aw.
  </para>
  <para style="p">
    <verse number="14" style="v"/>Buannawng sunga tum nading panin nangma thuman huhna tawh kei hong hon in la, tui thukte leh ka galte kiang panin hong suakta sak in.
  </para>
  <para style="p">
    <verse number="15" style="v"/>Ka tungah tuikhang hong luangsak kei in la, khuamial thukpi hong nawmvalh sak kei in la, guum in a kuavang ka tungah hong khak nelhsak kei in.
  </para>
  <para style="p">
    <verse number="16" style="v"/>Topa aw, na itna kip hoih manin kei hong dawng in la, na hehpihna lian a om tawh kizui-in kei lam hong nga in.
  </para>
  <para style="p">
    <verse number="17" style="v"/>Na nasempa kiang pan na maitang seel kei in la, kei cimawh ka hih ciangin hong dawng meng in.
  </para>
  <para style="p">
    <verse number="18" style="v"/>Kei kiangah hong nai in la hong tan in, ka galte’ hangin kei hong khah in!
  </para>
  <para style="p">
    <verse number="19" style="v"/>Keimah hong kisimmawhna, ka maizumna leh ka mindaina nang na thei a, ka galte khempeuh nang na thei hi.
  </para>
  <para style="p">
    <verse number="20" style="v"/>Simmawhna in ka lungsim sukham zo ahih manin kei ka cimawh hi. Hong hehpih ding ka zon’ hangin kuamah om lo hi; hong huh ding ka zon’ hangin kuamah ka mu kei hi.
  </para>
  <para style="p">
    <verse number="21" style="v"/>Amaute in an dingin gu hong pia uh a, ka dangtakna-ah dawn dingin tuithuk hong pia uh hi.
  </para>
  <para style="p">
    <verse number="22" style="v"/>Amau mai-a a sabuai uh thangzak suaksak in la, amau biakna pawite tehlop suaksak in.
  </para>
  <para style="p">
    <verse number="23" style="v"/>Khua a muh theih loh nadingun amau mit mialsak in la, amau kawngte uh linglingsak in.
  </para>
  <para style="p">
    <verse number="24" style="v"/>Amau tungah nangma thangpaihna sungsuk in la, na hehna so amaute bansak in.
  </para>
  <para style="p">
    <verse number="25" style="v"/>Amau phualpi a kilawi mun suak hen la, amau buk-ah khat zong teengsak kei in.
  </para>
  <para style="p">
    <verse number="26" style="v"/>Bang hang hiam cih leh nangmah in na satgawp mi amaute in bawlsia uh a, nangmah in na liamsaksa mi amaute in gimsak sawnsawn uh hi.
  </para>
  <para style="p">
    <verse number="27" style="v"/>Amau dan thuakna ban-ah dan thuaksak thuahthuah in la, nangma tung panin suahtakna ngah kei ta uh hen.
  </para>
  <para style="p">
    <verse number="28" style="v"/>A nungtate’ laibu sung panin amaute kiphiatsak in la, miphate lakah a min uh kikhumsak kei in.
  </para>
  <para style="p">
    <verse number="29" style="v"/>Ahih hangin kei in gimna thuakin na ka sa hi; Pasian aw, na hotkhiatna in keimah a sangna munah hong koih ta hen!
  </para>
  <para style="p">
    <verse number="30" style="v"/>La tawh Pasian min ka phat ding a, lungdamna tawh amah ka pahtawi ding hi.
  </para>
  <para style="p">
    <verse number="31" style="v"/>Hih banga hihna in bawngtal khat ahi a, a ki leh a khecinte tawh a kim bawngtalno khat tawh sangin ahi zongin Topa lungdam sakzaw ding hi.
  </para>
  <para style="p">
    <verse number="32" style="v"/>Nen’niamna a thuakte hih musak un la lungdam hen; Pasian a zong note aw, na lungsim uh nosuak sak kik un.
  </para>
  <para style="p">
    <verse number="33" style="v"/>Bang hang hiam cih leh Topa in a cimawhte’ aw za a, henna sunga om ama mite simmawh lo hi.
  </para>
  <para style="p">
    <verse number="34" style="v"/>Vantung leh leitung, tuipi leh a sunga gamtang khempeuhte in amah phat ta uh hen.
  </para>
  <para style="p">
    <verse number="35" style="v"/>Bang hang hiam cih leh Pasian in Zion hon-in Judah khuapite lamkik ding a, ama nasemte tua lai-ah teengin tang pah ding uh hi;
  </para>
  <para style="p">
    <verse number="36" style="v"/>ama nasemte’ tate in tua leitang luah-in, amah a itte tua sungah teeng ding uh hi.
  </para>
  <chapter number="70" style="c"/>
  <para style="p">
    <verse number="1" style="v"/>Pasian aw, keimah hong honkhia nuam in! Topa aw, keimah huh dingin hong manlang in!
  </para>
  <para style="p">
    <verse number="2" style="v"/>Kei, thah hong sawmte maizumin kibuaigawpsak in! Keima siat nading a deihte nungkiksak in la, mindaisak in!
  </para>
  <para style="p">
    <verse number="3" style="v"/>“Ha, ha!” a cite, a maizumna uh tawh maikhingsak in!
  </para>
  <para style="p">
    <verse number="4" style="v"/>Nangmah hong zongte khempeuh lungdamin nangma sungah kipak ta hen! Na hotkhiatna a deihte in, “Pasian in lian hi!” ci ci ta hen.
  </para>
  <para style="p">
    <verse number="5" style="v"/>Ahih hangin keimah zawng-in ka cimawh hi, Pasian aw, hong manlang in! Nangmah in keimah huhpa leh hong honkhiatpa na hi hi; Topa aw, hong zekai kei in!
  </para>
  <chapter number="71" style="c"/>
  <para style="p">
    <verse number="1" style="v"/>Topa aw, nangmah kong bel hi; keimah hong zahhuaisak ngei kei in!
  </para>
  <para style="p">
    <verse number="2" style="v"/>Na thumanna tawh keimah hong gum in la hong honkhia in; kei lamah na bil hong ngat in la hong hon in!
  </para>
  <para style="p">
    <verse number="3" style="v"/>Nangmah in hong hon dingin ka belh suangpi, ka kulh muan’huai hong hi ta in, bang hang hiam cih leh nangmah in keima suangpi leh ka kulhpi na hi hi.
  </para>
  <para style="p">
    <verse number="4" style="v"/>Ka Pasian aw, migilote khutsung pan leh, thuman lote leh migilote’ matna panin keimah hong hon in.
  </para>
  <para style="p">
    <verse number="5" style="v"/>Topa aw, bang hang hiam cih leh ka neu lai-a kipanin nangmah in keima lametna, ka muan’na na hi hi, Topa aw.
  </para>
  <para style="p">
    <verse number="6" style="v"/>Ka suah tunga kipanin nangmah kong bel hi, ka nu’ gil sung panin hong lakhia-pa na hi hi. Nangmah kong phat ngitnget hi.
  </para>
  <para style="p">
    <verse number="7" style="v"/>Mi tampi’ adingin sia-hil bang ka hih hangin nangmah in a muan’huai keima belh na hi hi.
  </para>
  <para style="p">
    <verse number="8" style="v"/>Sunthapai-in nangmah kong phat a, na minthan’na ka gen tawntung hi.
  </para>
  <para style="p">
    <verse number="9" style="v"/>Teek hun ciangin keimah hong lawnkhia kei in la, ka thakiat ciangin kei hong nusia kei in.
  </para>
  <para style="p">
    <verse number="10" style="v"/>Bang hang hiam cih leh ka galte kiho-in, kei hong thah nopna thu kikum uh hi.
  </para>
  <para style="p">
    <verse number="11" style="v"/>“Pasian in amah nusia zo hi; amah a hon ding om lo ahih ciangin delh-in man ni,” kici uh hi.
  </para>
  <para style="p">
    <verse number="12" style="v"/>Pasian aw, kei kiang panin gamla om kei in; ka Pasian aw, keimah huh dingin hong manlang in!
  </para>
  <para style="p">
    <verse number="13" style="v"/>Kei hong mawhsakte zahhuai-in beimang uh hen la, keima siat nading a zongte, simmawhna leh minsiatna in tuamcip ta hen.
  </para>
  <para style="p">
    <verse number="14" style="v"/>Ahih hangin ke’n nang kong lamen-en dinga, nangmah kong phat semsem lai ding hi.
  </para>
  <para style="p">
    <verse number="15" style="v"/>Thuman tawh na hotkhiatna nasepnate sim zawh lohin tam ahih manin sunthapai-in ka gengen ding hi.
  </para>
  <para style="p">
    <verse number="16" style="v"/>Topa Pasian aw, na nasepna liante ka phat ding a, na thumanna bek genin ka nei ding hi.
  </para>
  <para style="p">
    <verse number="17" style="v"/>Pasian aw, ka khangno lai-a kipanin nong thuhilh a, a lamdang na nasepnate ka gengen lai hi.
  </para>
  <para style="p">
    <verse number="18" style="v"/>Tua ahih ciangin Pasian aw, hong piang lai ding mite khempeuh tungah nangma hatna ka gen khit matengin, teek-a ka sam a kaan’ hun ciang dong nangawn-in kei hong nusia kei in.
  </para>
  <para style="p">
    <verse number="19" style="v"/>Pasian aw, na vangliatna leh na thumanna in van sangpite ban hi. Pasian aw, na lianpipi na sem khin zo hi, nang tawh a kibang kua om ahi hiam?
  </para>
  <para style="p">
    <verse number="20" style="v"/>Gimna lianpipite hong tuaksak nangmah in keimah nong hing kiksak ding a, lei thukpi sung panin nong lakhiato kik ding hi.
  </para>
  <para style="p">
    <verse number="21" style="v"/>Nangmah in ka min hoihna nong khang sak ding a, nong nuamtuamsak kik ding hi.
  </para>
  <para style="p">
    <verse number="22" style="v"/>Ka Pasian aw, na thumannate hangin kei zong harp lasakna tawh nangmah kong phat ding hi; Israelte’ Siangtho Pa aw, laiza lasakna tawh nangmah phatna ka sa ding hi.
  </para>
  <para style="p">
    <verse number="23" style="v"/>Nangmah phatna ka sak ciangin nuam-in ka awng ding hi; nangma hotkhiatsa ka nuntakna zong nuam-in awng ding hi.
  </para>
  <para style="p">
    <verse number="24" style="v"/>Keima siat nading a zongte zahhuai-in kiminsia-sak khin ahih ciangin sunthapai-in thuman tawh nong huhna ka gengen ding hi.
  </para>
  <chapter number="72" style="c"/>
  <para style="p">
    <verse number="1" style="v"/>Pasian aw, nangma thutang kumpipa hilh in la, nangma thuman kumpi tapa hilh in!
  </para>
  <para style="p">
    <verse number="2" style="v"/>Amah in thumanna tawh na mite tungah thu khen hen la, na mizawngte’ tungah thutan’na tawh thu khen ta hen.
  </para>
  <para style="p">
    <verse number="3" style="v"/>Mualliante leh mualneute in thumanna tawh na mite’ adingin nopna puak ta hen!
  </para>
  <para style="p">
    <verse number="4" style="v"/>Amah in mizawngte’ ading thu khen hen la, mi cimawhte suahtakna pia-in, mi nengniamte sucip ta hen!
  </para>
  <para style="p">
    <verse number="5" style="v"/>Ni leh kha a om lai teng, khang tawntungin amah hing ta hen!
  </para>
  <para style="p">
    <verse number="6" style="v"/>Amah, pawn lak lopa tunga guah kia leh lei a kawtsak guahzu tawh kibang ta hen!
  </para>
  <para style="p">
    <verse number="7" style="v"/>Ama hun sungin thumanna pung hen la, khapi a bei mateng nopna om ta hen!
  </para>
  <para style="p">
    <verse number="8" style="v"/>Ama ukna in tuipi khat pan tuipi khat, Gunpi panin leimong dongin om ta hen!
  </para>
  <para style="p">
    <verse number="9" style="v"/>Ama galte a mai-ah kunsuk uh hen la, amah langpangte in leivui liak ta uh hen!
  </para>
  <para style="p">
    <verse number="10" style="v"/>Tarshis kumpite leh tuikulh neu-a kumpite in ama tungah siah pia uh hen la, Sheba leh Seba kumpite in letsong puak ta uh hen!
  </para>
  <para style="p">
    <verse number="11" style="v"/>Kumpi khempeuh ama mai-ah boksuk uh hen la, minam khempeuh in ama na sem ta uh hen!
  </para>
  <para style="p">
    <verse number="12" style="v"/>Bang hang hiam cih leh mi cimawh mi in a koh ciangin honkhia a, a zawng mi leh huh ding nei lo mi honkhia hi.
  </para>
  <para style="p">
    <verse number="13" style="v"/>Amah in a thakiam mi leh a cimawh mite hehpih a, mi cimawhte’ nuntakna hon hi.
  </para>
  <para style="p">
    <verse number="14" style="v"/>Amah in amaute pammaih sa ahih manin nen’niamna leh ngong hihna panin amaute tankhia hi.
  </para>
  <para style="p">
    <verse number="15" style="v"/>Amah khan’sau hen la, Sheba gam-a khamte ama tungah kipia ta hen! Ama adingin thu kingetsak tawntung hen la, sun thapai-in ama adingin thupha kingetsak ta hen!
  </para>
  <para style="p">
    <verse number="16" style="v"/>Gam sungah an tampi piang hen la, mualliante dawn-ah dim mema-in Lebanon gam sung bang hen la, gam lak-a lopate bangin khuapite sung panin mite pung ta uh hen!
  </para>
  <para style="p">
    <verse number="17" style="v"/>Ama min kip tawntung hen la, ni a om lai teng a minthan’na kip suak hen! Ama hangin mite in thupha ngah hen la, minam khempeuh in amah pen thupha ngahpa, ci ta uh hen!
  </para>
  <para style="p">
    <verse number="18" style="v"/>Nalamdangte a bawl amah bek ahi, Israel Pasian, Topa in thupha ngah ta hen.
  </para>
  <para style="p">
    <verse number="19" style="v"/>A minthang ama min in thupha ngah tawntung hen la, ama minthan’na in leitung khempeuh dim ta hen! Amen, Amen.
  </para>
  <para style="p">
    <verse number="20" style="v"/>Jessi’ tapa David’ thungetnate bei ta hi.
  </para>
  <chapter number="73" style="c"/>
  <para style="p">
    <verse number="1" style="v"/>A lungsim sung a siangtho, thutangte tungah Pasian hoih takpi hi.
  </para>
  <para style="p">
    <verse number="2" style="v"/>Ahih hangin kei ka hih leh ka khete kisuipuk dektak a, ka khe taal dektak hi.
  </para>
  <para style="p">
    <verse number="3" style="v"/>Bang hang hiam cih leh migilote’ daupaina ka muh ciangin mi kihisakte ka eng hi.
  </para>
  <para style="p">
    <verse number="4" style="v"/>Bang hang hiam cih leh amaute in nat velvalna thuak lo uh a, a pumpi uh cidamin zol hilhial hi.
  </para>
  <para style="p">
    <verse number="5" style="v"/>Amaute in midangte bangin haksatna thuak lo uh a, amaute in midangte bangin gimna ngah lo uh hi.
  </para>
  <para style="p">
    <verse number="6" style="v"/>Tua ahih ciangin amaute in kiphatsakna khainiang bangin ok uh a, ngongtatna puan bangin silh uh hi.
  </para>
  <para style="p">
    <verse number="7" style="v"/>A lungsim panun gitlohna pusuak sak uh a, a ngaihsutna uh gitlohna tawh dimlet hi.
  </para>
  <para style="p">
    <verse number="8" style="v"/>Amaute in mi thusim loin elpau uh a, kiliatsakna tawh sucip dingin mi tawng uh hi.
  </para>
  <para style="p">
    <verse number="9" style="v"/>Amaute’ gensiatna in vantung ban a, kiliatsakna tawh leitungah thu gen kawikawi uh hi.
  </para>
  <para style="p">
    <verse number="10" style="v"/>Tua ahih ciangin mite kihei-in amaute phat uh a, amau’ mawhna zong lo uh hi.
  </para>
  <para style="p">
    <verse number="11" style="v"/>Amaute in, “Pasian in bangci theih ding ahi hiam? Sang Penpa in phawk ding ahi hiam?” ci uh hi.
  </para>
  <para style="p">
    <verse number="12" style="v"/>En un, hihte migilo ahi hi; a tawntungin nuam takin om hithiat uh a, amaute a hauhna uh khang semsem hi.
  </para>
  <para style="p">
    <verse number="13" style="v"/>Ka lungsim siang sak a, dikna tawh ka khutte ka sil siang hangin phattuamna om lo hi.
  </para>
  <para style="p">
    <verse number="14" style="v"/>Bang hang hiam cih leh sunthapai-in gimna ka thuak a, zingsang simin hong kithuhilh hi.
  </para>
  <para style="p">
    <verse number="15" style="v"/>“Hih bangin thu gen ning,” a ci hi leng, nangma mite tunga thutak lo ka suak ding hi.
  </para>
  <para style="p">
    <verse number="16" style="v"/>Ahih hangin, hih thu a bangci hiam ci-a ka ngaihsut ciangin kei adingin a lunggim-huai mahmah nasep khat hong suak a,
  </para>
  <para style="p">
    <verse number="17" style="v"/>Pasian’ biakinn sungah ka pai ciangin a thu tawpna dongte ka tel hi.
  </para>
  <para style="p">
    <verse number="18" style="v"/>Nangmah in amaute mun nalna-ah na koih takpi a, a sia dingin amaute na tuksak hi.
  </para>
  <para style="p">
    <verse number="19" style="v"/>Tomno sungin amaute kisusia-in, launa in nilkhia mang!
  </para>
  <para style="p">
    <verse number="20" style="v"/>Amaute pen mi khat in mang a mat tawh kibang a, na khan’lawh ciangin amaute a bangci hiam cih na phawk nawn kei hi.
  </para>
  <para style="p">
    <verse number="21" style="v"/>Ka lung khamin ka lungsim hong nat ciangin,
  </para>
  <para style="p">
    <verse number="22" style="v"/>keimah hai-in bangmah ka thei kei a, nangma mai-ah ganhing tawh ka kibang hi.
  </para>
  <para style="p">
    <verse number="23" style="v"/>Ahih hangin nangmah tawh ka omkhawm ngitnget a, ka khut taklam-in nong len hi.
  </para>
  <para style="p">
    <verse number="24" style="v"/>Nangma thugenna tawh keimah lam nong lak a, a nung ciangin minthan’na tawh keimah nong sang ding hi.
  </para>
  <para style="p">
    <verse number="25" style="v"/>Nang sim loh vantungah kua nei ka hi hiam? Nang sim loh ka deih ding leitungah kuamah om lo hi.
  </para>
  <para style="p">
    <verse number="26" style="v"/>Ka lungsim leh ka pumpi zawngkhal kha ding a, ahih hangin Pasian in ka lungsim hatna leh keima aa hi tawntung ding hi.
  </para>
  <para style="p">
    <verse number="27" style="v"/>Bang hang hiam cih leh, en in, nangmah tawh a kigamlate kisia ding a, nangma tunga hong khialte na beisak hi.
  </para>
  <para style="p">
    <verse number="28" style="v"/>Ahih hangin kei adingin Pasian kianga om ding hoih hi; na nasepnate khempeuh ka gen theih nadingin Topa ka Pasian kong bel hi.
  </para>
  <chapter number="74" style="c"/>
  <para style="p">
    <verse number="1" style="v"/>Pasian aw, bang hangin kote hong paikhia paisuak na hi hiam? Bang hangin nangma gam sunga na tuute tungah heh na hi hiam?
  </para>
  <para style="p">
    <verse number="2" style="v"/>Tanglai-a na ngahsa nangma mihonte, nangma luah minam dinga, na tatkhiatsate phawk in! Na ten’nasa Zion Mual phawk in.
  </para>
  <para style="p">
    <verse number="3" style="v"/>A sia densa munah hong kalsuan in; biakinn sunga om nate khempeuh gal in susia khin ta!
  </para>
  <para style="p">
    <verse number="4" style="v"/>Na galte, nangma mun siangtho laizangah awng uh a, amau lumte lim dingin suang uh hi.
  </para>
  <para style="p">
    <verse number="5" style="v"/>Amaute pen, tuu-lak sing phatna sungah pai-in heipi tawh sing a phuk bang uh hi.
  </para>
  <para style="p">
    <verse number="6" style="v"/>Tua ciangin biakinn na kizeemte khempeuh sek-hei leh sekpite tawh sat kham uh hi.
  </para>
  <para style="p">
    <verse number="7" style="v"/>Amaute in nangma biakinn mei tawh hal uh a, nangmah hong kibiakna mun susia uh hi.
  </para>
  <para style="p">
    <verse number="8" style="v"/>Amaute in, “A vekpi-in zomang khin ni,” kici uh a, gam sung teng-a om Pasian biakna inn khempeuh mei tawh hal uh hi.
  </para>
  <para style="p">
    <verse number="9" style="v"/>Kote in ka mailam thu ding uh ka thei kei uh hi; kamsang khat zong om nawn lo a, bang tanvei hi ding ci-a a thei kuamah ka om kei uh hi.
  </para>
  <para style="p">
    <verse number="10" style="v"/>Pasian aw, galte in bang tanvei hong thusim loin om ding ahi hiam? Langpangte in nangma min hong simmawh den ding ahi uh hiam?
  </para>
  <para style="p">
    <verse number="11" style="v"/>Bang hangin na khut dok kik a, na khut taklam na ang sungah koih na hi hiam?
  </para>
  <para style="p">
    <verse number="12" style="v"/>Ahi zongin Pasian in tanglai pek-a kipan kumpi hi a, leitungah hotkhiatna a sem ka Kumpi ahi hi.
  </para>
  <para style="p">
    <verse number="13" style="v"/>Nangma vangliatna tawh tuipi na khenkham a, tuite tunga gulpite’ lutangte na sukham hi.
  </para>
  <para style="p">
    <verse number="14" style="v"/>Nangmah in Awle’ lutangte na sukham a, amah pen, gamlak ganhingte’ nek dingin na pia hi.
  </para>
  <para style="p">
    <verse number="15" style="v"/>Nangmah in ciktuite leh luite na phulsak a, guntui luangte na kangsak hi.
  </para>
  <para style="p">
    <verse number="16" style="v"/>Sun in nangma aa hi a, zan zong nangma aa ahi hi; nangmah in ni leh kha na bawl hi.
  </para>
  <para style="p">
    <verse number="17" style="v"/>Nangmah in leitung gamgi khempeuhte, phalbi hun leh khuakhal hunte na bawl khin hi.
  </para>
  <para style="p">
    <verse number="18" style="v"/>Topa aw, galte in hong thusimlohna leh, dawi bia mite in nangma min a simmawhna thu uh phawk in.
  </para>
  <para style="p">
    <verse number="19" style="v"/>A cimawh na mite, a gal gilote uh khut sungah nusia kei in la, bawlsiatna a thuak na mite mangngilh kei in.
  </para>
  <para style="p">
    <verse number="20" style="v"/>Na thuciamna hong pingaihsut in; bang hang hiam cih leh leitung mun mialna khempeuh mi ngongtatte’ omna tawh kidim hi.
  </para>
  <para style="p">
    <verse number="21" style="v"/>A kisikcip mite zahhuaisak kei in la, mizawngte leh mi cimawhte nangma min kiphatsak in.
  </para>
  <para style="p">
    <verse number="22" style="v"/>Pasian aw, tho in la, nangma thu-ah hong pang in; dawi bia mite in sun tawntungin nangmah hong thusim lohna phawk ta in!
  </para>
  <para style="p">
    <verse number="23" style="v"/>Nangma galte’ kikona aw, nang hong langpangte’ gamlum semsemna mangngilh kei ta in!
  </para>
  <chapter number="75" style="c"/>
  <para style="p">
    <verse number="1" style="v"/>Pasian aw, nangma tungah ka lungdam uh hi; nangma tungah ka lungdam uh hi; nangma liatna thu ka gen uh a, a lamdang na bawlnate ka sut kikkik uh hi.
  </para>
  <para style="p">
    <verse number="2" style="v"/>A hun ka sehsa ni ciangin thu a maanin ka khen ding hi.
  </para>
  <para style="p">
    <verse number="3" style="v"/>Leitung leh a tunga teengte khempeuh a kilin’ ciangin, a khuampite a kipsakpa in keimah ka hi hi.
  </para>
  <para style="p">
    <verse number="4" style="v"/>A kiphasakte tungah, “Kiphasak kei un,” a gilote tungah, kihisak kei un;
  </para>
  <para style="p">
    <verse number="5" style="v"/>kihisak kei un la, kiphatsakna tawh kam pau kei un,” ka ci hi.
  </para>
  <para style="p">
    <verse number="6" style="v"/>Bang hang hiam cih leh san’tohna in nisuahna lam ahi a, nitumna lam ahi a, gamlak panin ahi zongin hong pai hi lo hi;
  </para>
  <para style="p">
    <verse number="7" style="v"/>ahih hangin mihing khat a sangsak, mihing khat a niamsak, thu a khenpa in Pasian ahi hi.
  </para>
  <para style="p">
    <verse number="8" style="v"/>Bang hang hiam cih leh Topa khut sungah leenggahzu a phuan, a kihelkim ngiingei hai khat om a, amah in tua sung panin hong bungkhia dinga, leitung migilote khempeuh in a tawdat dong takin liaktum ding uh hi.
  </para>
  <para style="p">
    <verse number="9" style="v"/>Ahih hangin kei ahih leh ka lungdam ngitnget ding a, Jakob Pasian’ tungah phatna late ka sa ding hi.
  </para>
  <para style="p">
    <verse number="10" style="v"/>Migilote’ vangliatna khempeuh amah in susia ding a, ahih hangin thuman mite’ vangliatna khang semsem ding hi.
  </para>
  <chapter number="76" style="c"/>
  <para style="p">
    <verse number="1" style="v"/>Judah gam sungah Pasian kithei a, Israel gam sungah ama min lian hi.
  </para>
  <para style="p">
    <verse number="2" style="v"/>Salem khua sungah ama omna kibawlin, Zion khua sungah ama teen’na mun kibawl hi.
  </para>
  <para style="p">
    <verse number="3" style="v"/>Amah in tua lai-ah thaltangte, lum, namsau leh galhiamte kuaitan hi.
  </para>
  <para style="p">
    <verse number="4" style="v"/>A om ngitnget mualliante sangin nang na min thangzaw-in na lianzaw hi.
  </para>
  <para style="p">
    <verse number="5" style="v"/>Lungsim khauhte’ neihsa nate kisutkhia a, amaute ihmucip suak uh hi; gal hat mi khempeuhte in amau khut uh zang thei nawn lo uh hi.
  </para>
  <para style="p">
    <verse number="6" style="v"/>Jakob’ Pasian aw, nangma thuhilhna hangin sakol leh a tung tuangpa khawlcip uh hi.
  </para>
  <para style="p">
    <verse number="7" style="v"/>Ahih hangin nang zahtak-huai mahmah teh! Na heh khit phot ciangin nangma mai-ah kua ding zo ding ahi hiam?
  </para>
  <para style="p">
    <verse number="8-9" style="v"/>Vantung panin nangmah in thukhenna na genkhia hi; gimna a thuak leitung mi khempeuh hon dingin Pasian in thu khen ding hong kipat ciangin leitung lau-in taang loin om hi.
  </para>
  <para style="p">
    <verse number="10" style="v"/>Mite’ hehna in nangmah hong kiphatna piangsak ding a, na hehna pan a suakta sun mite in nangmah pahtawina pawi bawl ding uh hi.
  </para>
  <para style="p">
    <verse number="11-12" style="v"/>Topa na Pasian’ tungah na thuciamnate uh bawl un la, tuate zui un; leitung kumpite tungah a zahtak-huai, uliante’ lungsim a niamkhiat, zahtak ding a hipa’ tungah, ama kim-a om mi khempeuhte in letsong puak ta uh hen!
  </para>
  <chapter number="77" style="c"/>
  <para style="p">
    <verse number="1" style="v"/>Pasian tungah a gingin ka kiko hi, amah in kei hong zak theih nadingin Pasian tungah a gingin ka kiko hi.
  </para>
  <para style="p">
    <verse number="2" style="v"/>Ka lungkham hunin keimah in Topa zongin; zanin thungenin gim het loin ka khut ka zan a, ahi zongin hehnepna ka ngah kei hi.
  </para>
  <para style="p">
    <verse number="3" style="v"/>Keimah in Pasian ka ngaihsun a, ka tau hi; lung ka geelgeel a, ka gim mahmah hi.
  </para>
  <para style="p">
    <verse number="4" style="v"/>Nangmah in ihmu lo dingin nong bawl a, lungkham-in ka pau thei kei hi.
  </para>
  <para style="p">
    <verse number="5" style="v"/>Hunluite ka ngaihsun a, sawt pek lai-a kumte ka phawk hi.
  </para>
  <para style="p">
    <verse number="6" style="v"/>Zan-in ka lungsim tawh ka kiho a, lung geelgeelin thu ka kan ciangin:
  </para>
  <para style="p">
    <verse number="7" style="v"/>“Topa in hong nial paisuakin, maipha hong pia kik ngei lo ding ahi hiam?
  </para>
  <para style="p">
    <verse number="8" style="v"/>Ama itna kip bei paisuak ding ahi hiam? Ama thuciamte a bei paisuak ding ahi hiam?
  </para>
  <para style="p">
    <verse number="9" style="v"/>Pasian in hehpihna a neih ding mangngilh khin ta ahi hiam? Amah in hehna tawh ama hehpihnate humcip khin ahi hiam?” ka ci hi.
  </para>
  <para style="p">
    <verse number="10" style="v"/>Tua ciangin ahih leh, “Sang Penpa khut taklam a kikhelna in keima kha-kham veina ahi hi,” ka ci hi.
  </para>
  <para style="p">
    <verse number="11" style="v"/>Topa’ sepnate ka lungsimah ka phawk ding hi; hi hi, hunlui lai-a nangma nalamdangte ka ciamteh ding hi.
  </para>
  <para style="p">
    <verse number="12" style="v"/>Nangma nasepna khempeuh ka lungngaingai ding a, nangma sepna a liante ka ngaihsunsun ding hi.
  </para>
  <para style="p">
    <verse number="13" style="v"/>Pasian aw, nangma lampi, siangtho hi. Eima Pasian tawh kibangin bang pasian lian ahi hiam?
  </para>
  <para style="p">
    <verse number="14" style="v"/>Nangmah in nalamdangte a bawl, mite lakah nangma vangliatna a langkhiasak khin Pasian na hi hi.
  </para>
  <para style="p">
    <verse number="15" style="v"/>Nangmah in na khut tawh Jakob leh Josef’ tate, na mite na tankhia hi.
  </para>
  <para style="p">
    <verse number="16" style="v"/>Tuite in nang hong muh ciang, Pasian aw, tuite in nang hong muh ciangin, amaute lau uh hi, hi taktak hi, tuithukpi zong a liing hi.
  </para>
  <para style="p">
    <verse number="17" style="v"/>Meiipite in tui sungkhia-in, vante ging damdam a, nangma thaltangte mun citeng-ah leeng uh hi.
  </para>
  <para style="p">
    <verse number="18" style="v"/>Na vanging lianpi pingpei sungah om-in, khuaphialepte in leitung taan’ a, leitang liingin kising hi.
  </para>
  <para style="p">
    <verse number="19" style="v"/>Nangma lamlian in tuipi tung hi a, nangma lamneu in tui liante tung ahi hi; ahi zongin na khekhapte kimu lo hi.
  </para>
  <para style="p">
    <verse number="20" style="v"/>Nangmah in, Moses leh Aaron’ khut tawh, na mite, tuuhon bangin na makaih hi.
  </para>
  <chapter number="78" style="c"/>
  <para style="p">
    <verse number="1" style="v"/>Ka mite aw, keima hilhna ngai un la, ka kam tawh ka thugente na bil uh hong ngat un!
  </para>
  <para style="p">
    <verse number="2-3" style="v"/>Note tungah thu kong gen ding hi. I pu i pate in hong gensa, eite in i zaksa leh i theihsa, taanglai-a thuthukte kong genkhia ding hi.
  </para>
  <para style="p">
    <verse number="4" style="v"/>Hih thute, i tate tungah eite in im loin, hong piang ding khangthakte tungah, Topa’ minthang nasepna, ama vangliatna leh ama sepsa nalamdangte i gen ding hi.
  </para>
  <para style="p">
    <verse number="5-8" style="v"/>Amaute pen Pasian’ tunga lungsim thuman lo, lungsim kip a nei lo khang mi, lungsim khauh-in a lehdo khang mite ahi, amau’ pate tawh kibang loin, amaute in Pasian’ sungah amau lametna koihin, Pasian’ nasepnate mangngilh loin, ama thupiakte zui-in, a suak nai lo naupangte, hong piang kik khangthakte in a thute thei-in, amaute dingkhia-in amau’ tu leh tate tungah a thute a gen theih nadingin, amah in i pate in a tate a hilh sawn dinga a sawl ahi, Israel sungah thukham khat koihin, Jakob sungah teci pan’na khat a koih hi.
  </para>
  <para style="p">
    <verse number="9" style="v"/>Thal a tawi Efraim mite in gal kido ni-in nungkik uh hi.
  </para>
  <para style="p">
    <verse number="10" style="v"/>Amaute in Pasian’ thuciamna zui lo uh a, ama thukham bangin gamta nuam lo uh hi.
  </para>
  <para style="p">
    <verse number="11" style="v"/>Ama bawlsa leh amau tunga nalamdang a lahsate amaute in mangngilh uh hi.
  </para>
  <para style="p">
    <verse number="12" style="v"/>Izipt gamsung, Zoan mun-ah, a pu a pate uh’ muhna-ah amah in nalamdang a bawl hi.
  </para>
  <para style="p">
    <verse number="13" style="v"/>Amah in tuipi khenkhia-in amaute kantansak a, tuite a lompi-in omsak hi.
  </para>
  <para style="p">
    <verse number="14" style="v"/>Sun hunin amah in amaute meiipi khat tawh kha a, zan tawntung, meikuang taang khat tawh a kha hi.
  </para>
  <para style="p">
    <verse number="15" style="v"/>Amah in gamsung ah suangpite kitamsak a, tui thukpi sung pan-a piangkhia bangin amaute tungah tuidawn ding tampi pia hi.
  </para>
  <para style="p">
    <verse number="16" style="v"/>Amah in suangpi sung panin luitui luangkhia sak a, gunte bangin tuite luangsak hi.
  </para>
  <para style="p">
    <verse number="17" style="v"/>Ahi zongin ama tungah amaute khial lailai uh a, sehnel gam sungah Sang Penpa lehpan’ uh hi.
  </para>
  <para style="p">
    <verse number="18" style="v"/>Amau’ duh mahmah an kalhna tawh amaute in a lungsim sung uh-ah Pasian ze-et uh hi.
  </para>
  <para style="p">
    <verse number="19" style="v"/>Amaute in Pasian gensia uh a, “Pasian in gamlakah sabuai phah thei ding ahi hiam?
  </para>
  <para style="p">
    <verse number="20" style="v"/>Amah in suangpi sat a, tui lengkhia-in luite dimlet takpi ahi hiam? Amah in ama mite, an ahi a, sa-meh ahi zongin a pia thei takpi ahi hiam?” ci uh hi.
  </para>
  <para style="p">
    <verse number="21" style="v"/>Tua ahih ciangin Topa in a zak ciangin hehna tawh kidim-in, meikuang tawh Jakob sugawp a, Israel tungah ama hehna khang hi;
  </para>
  <para style="p">
    <verse number="22" style="v"/>Bang hang hiam cih leh amaute in Pasian um lo uh a, ama hotkhiat vangliatna muang lo uh hi.
  </para>
  <para style="p">
    <verse number="23" style="v"/>Ahi zongin amah in, tung-a om vantungte thu pia-in, vantung kongte hong a,
  </para>
  <para style="p">
    <verse number="24" style="v"/>nek dingin amau tungah manna kici an zusak-in, amaute vantung an na pia hi.
  </para>
  <para style="p">
    <verse number="25" style="v"/>Mihingte in vantungmite’ an ne a, amah in amaute tungah an tampi puak hi.
  </para>
  <para style="p">
    <verse number="26" style="v"/>Amah in vantungah nisuahna huih nungsak-in, ama vangliatna tawh leitaw lam huih paikhiatpih a,
  </para>
  <para style="p">
    <verse number="27" style="v"/>amah in amaute tungah leivui zah bangin sa zusak a, tuipi sehnel zah bangin vasa kha neite zusak hi;
  </para>
  <para style="p">
    <verse number="28" style="v"/>amah in amau giahphual laizang, amau omna kiim khempeuhah tuate kiasak hi.
  </para>
  <para style="p">
    <verse number="29" style="v"/>Amah in amau’ duhpen pia ahih manin, amaute in ne-in gilvah uh hi.
  </para>
  <para style="p">
    <verse number="30" style="v"/>Ahih hangin amaute in a duhpen uh a kham ma, amau kam sungah an om laipi mahin,
  </para>
  <para style="p">
    <verse number="31" style="v"/>amau tungah Pasian’ hehna tung kikin amah in amau lak pan-a a hatpente that-in, Israel sung pan-a a kitengkhia mite niamkoihsuk hi.
  </para>
  <para style="p">
    <verse number="32" style="v"/>Hih nalamdangte khempeuh om napi-in amaute khial lai veve uh a, ama nalamdangte hangin amaute in um tuan lo uh hi.
  </para>
  <para style="p">
    <verse number="33" style="v"/>Tua ahih ciangin amah in amau nite, husan’ bangin maimangsak a, amau nuntakna, launa lianpi tawh beisak hi.
  </para>
  <para style="p">
    <verse number="34" style="v"/>Amah in amaute a thah ciangin amaute in amah zong a, amaute kisikin, lungsim taktak tawh Pasian zong uh hi.
  </para>
  <para style="p">
    <verse number="35" style="v"/>Amaute in Pasian pen, amau tankhiapa Sangpen Pasian, a suangpi uh ahihna phawk uh hi.
  </para>
  <para style="p">
    <verse number="36" style="v"/>Ahih hangin amaute in a kam uh tawh amah phat khem uh a, a lei uh tawh ama tungah zuau gen uh hi.
  </para>
  <para style="p">
    <verse number="37" style="v"/>Amau lungsim uh ama lamah kip lo a, ama thuciamna-ah amaute thuman lo hi.
  </para>
  <para style="p">
    <verse number="38" style="v"/>Ahi zongin, amah in hehpihna lungsim nei ahih manin amau khialhnate maisak a, amaute susia lo hi; amah in a hehna iip zelzel a, a hehna khempeuh phongkhia lo hi.
  </para>
  <para style="p">
    <verse number="39" style="v"/>Amah in, amaute pen mihing hi lel a, hong paikik nawn lo huih nung bang ahihna uh phawk hi.
  </para>
  <para style="p">
    <verse number="40" style="v"/>Amaute in gam lakah amah lehdo zelzelin, sehnel gam sungah amah dahsak uh hi!
  </para>
  <para style="p">
    <verse number="41" style="v"/>Amaute in amah ze-et kikkik uh a, Israelte’ Siangtho Pa phin uh hi.
  </para>
  <para style="p">
    <verse number="42-43" style="v"/>Amaute in, galte kiang panin a tatkhiat ni uh hi taleh, Izipt gamah ama limte a bawl hun hi taleh, Zoan gam-a ama nalamdangte hi taleh, ama vangliatna hi taleh, ngaihsutin nei lo uh hi.
  </para>
  <para style="p">
    <verse number="44" style="v"/>Amaute in a luituite uh a dawn theih loh nadingin amau gunte amah in sisan a suaksak hi.
  </para>
  <para style="p">
    <verse number="45" style="v"/>Amah in, amaute a pet thei cippi honte leh amau’ lote a susia uiphukte amau lakah a sawl hi.
  </para>
  <para style="p">
    <verse number="46" style="v"/>Amah in, amau’ lo ante tangngol pia a, amau sepna gahte kauphe pia hi.
  </para>
  <para style="p">
    <verse number="47" style="v"/>Amah in, a leengguite uh gial tawh denggawp a, a theithekte uh vukkhal tawh susia hi.
  </para>
  <para style="p">
    <verse number="48" style="v"/>Amah in, a ganhingte uh gial tawh denglum a, a gankhawite uh keek tawh denglum hi.
  </para>
  <para style="p">
    <verse number="49" style="v"/>Amah in, amaute tungah a lauhuai ama sinsona, hehna, thangpaihna, gimna, a susia thei vantungmi honkhat khah hi.
  </para>
  <para style="p">
    <verse number="50" style="v"/>Amah in, a sin sona ip lo a, kuamah hin’ khawilo a, pulnatna tawh amaute sisak hi.
  </para>
  <para style="p">
    <verse number="51" style="v"/>Ham’ suante inn sunga ta upa teng ahi, Izipt gam sunga naucil khempeuh amah in vatmai hi.
  </para>
  <para style="p">
    <verse number="52" style="v"/>Tua ciangin amah in tuu bangin ama mite paikhiatpih a, gam lakah ganhon bangin amaute lam lak hi.
  </para>
  <para style="p">
    <verse number="53" style="v"/>Amah in muan’huaina mun-ah amaute paipih ahih manin amaute lau lo uh hi; ahih hangin tuipi in amau’ galte tumcip hi.
  </para>
  <para style="p">
    <verse number="54" style="v"/>Amah in, a khut taklam tawh a ngahsa mual, a gam siangtho-ah amaute paipih hi.
  </para>
  <para style="p">
    <verse number="55" style="v"/>Amah in, minamte, amau’ mai panin hawlkhia-in; amau’ luah ding neihsa hawmsak a, Israel minamte amau buk sungah teeng sak hi.
  </para>
  <para style="p">
    <verse number="56" style="v"/>Ahi zongin amaute in Sangpen Pasian ze-etin lehdo uh a, ama teci pan’nate zui loin,
  </para>
  <para style="p">
    <verse number="57" style="v"/>a pate uh mah bangin kiheikhia-in zuau gamtat uh hi; thal ginalo bangin amaute kihuiheek uh hi.
  </para>
  <para style="p">
    <verse number="58" style="v"/>Bang hang hiam cih leh amaute in amau’ munsangte tawh amah a sinso nadingin phin uh a, amau’ milim bawlte tawh ama hazat nading piangsak uh hi.
  </para>
  <para style="p">
    <verse number="59" style="v"/>Pasian in a zak ciangin hehna tawh kidim a, amah in Israel nial siangtho hi.
  </para>
  <para style="p">
    <verse number="60" style="v"/>Amah in, mihingte’ lak-a omna puanbuk, Shiloh khua-a a omna nusia a,
  </para>
  <para style="p">
    <verse number="61" style="v"/>ama vangliatna, galte’ tungah ap a, ama minthan’na galte’ khutah pia hi.
  </para>
  <para style="p">
    <verse number="62" style="v"/>Amah in, a mite, namsau tawh sisak a, ama luahte tungah a hehna nga hi.
  </para>
  <para style="p">
    <verse number="63" style="v"/>Mei in amau tangvalte kangtum a, amau nungakte a ten’pih ding kuamah om nawn lo hi.
  </para>
  <para style="p">
    <verse number="64" style="v"/>Amau siampite, namsau in puksak a, amau zite in kah zo lo uh hi.
  </para>
  <para style="p">
    <verse number="65" style="v"/>Tua ciangin, Topa pen, zu kham-a awng mi thahatpa, a ihmu tho bangin khanglo hi.
  </para>
  <para style="p">
    <verse number="66" style="v"/>Amah in, a langpangte zo a, a maizum tawntung dingin amaute koih hi.
  </para>
  <para style="p">
    <verse number="67" style="v"/>Amah in, Josef’ puanbuk nial a, Efraim minamte teel lo hi;
  </para>
  <para style="p">
    <verse number="68" style="v"/>ahih hangin, ama it, Zion Mual, Judah minam a teel hi.
  </para>
  <para style="p">
    <verse number="69" style="v"/>Amah in, kip den dinga a phuhsa leitang, van sangpi bangin, ama biakinn a lam hi.
  </para>
  <para style="p">
    <verse number="70-71" style="v"/>Amah in, ama mite ahi Jakob, ama gamluah ahi Israel a cing dingin, no a nei tuupite a cin’na, tuubukte panin la-in, ama nasem David a teel hi.
  </para>
  <para style="p">
    <verse number="72" style="v"/>Amah in, lungsim thutang tawh amaute cingin, a siam mahmah a khut tawh amaute lam lak hi.
  </para>
  <chapter number="79" style="c"/>
  <para style="p">
    <verse number="1" style="v"/>Pasian aw, nangma luahna gam sungah dawi biate hong pai uh hi; amaute in nangma biakinn siangtho nin sak uh hi; amaute in Jerusalem siasak khin uh hi.
  </para>
  <para style="p">
    <verse number="2" style="v"/>Amaute in, nangma nasemte’ pumpite, a an dingun huih lak vasate pia uh a, na misiangthote’ sate, lei lak ganhingte pia uh hi.
  </para>
  <para style="p">
    <verse number="3" style="v"/>Amaute in, Jerusalem kimkot-ah tui bangin amaute’ sisan buakhia uh a, amaute a vui ding kuamah om lo hi.
  </para>
  <para style="p">
    <verse number="4" style="v"/>Kote in ka vengte uh’ zahko, ka kim uh-a omte’ ko leh nuihsat ka suak khin uh hi.
  </para>
  <para style="p">
    <verse number="5" style="v"/>Topa aw, bang tanvei hi ding hiam? Heh paisuak ding na hi hiam? Nangma hazat hehna, mei bangin kuang paisuak ding ahi hiam?
  </para>
  <para style="p">
    <verse number="6" style="v"/>Nangmah hong thei lo minamte tung leh, nangma tunga thu hong ngen lo kumpi gamte tungah heh gawp in.
  </para>
  <para style="p">
    <verse number="7" style="v"/>Bang hang hiam cih leh amaute in ka mite uh thatmang khin a, ka gam sung uh susia gawp hi.
  </para>
  <para style="p">
    <verse number="8" style="v"/>Ka pu ka pate uh mawhna hangin kote hong lang ngaihsut kei in la, kote hong kiniam koih mahmah ahih manin, kote hong dawntuah dingin na hehpihna hong paisak mengmeng in.
  </para>
  <para style="p">
    <verse number="9" style="v"/>Kote’ kihotkhiatna Pasian aw, nangma min a than’ nadingin kote hong huh in la, nangma min hangin kote hong khahkhia-in ka mawhna uh hong maisak in!
  </para>
  <para style="p">
    <verse number="10" style="v"/>“Amau’ Pasian koi-ah om hiam?” minamte in a cih ding bang hangin kilawm ding ahi hiam? Na nasemte’ sisan luangkhia phulakna pen, minamte’ lak, komau’ muhna-ah kitheisak in!
  </para>
  <para style="p">
    <verse number="11" style="v"/>Thongkiate’ taunate ngai in la, thah dinga a kisehte nangma vangliatna tawh kizui-in suakta sak in!
  </para>
  <para style="p">
    <verse number="12" style="v"/>Amaute in nang hong zahkona mah tawh ka vengte uh’ ang sungah a zah sagih-in thuk in, Topa!
  </para>
  <para style="p">
    <verse number="13" style="v"/>Tua ciangin, nangma mi, nangma gamsung tuu ahi kote in, na tungah lungdamna kong lak ngitnget ding uh a, a khang a khangin nangmah phatnate ka gengen ding uh hi.
  </para>
  <chapter number="80" style="c"/>
  <para style="p">
    <verse number="1" style="v"/>Tuuhon bangin Josef a paipih, Israel Tuucingpa aw, ngai in! Nang, Kherubte tunga tu-pa aw,
  </para>
  <para style="p">
    <verse number="2" style="v"/>Efraim leh Benjamin leh Manasseh mai-ah taangkhia in! Na tha saan in la, kote honkhia dingin hong pai in!
  </para>
  <para style="p">
    <verse number="3" style="v"/>Ka ngei uh hong bangsak kik in, Pasian aw, kote hong kihotkhiat theih nadingin na maitang hong taang sak in!
  </para>
  <para style="p">
    <verse number="4" style="v"/>Vanglianpen Topa Pasian aw, na mite’ thungetna-ah nang bang tanvei sin so ding na hi hiam?
  </para>
  <para style="p">
    <verse number="5" style="v"/>Nangmah in an dingin khitui amaute na pia a, amaute’ dawn dingin khitui tampi na pia hi.
  </para>
  <para style="p">
    <verse number="6" style="v"/>Nangmah in, ka vengte uh’ thusim lohin kote nong bawl a, ka galte un hong thusimlohna tawh amau kinuihsan uh hi.
  </para>
  <para style="p">
    <verse number="7" style="v"/>Ka ngei uh hong bangsak kik in, mihonpite’ Pasian aw; kote a hong kihotkhiat theih nadingin na maitang hong taang sak in!
  </para>
  <para style="p">
    <verse number="8" style="v"/>Nangmah in, Izipt panin leenggui khat na la a, minamte hawlkhia-in, tua leenggui na suan hi.
  </para>
  <para style="p">
    <verse number="9" style="v"/>Nangmah in tua leenggui’ adingin lei na hahsiang a, amah in zung thuk kha-in leitang dim hi.
  </para>
  <para style="p">
    <verse number="10" style="v"/>Ama liim in mualliante lim sun a, a hiang in taamtaak singliante khuh a,
  </para>
  <para style="p">
    <verse number="11" style="v"/>tuipi lamah a hiangte zam-in, a dawnngekte in Gunpi lam zuan hi.
  </para>
  <para style="p">
    <verse number="12" style="v"/>Tua ahih ciangin, lampi-a pai khempeuh in ama gah a lawh theih nadingin, bang hangin nangmah in a daigawl suvang na hi hiam?
  </para>
  <para style="p">
    <verse number="13" style="v"/>Gamlak-a om Ngal in susia gawpin, zang sunga om ganhing khempeuh in kivakna-in nei uh hi.
  </para>
  <para style="p">
    <verse number="14-15" style="v"/>Hong kihei kik in; Vanglianpen Pasian! Vantung panin ensuk in la, mu in; na khut taklam in a suansa kung hih leenggui don in.
  </para>
  <para style="p">
    <verse number="16" style="v"/>Amaute in mei tawh hal-in sattan uh hi; amaute heh-et in la, susia in.
  </para>
  <para style="p">
    <verse number="17" style="v"/>Ahih hangin nangma adinga na hatsak mi’ tapa, na taklam khut-a mipa tungah thahatna guan in.
  </para>
  <para style="p">
    <verse number="18" style="v"/>Tua ciangin nang kiang panin kote ka kihei kik nawn kei ding uh hi; kote, hong nungtasak in, nangmah kong phat ding uh hi.
  </para>
  <para style="p">
    <verse number="19" style="v"/>Ka ngei uh hong bangsak kik in, mihonpite’ Topa Pasian! Kote hong kihotkhiat theih nadingin na maitang hong taang sak in!
  </para>
  <chapter number="81" style="c"/>
  <para style="p">
    <verse number="1" style="v"/>Eite’ thahatna ahi Pasian’ tungah nakpi-in la sa un la, Jakob Pasian’ tungah lungdamin awng un!
  </para>
  <para style="p">
    <verse number="2" style="v"/>La khat phuang-in, khuangno tum-in, a ngaih laiza khausai lasakna leh harp khausai lasakna tum un.
  </para>
  <para style="p">
    <verse number="3" style="v"/>Kha-det, kha-liik, i pawi ni-in pengkul tum un.
  </para>
  <para style="p">
    <verse number="4" style="v"/>Bang hang hiam cih leh, tua in, Israelte’ adingin thukham hi a, Jakob Pasian’ biakna ngeina kip khat ahi hi.
  </para>
  <para style="p">
    <verse number="5" style="v"/>Amah in, Izipt gamah a pai lai-in Israel mite tungah thu piakna-in nei hi. Keimah in ka theih ngei loh kampau khat hih bangin ka za hi.
  </para>
  <para style="p">
    <verse number="6" style="v"/>“Na liangko uh a, vangik kong lakkhiat sak a, na khut uh-a na ciangkhaite uh kong khahsak hi.
  </para>
  <para style="p">
    <verse number="7" style="v"/>Na cihmawh uh ciangin kei nong sam uh a, keimah in note kong honkhia hi; keimah in, a kilang lo vanging sung panin note kong dawng a, Meribah tui phualte-ah note kong ze-et hi.
  </para>
  <para style="p">
    <verse number="8" style="v"/>Ka mite aw, note kong thuhilh laitakin hong ngai un! Israelte aw, ka thu hong ngai hi hoh le uh cin!
  </para>
  <para style="p">
    <verse number="9" style="v"/>Note lakah pasian dang om lo ding a, Pasian dang khat’ mai-ah na kun kei ding uh hi.
  </para>
  <para style="p">
    <verse number="10" style="v"/>Keimah in, Izipt gam panin note a hong lakhia, Topa na Pasian uh ka hi hi. Na kam uh a gol-in ka un, keimah in kong dimsak ding hi.
  </para>
  <para style="p">
    <verse number="11" style="v"/>“Ahih hangin ka mite in keima aw ngai lo uh hi; Israelte in kei’ thu themkha zong zui lo uh hi.
  </para>
  <para style="p">
    <verse number="12" style="v"/>Tua ahih ciangin amau ut banga gamta dingin amau lungsim khauhna bangin ka tasak hi.
  </para>
  <para style="p">
    <verse number="13" style="v"/>Ka mite in ka thu hong ngai-in, ka deih bangin Israel gamta leh pawh!
  </para>
  <para style="p">
    <verse number="14" style="v"/>Amau’ galte ka zawhsak pak ding a, amau galte lang pangin ka khut ka liik ding hi.
  </para>
  <para style="p">
    <verse number="15" style="v"/>Topa a mudahte in amah mai-et ding a, amaute’ dantuahna, kip paisuak ding hi.
  </para>
  <para style="p">
    <verse number="16" style="v"/>Mangbuh hoihpen tawh note kong vaak dinga, suangpi pan-a khuaizu tawh note kong gil vah sak ding hi.”
  </para>
  <chapter number="82" style="c"/>
  <para style="p">
    <verse number="1" style="v"/>Pasian in thu vaihawm kikhopna sungah ama panmun hong len a, amah in pasiante lakah thu a khen hi.
  </para>
  <para style="p">
    <verse number="2" style="v"/>“Note in bang tanvei amaan loin thu khenin, migilote tungah angvanna zang ding na hi uh hiam?
  </para>
  <para style="p">
    <verse number="3" style="v"/>A ginalote leh pa nei lote tungah thuman un la, a thuakte leh a cimawhte’ thumanna kipsak un.
  </para>
  <para style="p">
    <verse number="4" style="v"/>A ginalote leh a cimawhte hon un la, migilote’ khut sung panin amaute honkhia un.”
  </para>
  <para style="p">
    <verse number="5" style="v"/>Amaute in thu-theihna ahi a, thutelna ahi zongin nei lo uh a, amaute khuamial sungah gamta uh hi; leitung bulpite khempeuh kiling hi.
  </para>
  <para style="p">
    <verse number="6" style="v"/>Ke’n kong cih-inah, “Note khempeuh in, Sang Penpa’ tate, pasiante, na hi uh hi;
  </para>
  <para style="p">
    <verse number="7" style="v"/>Ahi zongin, mite bangin si-in, kumpi khat peuhpeuh bangin na kia ding uh hi.”
  </para>
  <para style="p">
    <verse number="8" style="v"/>Pasian aw, tho in, leitung thu khen in; bang hang hiam cih leh minam khempeuh nangma’ aa ahi hi.
  </para>
  <chapter number="83" style="c"/>
  <para style="p">
    <verse number="1" style="v"/>Pasian aw, dai dide-in om kei in; lung nuamin, taang loin om kei in, Pasian aw!
  </para>
  <para style="p">
    <verse number="2" style="v"/>Bang hang hiam cih leh na galte in gamlumna piang sak uh a, nang hong mudahte kiphasak uh hi.
  </para>
  <para style="p">
    <verse number="3" style="v"/>Amaute in khem siamna tawh na mite thang siah uh a, amaute in, na itte lang pangin thu kikum uh hi.
  </para>
  <para style="p">
    <verse number="4" style="v"/>Amaute in, “Hong pai un, amaute minam khat hihna panin beisak ni; Israel min kiphawksak nawn kei ni!” ci uh hi.
  </para>
  <para style="p">
    <verse number="5" style="v"/>Hi hi, amaute in siat nading geelin kithukhat uh hi; amaute in nangmah lang pangin thuciam bawl uh hi—
  </para>
  <para style="p">
    <verse number="6" style="v"/>Edom mite leh Ishmael mite, Moab leh Hagri mite,
  </para>
  <para style="p">
    <verse number="7" style="v"/>Gabal, Ammon leh Amalek mite, Filistia leh Tai-ar khua-a teeng mite tawh thuciam bawl uh hi.
  </para>
  <para style="p">
    <verse number="8" style="v"/>Assiria mite in zong amaute pawlpih hi; amaute in Lot suan-le-khakte’ pawl muanhuaite ahi uh hi.
  </para>
  <para style="p">
    <verse number="9-10" style="v"/>Endor mun-a kizo gawp, lei lakah a luang uh a muatgawp Midian mite’ tunga na bawl bang leh, Kishon gun-a Sisera leh Jabin-te tunga na bawl bangin amaute tungah bawl in.
  </para>
  <para style="p">
    <verse number="11-12" style="v"/>“Pasian’ gam hoihte eima tan’ dingin la ni,” a ci Oreb leh Zeeb-te bangin amau’ mi liante bawl in la, Zebah leh Zalmunna-te bangin amau a ukte khempeuh bawl in.
  </para>
  <para style="p">
    <verse number="13" style="v"/>Ka Pasian aw, amaute pen, pingpei sunga ninnen, huih mai-a ansi leng bangsak in.
  </para>
  <para style="p">
    <verse number="14" style="v"/>Mei in gamlak a haltum bang, meikuang in mualliante a kuan’sak mah bangin
  </para>
  <para style="p">
    <verse number="15" style="v"/>nangmah in na khuapihuih tawh amaute delh in la, na huihpi tawh amaute lausak in!
  </para>
  <para style="p">
    <verse number="16" style="v"/>Topa aw, amaute in nangma min hong zon’ theih nadingin amaute, maizumna tawh kidimsak in.
  </para>
  <para style="p">
    <verse number="17" style="v"/>Amaute maizumin lungkia densak in la, amaute mindai-in siasak in.
  </para>
  <para style="p">
    <verse number="18" style="v"/>Topa a kici min nei nangmah bek in leitung khempeuhah a Sang Penpa na hihna amaute thei sak in.
  </para>
  <chapter number="84" style="c"/>
  <para style="p">
    <verse number="1" style="v"/>Vanglianpen Topa aw, na teen’na mun bangzah takin etlawm ahi hiam?
  </para>
  <para style="p">
    <verse number="2" style="v"/>Ke’n ka lunggulh mahmah hi, hi taktak hi, Topa’ huang sung ka lunggulh mahmah a, ka lungsim leh ka pumpi in a nungta Pasian tungah lungdamin la a sa hi.
  </para>
  <para style="p">
    <verse number="3" style="v"/>Mi honpite Topa, ka kumpi leh ka Pasian aw, na biakna tau-ah, kawlgit nangawn in a inn ding mu a, phialphiah in ama om nading, a note a koihna bu a mu hi.
  </para>
  <para style="p">
    <verse number="4" style="v"/>Nangma inn sungah teeng a, nangmah phatna a sa ngitnget mite in thupha ngah mi ahi hi.
  </para>
  <para style="p">
    <verse number="5" style="v"/>Nangma sungah amau thahatna om a, amau lungsim sungah Zion zuatna lampi a om mite in thupha ngah mi ahi uh hi.
  </para>
  <para style="p">
    <verse number="6" style="v"/>Amaute in Kuam keuna mun kantanin a pai laitakin, tua kuam pen ciktui tampi tawh kidim a, guahzu masate in zong tua mun pen bualtuite tawh kidim sak hi.
  </para>
  <para style="p">
    <verse number="7" style="v"/>Amaute a tha uh hat semsem hi; Zion-ah pasiante’ Pasian kimu ding hi.
  </para>
  <para style="p">
    <verse number="8" style="v"/>Mi honte Topa Pasian aw, ka thungetna hong za in; hong ngai in, Jakob Pasian aw!
  </para>
  <para style="p">
    <verse number="9" style="v"/>Pasian aw, ka lum uh en in; na sathau nilhpa’ maitang en in!
  </para>
  <para style="p">
    <verse number="10" style="v"/>Bang hang hiam cih leh mun dangah ni tulkhat om sangin nangma huang sungah ni khat om hoih zaw hi. Gitlohna inn sungah ka teen’ sangin ka Pasian’ inn kongcingpa ka hi nuamzaw hi.
  </para>
  <para style="p">
    <verse number="11" style="v"/>Bang hang hiam cih leh Topa Pasian in eite hong hupa leh a minthang i Kumpi hi a, maipha leh pahtawina hong pia hi. Thuman-a gamtate tungah Topa in na hoih bangmah siit lo hi.
  </para>
  <para style="p">
    <verse number="12" style="v"/>Mi honte Topa aw, nangmah hong muang mi in thupha ngah mi ahi hi!
  </para>
  <chapter number="85" style="c"/>
  <para style="p">
    <verse number="1" style="v"/>Topa aw, nangma gam, na lungsim tawh kituak hi; Jakob’ nopsaknate a ngeina na bangsak kik hi.
  </para>
  <para style="p">
    <verse number="2" style="v"/>Na mite’ mawhna na maisak a, amau khialhna khempeuh na maisak hi.
  </para>
  <para style="p">
    <verse number="3" style="v"/>Na hehna khempeuh na damsak a, na sin so-na na daisak hi.
  </para>
  <para style="p">
    <verse number="4" style="v"/>Kote’ kihotkhiatna Pasian aw, kote ka ngei uh hong bangsak kik in la, kote tunga na lungkim lohna beisak ta in!
  </para>
  <para style="p">
    <verse number="5" style="v"/>Kote tungah hong heh paisuak ding na hi hiam? Khang tawntungin heh paisuak ding na hi hiam?
  </para>
  <para style="p">
    <verse number="6" style="v"/>Nangmah kong phat theih nadingun ko na mite hong nungtasak kik lo ding na hi hiam?
  </para>
  <para style="p">
    <verse number="7" style="v"/>Topa aw, kote tungah na itna kip hong lak in la, na hotkhiatna kote hong pia in.
  </para>
  <para style="p">
    <verse number="8" style="v"/>Topa Pasian’ thu gen ding hong zasak dih un, bang hang hiam cih leh amah in ama lamah a lungsim uh tawh a kiheite, ama mi siangthote, a mite tungah kilemna thu gen ding hi.
  </para>
  <para style="p">
    <verse number="9" style="v"/>I gam sungah minthan’na a om theih nadingin amah a zahtakte’ adingin ama hotkhiatna hong om takpi hi.
  </para>
  <para style="p">
    <verse number="10" style="v"/>Itna kip leh thutakna kigawm ding a, thumanna leh kilemna kihual ding uh hi.
  </para>
  <para style="p">
    <verse number="11" style="v"/>Leilak panin thutakna hong po khiato ding a, thumanna in vantung panin ensuk ding hi.
  </para>
  <para style="p">
    <verse number="12" style="v"/>Hi hi, Topa in a hoih nate hong pia ding a, i leitang in hauhna piangsak ding hi.
  </para>
  <para style="p">
    <verse number="13" style="v"/>Thumanna in Topa’ mai-ah mapai ding a, ama lampi bawlkhol ding hi.
  </para>
  <chapter number="86" style="c"/>
  <para style="p">
    <verse number="1" style="v"/>Topa aw, kei, hehpihhuai-in cimawh ka hih manin na bil hong ngat in la, hong dawng in.
  </para>
  <para style="p">
    <verse number="2" style="v"/>Mihoih ka hih manin kei hong kem in; nangmah hong muang na nasempa hong hon in.
  </para>
  <para style="p">
    <verse number="3" style="v"/>Nangmah in ka Pasian na hi hi, Topa aw, sun tawntung nang tungah hong kiko ka hih ciangin kei hong hehpih in.
  </para>
  <para style="p">
    <verse number="4" style="v"/>Topa aw, nangma tungah thu hong ngen ka hih manin, na nasempa hong kipaaksak in.
  </para>
  <para style="p">
    <verse number="5" style="v"/>Bang hang hiam cih leh Topa aw, nangmah hoih-in mawhna na maisak a, nangma tunga hong ngente khempeuh tungah itna kip tampi na nei hi.
  </para>
  <para style="p">
    <verse number="6" style="v"/>Topa aw, ka thungetna hong za in la, thuum-a kikona hong ngai in.
  </para>
  <para style="p">
    <verse number="7" style="v"/>Nangmah in kei hong dawng na hih manin ka haksat hun ciangin nangma tungah kong ngen hi.
  </para>
  <para style="p">
    <verse number="8" style="v"/>Topa aw, pasiante lakah nang tawh a kibang kuamah om lo a, nangma’ sep bang, kuamah in sem thei lo hi.
  </para>
  <para style="p">
    <verse number="9" style="v"/>Topa aw, na bawlsa minam khempeuh hong pai-in na mai-ah hong kun ding a, nangma min hong phat ding uh hi.
  </para>
  <para style="p">
    <verse number="10" style="v"/>Bang hang hiam cih leh nangmah in nalamdangte bawlin a lian na hi a, nang bek in Pasian na hi hi.
  </para>
  <para style="p">
    <verse number="11" style="v"/>Topa aw, nang tungah hong thumanin na lampi ka zuih theih nadingin kei hong hilh in; nangma min a zahtakte tawh ka lungsim pumkhat hong hi sak in.
  </para>
  <para style="p">
    <verse number="12" style="v"/>Topa ka Pasian aw, ka lungsim khempeuh tawh nangma tungah ka lungdam a, nangma min ka thangsak ngitnget ding hi.
  </para>
  <para style="p">
    <verse number="13" style="v"/>Bang hang hiam cih leh keimah nong itna kip lian mahmah a, Leinuai thuk sung sihna panin kei nong honkhia khin hi.
  </para>
  <para style="p">
    <verse number="14" style="v"/>Pasian aw, mi kihisakte, kei lang pangin hong tho hi; thuhelhhawt mi pawlkhat in kei, thah hong sawm uh a, amaute in nang hong thudon lo uh hi.
  </para>
  <para style="p">
    <verse number="15" style="v"/>Ahih hangin Topa aw, nangmah in a hehpih thei, a dik Pasian na hi a, heh hak-in, itna kip leh thumanna tawh a kidim na hi hi.
  </para>
  <para style="p">
    <verse number="16" style="v"/>Kei lamah hong kihei in la kei hong hehpih in; na nasempa tungah na thahatna pia in la, na nasem numei’ tapa hong hon in.
  </para>
  <para style="p">
    <verse number="17" style="v"/>Topa nangmah in kei hong huh-in, nong thakhauh sakna hangin, kei hong mudahte in mu-in a zahhuai nadingin keima tungah na maipha hong lak in.
  </para>
  <chapter number="87" style="c"/>
  <para style="p">
    <verse number="1" style="v"/>Mual siangtho tungah ama phuhsa khuapi om hi.
  </para>
  <para style="p">
    <verse number="2" style="v"/>Topa in Jakob’ teen’na mun khempeuhte sangin Zion kulh kongpi itzaw hi.
  </para>
  <para style="p">
    <verse number="3" style="v"/>Pasian’ khuapi aw, nangma minthan’na teng hong kigen hi.
  </para>
  <para style="p">
    <verse number="4" style="v"/>Kei hong theite lakah Izipt leh Babilon ka hel hi; Filistia, Tai-ar leh Ethiopia-te zong—“Hihte pen hua lai mah pan-a piang ahi hi,” amaute in ci ding uh hi.
  </para>
  <para style="p">
    <verse number="5" style="v"/>Zion thu tawh kisai-in ahih leh, “Minam khempeuh ama sung pan-a suak ahi hi,” kici ding hi; Bang hang hiam cih leh Sang Penpa mahmah in amah kipsak ding hi.
  </para>
  <para style="p">
    <verse number="6" style="v"/>Topa in, “Hihte pen hua lai-a suak” ci-in minam khempeuh ciamtehin gelh ding hi.
  </para>
  <para style="p">
    <verse number="7" style="v"/>Tua sung a teeng mi khempeuh in a kibangin, “Ka lungdamna bulpite khempeuh uh nangma sungah om hi,” ci ding uh hi.
  </para>
  <chapter number="88" style="c"/>
  <para style="p">
    <verse number="1" style="v"/>Topa, ka Pasian aw, sun-in huhna kong ngen a, zan-in nangma mai-ah kong kiko hi.
  </para>
  <para style="p">
    <verse number="2" style="v"/>Ka thungetna hong za in la, huh ding kong ngetna hong ngai in.
  </para>
  <para style="p">
    <verse number="3" style="v"/>Bang hang hiam cih leh lungkhamna tampi ka tungah hong tung a, ka si dektak hi.
  </para>
  <para style="p">
    <verse number="4" style="v"/>Kei pen, a si dektak mi tawh ka kibang a, ka thahatna khempeuh bei khinta hi.
  </para>
  <para style="p">
    <verse number="5" style="v"/>Misite lakah a kinusia, a kithatlum, han sunga a lum, nangma huh zawh ahi nawn lo, na phawk nawn lohte tawh ka kibang hi.
  </para>
  <para style="p">
    <verse number="6" style="v"/>Kei pen, mial-a a thukna mun, Leihawm thukna sungah nong koih khin hi.
  </para>
  <para style="p">
    <verse number="7" style="v"/>Nangma hehna keima tungah gik mahmah a, na tuihualte khempeuh tawh kei nong vukcip hi.
  </para>
  <para style="p">
    <verse number="8" style="v"/>Ka kikholhpihte in kei hong pelh dingin nong bawl khin a, amaute tungah a cikziat huai khatin kei nong bawl hi. Ka suahtak khiat theih loh nadingin kei hong kikhumcip hi;
  </para>
  <para style="p">
    <verse number="9" style="v"/>thuakna hangin ka mit mial hi. Topa aw, ni simin nangma tungah kong ngen hi; thu ngenin ka khutte nangma lamah kong zan hi.
  </para>
  <para style="p">
    <verse number="10" style="v"/>A sisate’ adingin nangmah in nalamdang bawl na hi hiam? Nangmah phat dingin mi site hong tho ding ahi hiam?
  </para>
  <para style="p">
    <verse number="11" style="v"/>Han sungah na itna kip kigen a, siatna mun-ah na thumanna kigen ding ahi hiam?
  </para>
  <para style="p">
    <verse number="12" style="v"/>Khuamialna sungah nangma nalamdangte kithei a, mangngilhna gam sungah na hotkhiat huhna kithei ahi hiam?
  </para>
  <para style="p">
    <verse number="13" style="v"/>Ahih hangin Topa aw, nangma tungah huhna kong ngen a, zingsang simin nangma mai-ah thu kong ngen hi.
  </para>
  <para style="p">
    <verse number="14" style="v"/>Topa aw, bang hanga kei hong paikhia na hi hiam? Bang hangin kei kiang panin na maitang seel na hi hiam?
  </para>
  <para style="p">
    <verse number="15" style="v"/>Ka neu-a kipan gimna thuakin ka si dektak a, nangma dante ka thuak hi; ka cih nading mel ka thei kei hi.
  </para>
  <para style="p">
    <verse number="16" style="v"/>Nangma hehna in kei hong nawk khin a, a lauhuai nangma hong dona in kei hong susia hi.
  </para>
  <para style="p">
    <verse number="17" style="v"/>Amaute in tuikhang bangin sun tawntung kei hong umcih uh a, kei hong tuamcip uh hi.
  </para>
  <para style="p">
    <verse number="18" style="v"/>Hong itte leh ka lawmte keimah nong pelhsak khin a, khuamial bek, keima kikholhpih ahi hi.
  </para>
  <chapter number="89" style="c"/>
  <para style="p">
    <verse number="1" style="v"/>Topa aw, na itna kip, la-in ka sa tawntung ding a, na thutakna, a tawntungin ka gengen ding hi.
  </para>
  <para style="p">
    <verse number="2" style="v"/>Bang hang hiam cih leh na itna kip kho tawntung a, na thutakna, vantung bangin kip tawntung hi.
  </para>
  <para style="p">
    <verse number="3" style="v"/>Nangmah in, “Ka teelpa tawh thuciamna khat ka bawl zo a, ka nasem David tungah thu ka ciam zo hi:
  </para>
  <para style="p">
    <verse number="4" style="v"/>Na suan na khakte kumpi-in ka kipsak suak ding a, na kumpi gam, khang tawntungin ka kipsak ding hi,” na ci khin hi.
  </para>
  <para style="p">
    <verse number="5" style="v"/>Topa aw, na nasepna lamdangte pen vantungte phatsak in la, mi siangthote kikhopna sungah na thumanna phatsak in.
  </para>
  <para style="p">
    <verse number="6-7" style="v"/>Bang hang hiam cih leh Topa pen vantung-a kua tawh kiteh thei ding ahi hiam? Misiangthote kikhopna sungah a kizahtak Pasian, ama kim-a omte khempeuh tungah lian-in a zahtakhuai Topa pen vanmite lakah kua pen tawh kibang ahi hiam?
  </para>
  <para style="p">
    <verse number="8" style="v"/>Mi honte Topa Pasian aw, na khempeuh ah na thutak a, nangmah banga vanglian kua om ahi hiam? Topa aw.
  </para>
  <para style="p">
    <verse number="9" style="v"/>Nangmah in tuipi khang na uk a, a tuihualte a saan’ ciangin na daisak hi.
  </para>
  <para style="p">
    <verse number="10" style="v"/>Nangmah in a kithatsa luanghawm khat bangin ganhing golpi Rahab na sugawp a, na thahatna tawh na galte na zogawp hi.
  </para>
  <para style="p">
    <verse number="11" style="v"/>Vantungte nangma’ aa hi a, leitung zong nangma’ aa ahi hi; leitung leh a sunga omte khempeuh nangma phuhsa ahi hi.
  </para>
  <para style="p">
    <verse number="12" style="v"/>Saklam leh khanglamte nangma bawlsa hi a, Tabor mual leh Hermon mual in lungdamna tawh na min hong phat uh hi.
  </para>
  <para style="p">
    <verse number="13" style="v"/>Nangma vang lian mahmah a, na thahatna kigen thei lo hi.
  </para>
  <para style="p">
    <verse number="14" style="v"/>Thumanna leh thutan’na tawh na kumpi gam na phut a, itna kip leh thumanna tawh na khempeuh na sem hi.
  </para>
  <para style="p">
    <verse number="15-16" style="v"/>Topa aw, lungdam-a lasakna tawh nang hong bia a, na migitna khuavak sungah a nungta, nangma hangin sun thapai-in lungdam a, nangma hoihna hong phat mi in mi nuamsa ahi hi.
  </para>
  <para style="p">
    <verse number="17" style="v"/>Bang hang hiam cih leh nangmah in gualzawhna lianpi kote nong ngah sak a, nangma angvanna tawh kote nong gualzo sak hi.
  </para>
  <para style="p">
    <verse number="18" style="v"/>Kote kihutna in Topa kiang pan hi a, Israelte’ Siangtho Pa, nangmah in ka kumpipa uh nong pia hi.
  </para>
  <para style="p">
    <verse number="19" style="v"/>Hunlui lai-in na thuman mipa tungah mang sungah thu genin hih bangin na ci hi: A vanglian khatpa tungah lukhu ka koih zo a, mite lak panin a kitengkhia mi khat ka liansak zo hi.
  </para>
  <para style="p">
    <verse number="20-21" style="v"/>Ka nasempa David ka mu zo hi; ka khut tawh amah a om ngitnget theih nading, ka baan in zong amah a thakhauhsak theih nadingin ka sathau siangtho tawh amah ka nilh khin hi.
  </para>
  <para style="p">
    <verse number="22" style="v"/>Galte in amah khem zo ngei lo ding a, migilote in amah zo ngei lo ding uh hi.
  </para>
  <para style="p">
    <verse number="23" style="v"/>Ama mai-ah a galte ka sugawp ding a, amah a mudahte ka satpuk ding hi.
  </para>
  <para style="p">
    <verse number="24" style="v"/>Amah it tawntungin, ama tungah ka thutak ding a, amah, ka gualzosak tawntung ding hi.
  </para>
  <para style="p">
    <verse number="25" style="v"/>Mediterranean Tuipi-a kipan Eufrates Gunpi dong amah ka uksak ding hi.
  </para>
  <para style="p">
    <verse number="26" style="v"/>Amah in kei kiangah, ‘Nangmah in keima Pa, ka Pasian leh ka kihotkhiatna Suangpi na hi hi,’ hong ci ding hi.
  </para>
  <para style="p">
    <verse number="27" style="v"/>Keimah in amah pen tacil leh leitung kumpite lakah a sang penin ka bawl ding hi.
  </para>
  <para style="p">
    <verse number="28" style="v"/>Amah ka itna, ka kipsak tawntung ding a, ama tungah ka thuciamna kip tawntung ding hi.
  </para>
  <para style="p">
    <verse number="29" style="v"/>Ama suan-le-khakte, kumpi ka hisak ngitnget ding a, a kumpigam, vantung bangin ka kipsak ding hi.
  </para>
  <para style="p">
    <verse number="30-32" style="v"/>Ama tate in ka thukham nusia-in, ka biakna kip omte bangin a gamtat kei uh a, amaute in ka ngeina sia sakin ka thupiaknate a zuih kei uh leh, tua ciangin keimah in amaute’ thu-palsatna hangin ciang tawh ka daantat ding a, amau mawhnate satna tawh ka daantat ding hi;
  </para>
  <para style="p">
    <verse number="33" style="v"/>ahih hangin amah ka itna ka khiam kei ding a, ka thuciamna ka kipelhsak kei ding hi.
  </para>
  <para style="p">
    <verse number="34" style="v"/>Ka thuciamna siasak loin, ka muk pan-a paikhia thute ka khel kei ding hi.
  </para>
  <para style="p">
    <verse number="35" style="v"/>A tawntung-a dingin ka siangthona tawh khatvei ka kiciam khin hi; David tungah ka zuau kei ding hi.
  </para>
  <para style="p">
    <verse number="36" style="v"/>Ama suan-le-khakte kizom paisuak ding a, van-a ni a taan’lai teng, a kumpigam ka kip sak ding hi.
  </para>
  <para style="p">
    <verse number="37" style="v"/>Khapi bangin tua pen kip paisuak ding a, vantung a om lai teng kip ding hi."
  </para>
  <para style="p">
    <verse number="38" style="v"/>Ahih hangin tu-in nangmah in amah lawnkhia-in na nial a, na sathau nilhpa tungah hehna tawh na kidim hi.
  </para>
  <para style="p">
    <verse number="39" style="v"/>Na nasempa tawh na thuciamna na pelh khin a, leivui lakah ama kumpi lukhu na paihsak hi.
  </para>
  <para style="p">
    <verse number="40" style="v"/>Nangmah in ama kulhte khempeuh na sukham khin a, ama gal panmunkipte a sia na suah khin hi.
  </para>
  <para style="p">
    <verse number="41" style="v"/>A pai khempeuh in ama nate sutgawp uh a, amah pen a vengte’ nuihsat a suak hi.
  </para>
  <para style="p">
    <verse number="42" style="v"/>Nangmah in ama galte na gualzosak a, ama galte khempeuh na lungdam sak khin hi.
  </para>
  <para style="p">
    <verse number="43" style="v"/>Hi hi, ama galhiamte a mawkna na suak sak a, gal kidona-ah amah na guallel sak hi.
  </para>
  <para style="p">
    <verse number="44" style="v"/>Nangmah in ama khut panin a kumpi ciangkhut na lakhia a, a kumpi tokhom, leilak na den’na hi.
  </para>
  <para style="p">
    <verse number="45" style="v"/>Nangmah in ama tangval a thahat hun na tomsak a, maizumna tawh amah na kidimsak hi.
  </para>
  <para style="p">
    <verse number="46" style="v"/>Topa aw, nang bang tanvei bucip den ding na hi hiam? Na hehna bang tanvei mei bangin kuang ding ahi hiam?
  </para>
  <para style="p">
    <verse number="47" style="v"/>Topa aw, nuntak hun bang zahin tom cih hong phawk in; mihingte a mawkna dingin bawl na hi hiam?
  </para>
  <para style="p">
    <verse number="48" style="v"/>A si thei lo mi kua om ahi hiam? Sihna hankhuk panin kua suakta zo ahi hiam?
  </para>
  <para style="p">
    <verse number="49" style="v"/>Topa aw, na thumanna tawh David na thuciamna, hunlui lai-a na itna kip koi-ah om ta ahi hiam?
  </para>
  <para style="p">
    <verse number="50-51" style="v"/>Topa aw, na nasempa bangzah tak-a hong kithusim lohna, mihingte’ zahpihna ka sungah ka thuakna, na galte in phinna-a hong neihna, Topa aw, amaute in na sathau nilhpa’ paina khempeuh a hong nuihsatna uh hong phawk in.
  </para>
  <para style="p">
    <verse number="52" style="v"/>Topa in thupha ngah tawntung ta hen; Amen, Amen.
  </para>
  <chapter number="90" style="c"/>
  <para style="p">
    <verse number="1" style="v"/>Topa aw, nangmah in khang tawntunga kote omna mun na hi hi.
  </para>
  <para style="p">
    <verse number="2" style="v"/>Mual liante leitang leh leitung na bawl mapek, a tawntunga kipan a tawntung dongin nangmah in Pasian na hi hi.
  </para>
  <para style="p">
    <verse number="3" style="v"/>Nangmah in, mi, leivui na suak kiksak a, “Mihing’ tate aw, ciahkik un!” na ci hi.
  </para>
  <para style="p">
    <verse number="4" style="v"/>Bang hang hiam cih leh nangma muhna-ah kum tulkhat sung pen a bei ciangin zanni ahi a, zan-a khan’lawh khat sung tawh ahi zongin, kibang bek hi.
  </para>
  <para style="p">
    <verse number="5" style="v"/>Nangmah in mite na phiatkhia hi; amaute in a ihmu tawh kibang uh a, zingsang-a a no kik lopa tawh kibang uh hi;
  </para>
  <para style="p">
    <verse number="6" style="v"/>zingsangin palhin thaksuak kik a, nitak ciangin vulin keu uh hi.
  </para>
  <para style="p">
    <verse number="7" style="v"/>Bang hang hiam cih leh na sinso-na in kote hong susia a, na hehluatna in kote hong laugawp sak hi.
  </para>
  <para style="p">
    <verse number="8" style="v"/>Nangmah in kote’ mawhnate na mai-ah na koih a, ka khialh simnate uh na maitang ah na koih hi.
  </para>
  <para style="p">
    <verse number="9" style="v"/>Bang hang hiam cih leh ka hun khempeuh uh na hehna-in bei a, ka kumte uh husan’ khat bangin a bei hi.
  </para>
  <para style="p">
    <verse number="10" style="v"/>Kote nuntak in kum sawmsagih sung hi a, cidam le-ung sawmgiat bang hi thei hi; ahih hangin tua hun sung in gimna leh haksatna hi a, tuate bei pakin, kote ka maimang uh hi.
  </para>
  <para style="p">
    <verse number="11" style="v"/>Nang hong kizahtakna zah dingin kua in na sinso-na’ vangliatna thei a, na hehna’ husiatna thei ahi hiam?
  </para>
  <para style="p">
    <verse number="12" style="v"/>Tua ahih ciangin pilna lungsim ka ngah theih nadingun ka nuntak uh a tom lam ka theih nadingun hong hilh in.
  </para>
  <para style="p">
    <verse number="13" style="v"/>Topa aw, hong kihei kik in! Bang tan sauvei ding ahi hiam? Na nasemte hong hehpih in!
  </para>
  <para style="p">
    <verse number="14" style="v"/>Ka nuntak tawntung uh lungdamin ka kipak theih nadingun zingsangin na itna kip tawh kote hong lungkimsak in.
  </para>
  <para style="p">
    <verse number="15" style="v"/>Kote nong gimsak ni zah leh siatna ka thuak uh kum zah mah, kote hong kipaaksak in.
  </para>
  <para style="p">
    <verse number="16" style="v"/>Na nasemte tungah na nasepna leh, amau tate tungah na minthan’na vang hong kilangsak in.
  </para>
  <para style="p">
    <verse number="17" style="v"/>Kote’ Topa Pasian’ maipha, komau tungah hong om sak in la, kote’ nasepna khempeuh hong tangtung sak in, hi hi, ka nasepna khempeuh uh-ah hong mavang sak in.
  </para>
  <chapter number="91" style="c"/>
  <para style="p">
    <verse number="1" style="v"/>Sang Penpa’ liahna sungah a om mi, Vanglianpa’ liim sungah a om mi in,
  </para>
  <para style="p">
    <verse number="2" style="v"/>Topa tungah, “Ka bukna leh ka munkip muanhuai, ka muan’ ka Pasian na hi hi,” a ci ding hi.
  </para>
  <para style="p">
    <verse number="3" style="v"/>Bang hang hiam cih leh amah in thangsiahpa’ thangzak leh a lauhuai pulnatna panin nangmah hong honkhia ding hi;
  </para>
  <para style="p">
    <verse number="4" style="v"/>amah in a khate tawh nang hong tuam ding a, ama khate nuai-ah buk nading na mu ding hi; ama thumanna in nang hong dalin hong hu ding hi.
  </para>
  <para style="p">
    <verse number="5-6" style="v"/>Nangmah in zan-a lauhuaina, sun-a thaltang leengte, khuamial lak-a a vak khiankhian pulnatna, sun nitaang-a suksiatnate na kihta kei ding hi.
  </para>
  <para style="p">
    <verse number="7" style="v"/>Na kiangah mi tulkhat, na kimkotah mi tulsawm, hong tuk kha ding uh hi; ahih hangin tuate in na kiang nai hong neh lo ding hi.
  </para>
  <para style="p">
    <verse number="8" style="v"/>Na mit tawh na en bek ding a, migilote a kithukkikna na mu ding hi.
  </para>
  <para style="p">
    <verse number="9" style="v"/>Nangmah in Topa pen na buk nadingin bawlin, Sang Penpa, nang a hu dingin bawl khin na hih manin,
  </para>
  <para style="p">
    <verse number="10" style="v"/>na tungah siatna hong tung lo ding a, na innah gimna hong tung lo ding hi.
  </para>
  <para style="p">
    <verse number="11" style="v"/>Bang hang hiam cih leh na lampi khempeuhah nangmah hong cing dingin amah in ama vantungmi nang hong kemsak ding hi.
  </para>
  <para style="p">
    <verse number="12" style="v"/>Na khete in suang a suihkhak loh nadingin, amaute in a khut uh tawh nang hong dom ding uh hi.
  </para>
  <para style="p">
    <verse number="13" style="v"/>Nangmah in humpinelkai leh gul gu nei tung na tawn ding a, na khe nuai-ah humpinelkai khang lai leh gulpi na tuancil ding hi.
  </para>
  <para style="p">
    <verse number="14" style="v"/>Amah in itna tawh kei hong bel ahih manin amah ka honkhia ding a, amah in ka min thei ahih manin mun sangna-ah amah ka koih ding hi.
  </para>
  <para style="p">
    <verse number="15" style="v"/>Amah in kei hong sap ciangin keimah in amah ka dawng ding hi; haksatna sungah amah ka ompih ding a, amah honkhia-in ka pahtawi ding hi.
  </para>
  <para style="p">
    <verse number="16" style="v"/>Nuntak sau tawh amah ka lungkim sak ding a, amah ka honkhia ding hi.
  </para>
  <chapter number="92" style="c"/>
  <para style="p">
    <verse number="1-3" style="v"/>Sang Penpa aw, Topa tungah lungdam lah ding, nangma min phatna sak ding; zang sawm khausai lasakna leh harp lasakna, laiza lasaknate tumin, zingsangin nangma itna kip, zanin na thumanna genkhiat dingin a kilawm hi.
  </para>
  <para style="p">
    <verse number="4" style="v"/>Bang hang hiam cih leh Topa aw, nangma nasepna tawh kei hong lungdamsak a, nangma nasepnate hangin lungdamin la ka sa hi.
  </para>
  <para style="p">
    <verse number="5" style="v"/>Topa, na sepnate bangzah takin lian! Na ngaihsutnate thuk mahmah!
  </para>
  <para style="p">
    <verse number="6-8" style="v"/>Migilote lopa bangin selkhia-in, siatna bawl khempeuh a pun’ hangin, amaute pen a tawntungin siatna a thuak ding ahi uh hi; ahih hangin, Topa aw, nang pen asangna-ah a om tawntung na hihna thu, lungsim mawl mi in theithei lo a, lungsim tei lo mi in tel thei lo hi.
  </para>
  <para style="p">
    <verse number="9" style="v"/>Bang hang hiam cih leh, Topa aw, na galte en in, bang hang hiam cih leh, en in, na galte beimang ding hi; siatna bawl khempeuhte kithehthang ding uh hi.
  </para>
  <para style="p">
    <verse number="10" style="v"/>Ahih hangin nangmah in zangsial bangin kei nong hatsak a, kei tungah thupha hong pia-in nong lungdam sak hi.
  </para>
  <para style="p">
    <verse number="11" style="v"/>Ka galte’ pukna ka mitte in mu khin a, keimah hong do a gilote’ siatna ka bilte in za khin ta hi.
  </para>
  <para style="p">
    <verse number="12" style="v"/>Thuman mi in nisuh kung bangin palh a, Lebanon mual tunga taamtaak kung bangin a khang hi.
  </para>
  <para style="p">
    <verse number="13" style="v"/>Topa’ inn sungah amaute kisuan a, i Pasian’ huang sungah amaute palh uh hi.
  </para>
  <para style="p">
    <verse number="14-15" style="v"/>Topa thutang hi ci-a a lah nadingin amaute teek napi-in gah lailai uh a, amaute tui kiuhkeuh-in hing sitset uh hi; amah ka Suangpi hi a, ama sungah thuman lohna om lo hi.
  </para>
  <chapter number="93" style="c"/>
  <para style="p">
    <verse number="1" style="v"/>Topa maang hi; liatna tawh kumpipuan kisilhsak hi; Topa, kumpipuan kisilhsak a, thahatna tawh kidim hi. Hi hi, leitung kikip sak a, kiling ngei lo ding hi;
  </para>
  <para style="p">
    <verse number="2" style="v"/>taanglai pek panin na tokhom a kipsa hi a, nang in a tawntung-a om na hi hi.
  </para>
  <para style="p">
    <verse number="3" style="v"/>Topa aw, gunte hong khangto-in, gunte in a aw uh hong sangsak a, gunte, nakpi takin hong ging hi.
  </para>
  <para style="p">
    <verse number="4" style="v"/>A sangna-a om Topa vanglian hi, tui tampi gingte sangin vanglian zaw hi, tuipi hualte sangin vanglian zaw hi.
  </para>
  <para style="p">
    <verse number="5" style="v"/>Na thupiaknate in a hi taktak ahi hi; Topa aw, siangthona in a tawntungin na inn tawh a kilawm hi.
  </para>
  <chapter number="94" style="c"/>
  <para style="p">
    <verse number="1" style="v"/>A thukkik Pasian, a thukkik Pasian, Topa aw, na hehna hong lakkhia in.
  </para>
  <para style="p">
    <verse number="2" style="v"/>Tho in leitung thukhenpa aw, a kiphasak mite tungah amau ngah dinga kilawm pia ta in!
  </para>
  <para style="p">
    <verse number="3" style="v"/>Topa aw, migilote bang tanvei, migilote bang tanvei lungdamin omom lai ding ahi uh hiam?
  </para>
  <para style="p">
    <verse number="4" style="v"/>Gamtatsiate, bang tanvei kihisak lai ding uh a, a siat gamtatna uh bang tanvei kisialhpih lai ding ahi uh hiam?
  </para>
  <para style="p">
    <verse number="5" style="v"/>Topa aw, amaute in nangma mite sugawp uh a, nangma luahte gimsak uh hi.
  </para>
  <para style="p">
    <verse number="6" style="v"/>Amaute in meigong numei leh khualmi thatlum uh a, pa nei lote suamlum uh hi;
  </para>
  <para style="p">
    <verse number="7" style="v"/>amaute in, “Topa in mu lo hi; Jakob Pasian in thei lo hi,” hong ci uh hi.
  </para>
  <para style="p">
    <verse number="8" style="v"/>Thei tel un, mi lungsim mawl pente aw! Lung pillote aw, cik ciangin pil ding na hi uh hiam?
  </para>
  <para style="p">
    <verse number="9" style="v"/>I bil a bawlpa in khua za lo ding ahi hiam? I mit a piang sakpa in, khua mu lo ding ahi hiam?
  </para>
  <para style="p">
    <verse number="10-11" style="v"/>Minamte a thuhilhpa in, mi thuhilh lo ding ahi hiam? Mihingte tungah theihtheihna a hilh Topa in, mihingte’ ngaihsutna, amaute pen husan’ khat bang bek ahihna a thei hi.
  </para>
  <para style="p">
    <verse number="12-13" style="v"/>Topa aw, migilote’ adingin gum khat a kitawh hun matengin, haksat hun a tawlngak theih nadingin na thukham na hilh mi, na thuhilh mi in mi nuamsa ahi hi.
  </para>
  <para style="p">
    <verse number="14" style="v"/>Bang hang hiam cih leh Topa in ama mite nusia lo ding a, ama luahte paidak lo ding hi;
  </para>
  <para style="p">
    <verse number="15" style="v"/>bang hang hiam cih leh thutang pen thumante tungah hong tungkik ding a, lungsim thutang khempeuh in amah zui ding uh hi.
  </para>
  <para style="p">
    <verse number="16" style="v"/>Kei adingin migilote do dingin kua kipan ahi hiam? Kei adingin siatna bawlte’ lang khatah kua ding ahi hiam?
  </para>
  <para style="p">
    <verse number="17" style="v"/>Topa in kei hong huh lo hi leh, gamkhing sungah ka tung khin ta ding hi.
  </para>
  <para style="p">
    <verse number="18" style="v"/>Topa aw, “Ka khe taal,” ci-a ka ngaihsut ciangin na itna kip in kei hong kaito hi.
  </para>
  <para style="p">
    <verse number="19" style="v"/>Ka lungsim ngaihsutna a tam ciangin kei nong hehnem a, nong lungdam sak hi.
  </para>
  <para style="p">
    <verse number="20" style="v"/>Sih nadinga ngeina a bawl, a gilo gam ukte, nang tawh kipawl thei ding ahi hiam?
  </para>
  <para style="p">
    <verse number="21" style="v"/>Amaute in thuman mihoihte thah sawm uh a, a mawh baang lo mite, sihna daan thuak sak uh hi.
  </para>
  <para style="p">
    <verse number="22" style="v"/>Ahih hangin Topa in keima munkip, keima Pasian, ka belh suangpi suak khin ta hi.
  </para>
  <para style="p">
    <verse number="23" style="v"/>Amah in amau mawhnate amau tung mah-ah tungsak kikin, a git lohna hangun amaute maimang sak ding hi; Topa, i Pasian in amaute maimang sak ding hi.
  </para>
  <chapter number="95" style="c"/>
  <para style="p">
    <verse number="1" style="v"/>Hong pai un, Topa phat ni; eite a hong hu, a hong honkhia pa tungah lungdamna la sa ni.
  </para>
  <para style="p">
    <verse number="2" style="v"/>Ama omna-ah lungdamna ko-in pai ni; phatna late, ama tungah lungdam takin sa ni!
  </para>
  <para style="p">
    <verse number="3" style="v"/>Bang hang hiam cih leh Topa in a lian Pasian khat hi a, pasian khempeuh tungah Kumpi lian khat ahi hi.
  </para>
  <para style="p">
    <verse number="4" style="v"/>Amah in leitung khempeuh uk a, guam thukpen panin mual sangpen dawn dongin amah in uk hi.
  </para>
  <para style="p">
    <verse number="5" style="v"/>Amah in a bawlsa tuipite uk a, ama bawlsa leitung zong uk hi.
  </para>
  <para style="p">
    <verse number="6" style="v"/>Hong pai un, bia-in kun ni, eite hong Bawl Topa mai-ah khukdin’ ni!
  </para>
  <para style="p">
    <verse number="7" style="v"/>Bang hang hiam cih leh amah in eite’ Pasian hi a, eite in ama hong kep mite leh ama khut sunga om tuute i hi hi. Tu ni-in hih bangin ama hong thugen za un:
  </para>
  <para style="p">
    <verse number="8-9" style="v"/>Amaute in ka nasepna mu khin napi, Meribah leh Massah mun-ah na pate un kei hong ze-etin, gamtatna tawh ka lah ding hong kalh hun lai bangin, note in na lungsim uh khauhsak kei un.
  </para>
  <para style="p">
    <verse number="10" style="v"/>Kum sawmli sung tua minam ka kih a, “Amaute in a lungsim sungah a khial mi hi a, amaute in ka thupiakte mang lo uh hi,” ka ci hi.
  </para>
  <para style="p">
    <verse number="11" style="v"/>Tua ahih ciangin ka nopsakna mun-ah amaute a lut lo dingin sinso kawmin ka kiciam hi.
  </para>
  <chapter number="96" style="c"/>
  <para style="p">
    <verse number="1" style="v"/>Leitung mi khempeuh aw, Topa tungah la thak khat sa un; Topa tungah la sa un!
  </para>
  <para style="p">
    <verse number="2" style="v"/>Topa tungah la sa un la, ama min phat un; ni khat khit ni khat ama hong hotkhiatna thu gen tawntung un.
  </para>
  <para style="p">
    <verse number="3" style="v"/>Ama minthan’na, minamte lakah gen un la, ama nalamdang septe, mi khempeuh lakah pulak un!
  </para>
  <para style="p">
    <verse number="4" style="v"/>Bang hang hiam cih leh Topa lian a, nakpi tak-a phat ding ahi hi; pasian dangte khempeuh sangin amah zahtak zawk ding ahi hi.
  </para>
  <para style="p">
    <verse number="5" style="v"/>Bang hang hiam cih leh minam dangte’ pasiante khempeuh in milim hi lel a, ahih hangin Topa ahih leh vantungte a bawlpa ahi hi.
  </para>
  <para style="p">
    <verse number="6" style="v"/>Pahtawina leh liatnate ama mai-ah om a, hatna leh hoihnate ama omna mun siangtho-ah a om hi.
  </para>
  <para style="p">
    <verse number="7" style="v"/>Minam kimte aw, Topa in minthan’na leh hatna nei hi, ci-in mang un, Topa in nei hi, ci-in mang un.
  </para>
  <para style="p">
    <verse number="8" style="v"/>Ama min in a ngah dinga kilawm minthan’na, Topa tungah pia un la, biak piakna hong keng-in ama huang sungah hong pai un!
  </para>
  <para style="p">
    <verse number="9" style="v"/>Puan siangtho silhin Topa bia un. Leitung mi khempeuh aw, ama mai-ah ling un!
  </para>
  <para style="p">
    <verse number="10" style="v"/>Minamte lakah, “Topa in uk hi! Hi hi, leitung kikipsak a, liing ngei lo ding hi; amah in mihingte’ thu a manin khen ding hi,” ci un.
  </para>
  <para style="p">
    <verse number="11" style="v"/>Vantungmite kipak hen la, leitung lungdam hen; tuipi leh a sunga omte khempeuh awng ta uh hen;
  </para>
  <para style="p">
    <verse number="12-13" style="v"/>lo lai leh a sunga om khempeuh nuamin diang uh hen! Tua ciangin gamlak-a sing om khempeuh in Topa’ mai-ah lungdamin la sa hi, bang hang hiam cih leh amah hong pai ta hi, leitung mite thu khen dingin hong pai ta hi. Amah in thumanna tawh leitung uk-in, mite’ thu ahi bangin khen ding hi.
  </para>
  <chapter number="97" style="c"/>
  <para style="p">
    <verse number="1" style="v"/>Topa in uk hi; leitung lungdam hen la, tuikulh neu tampite zong lungdam ta uh hen!
  </para>
  <para style="p">
    <verse number="2" style="v"/>Meiipite leh khuamial sahpite ama kiim-ah om a, thumanna leh thutan’nate in ama tokhom’ bulpi ahi hi.
  </para>
  <para style="p">
    <verse number="3" style="v"/>Ama mai-ah mei pai a, a kimkot-a om ama langpangte kangtum hi.
  </para>
  <para style="p">
    <verse number="4" style="v"/>Ama khuaphialepte in leitung taang sak a, leitung in mu-in a liing hi.
  </para>
  <para style="p">
    <verse number="5" style="v"/>Topa’ mai, leitung mi khempeuh Topa’ mai-ah mualliante in khuainun bangin tui suak uh hi.
  </para>
  <para style="p">
    <verse number="6" style="v"/>Vantungte in ama thumanna genkhia a, mi khempeuhte in ama minthan’na en uh hi.
  </para>
  <para style="p">
    <verse number="7" style="v"/>Bangmah man lo milimte a kisak theihpih, milim a bia mi khempeuhte maizumin kikoih a, ama mai-ah pasian khempeuh kun uh hi.
  </para>
  <para style="p">
    <verse number="8" style="v"/>Pasian aw, Zion in za-in nuam a, nangma thukhennate hangin Judah khuapite lungdam uh hi.
  </para>
  <para style="p">
    <verse number="9" style="v"/>Bang hang hiam cih leh Topa aw, leitung khempeuh a ukpa na hi a, pasian dang khempeuh sangin nakpi takin na lianzaw hi.
  </para>
  <para style="p">
    <verse number="10" style="v"/>Topa in gitlohna a mudahte it a, amah in a mi siangthote’ nuntakna kem hi; amah in migilote khut sung panin amaute honkhia hi.
  </para>
  <para style="p">
    <verse number="11" style="v"/>Thuman mite’ tungah khuavak hong taang a, lungsim thutang mite’ tungah lungdamna hong tung hi.
  </para>
  <para style="p">
    <verse number="12" style="v"/>Thuman mite aw, Topa sungah lungdam un la, ama min siangtho phat un!
  </para>
  <chapter number="98" style="c"/>
  <para style="p">
    <verse number="1" style="v"/>Amah in nalamdangte bawl khin ahih manin Topa tungah la thak khat sa un! Ama khut taklam leh ama khut siangthote in amah gualzosak hi.
  </para>
  <para style="p">
    <verse number="2" style="v"/>Topa in ama gupkhiatna kitheisak khin zo a, amah in minamte muhna-ah ama thumanna lang sak khin hi.
  </para>
  <para style="p">
    <verse number="3" style="v"/>Amah thutakin, it tawntungna nei ahih manin Israelte' tunga a thuciamna tung sak hi. Leitung mi khempeuh in i Pasian’ gupkhiatna mu khin uh hi.
  </para>
  <para style="p">
    <verse number="4" style="v"/>Leitung mi khempeuh aw, Topa tungah lungdamin la sa un la, lungdamin awng khia un la phatna la sa un!
  </para>
  <para style="p">
    <verse number="5" style="v"/>Laiza lasakna tawh Topa tungah phatna late sa un la, laiza lasakna leh langaih tawh phat un!
  </para>
  <para style="p">
    <verse number="6" style="v"/>Pengkulte leh sa-ki aw tawh Topa, Kumpipa mai-ah lungdamna ging sak un!
  </para>
  <para style="p">
    <verse number="7" style="v"/>Tuipi leh a sunga omte khempeuh aw, awng un la, leitung leh a tunga teeng khempeuh aw, la sa un.
  </para>
  <para style="p">
    <verse number="8-9" style="v"/>Gunte aw, na khut uh beeng un. Mualte aw, Topa mai-ah lungdamin la sa un. Bang hang hiam cih leh leitung a uk dingin amah hong pai ta a, thumanna tawh leitung mite’ thu ahi bangin hong khen ding hi.
  </para>
  <chapter number="99" style="c"/>
  <para style="p">
    <verse number="1" style="v"/>Topa in uk hi; mihonte ling hen! Amah, Kherubte tungah tu hi; leitung liing ta hen!
  </para>
  <para style="p">
    <verse number="2" style="v"/>Zion khuapi-ah Topa lian hi; amah in leitung mi khempeuh uk hi.
  </para>
  <para style="p">
    <verse number="3" style="v"/>A lian a kihtak-huai ama min, mi khempeuh in phat ta hen. Amah siangtho hi.
  </para>
  <para style="p">
    <verse number="4" style="v"/>Thutang a deih, Vanglian Kumpipa aw, nangmah in thuman na phut khin a, Jakob’ sungah thutang leh thuman na semkhia hi.
  </para>
  <para style="p">
    <verse number="5" style="v"/>I Topa Pasian phat un; ama khe ngakna munah bia un! Amah siangtho hi!
  </para>
  <para style="p">
    <verse number="6" style="v"/>Moses leh Aaronte in ama siampi hi uh a, amah a biate lakah Samuel zong kihel hi. Topa tungah amaute kiko uh a, amah in amaute a dawng hi.
  </para>
  <para style="p">
    <verse number="7" style="v"/>Amah in meii khuampi sung pan amaute tungah thu gen a, ama teci pan’nate leh amah in amau tunga a thukham piakte amaute in zui uh hi.
  </para>
  <para style="p">
    <verse number="8" style="v"/>Kote’ Topa Pasian aw, nangmah in amaute na dawng hi; nangmah in amaute tungah mawhna a maisak Pasian na hi a, ahih hangin amau gamtat khialhnate a thukkik khat na hi hi.
  </para>
  <para style="p">
    <verse number="9" style="v"/>Topa Pasian phat un la, ama mual siangtho-ah bia un; bang hang hiam cih leh i Topa Pasian siangtho hi!
  </para>
  <chapter number="100" style="c"/>
  <para style="p">
    <verse number="1" style="v"/>Gam khempeuh aw, Topa tungah lungdamna aw ging sak un!
  </para>
  <para style="p">
    <verse number="2" style="v"/>Lungdamna tawh Topa’ na sem un! Ama omna-ah la sa kawmin hong pai un!
  </para>
  <para style="p">
    <verse number="3" style="v"/>Topa pen Pasian a hihna thei un! Eite hong bawlpa in amah hi a, eite in ama aa i hi hi; eite in ama mi i hi a, ama gan khahna sunga a tuute i hi hi.
  </para>
  <para style="p">
    <verse number="4" style="v"/>Lungdam kohna tawh ama kongpi-ah lut un la, phatna tawh ama huang sungah tum un; Ama tungah lungdam ko un la, ama min phat un!
  </para>
  <para style="p">
    <verse number="5" style="v"/>Bang hang hiam cih leh Topa hoih hi; ama itna kip-in kho tawntung a, ama thumanna a khang a khangin a kip hi.
  </para>
  <chapter number="101" style="c"/>
  <para style="p">
    <verse number="1" style="v"/>Keima la in nangma itna leh thutan’na hi a, nang kong sak ding hi. Topa aw, kong sak ding hi.
  </para>
  <para style="p">
    <verse number="2" style="v"/>Paubaan’na a om lo thu bek ka kin ding hi. Cik ciangin kei kiangah nang hong pai ding na hi hiam? Lungsim hoihna tawh ka inn sungah ka gamta ding hi;
  </para>
  <para style="p">
    <verse number="3" style="v"/>a sia na peuhmah ka deih kei ding hi. Lam khial mite’ nasepna ka mudah hi; tuate tawh ka kisukha kei ding hi.
  </para>
  <para style="p">
    <verse number="4" style="v"/>Lungsim kawina ka deih het kei a, siatna, ngaihsut-in zong ka nei kha kei ding hi.
  </para>
  <para style="p">
    <verse number="5" style="v"/>A vengte a gensia sim mite ka susia ding a, kiphatsakna leh kihihsakna lungsim a nei mi ka thuak kei ding hi.
  </para>
  <para style="p">
    <verse number="6" style="v"/>Leitungah a thuman mite kei tawh a omkhop theih nadingun maipha ka pia ding a, paubaan’na om lo a, a gamta mi in keima na hong sem ding hi.
  </para>
  <para style="p">
    <verse number="7" style="v"/>Khemna a zang mi peuhmah keima inn ah teeng lo ding a, zuauthu a gen mi peuhmah keima omna-ah om thei nawn lo ding hi.
  </para>
  <para style="p">
    <verse number="8" style="v"/>Zingsang simin, leitunga migilote khempeuh ka susia ding a, Topa’ khuapi panin, siatna bawlte khempeuh ka khenkhia ding hi.
  </para>
  <chapter number="102" style="c"/>
  <para style="p">
    <verse number="1" style="v"/>Topa aw, ka thungetna hong za in la, ka hong thuumna hong ngai in.
  </para>
  <para style="p">
    <verse number="2" style="v"/>Ka cihmawh hunin kei kiang panin bu kei in! Keima lam hong nga in la, kong sap ciangin hong dawng pah in!
  </para>
  <para style="p">
    <verse number="3" style="v"/>Bang hang hiam cih leh keima nuntakna, meikhu bangin beimang a, ka pumpi, meikuang bangin a sa hi.
  </para>
  <para style="p">
    <verse number="4" style="v"/>Lungkham lua-in lopa bangin ka keutum a, an nangawn ka ne zo kei hi.
  </para>
  <para style="p">
    <verse number="5" style="v"/>A ging-in ka tautauna hangin ka guh guakin ka om hi.
  </para>
  <para style="p">
    <verse number="6" style="v"/>Gamlak-a om musane leh mun kolhna-a om simbu tawh ka kibang hi;
  </para>
  <para style="p">
    <verse number="7" style="v"/>ihmu thei loin ka om a, innkhum dawn-a vasa khatguak om tawh ka kibang hi.
  </para>
  <para style="p">
    <verse number="8" style="v"/>Sun nilohin ka galte in kei hong zahko a, kei hong simmawhte in ciamsiatna-in ka min zang uh hi.
  </para>
  <para style="p">
    <verse number="9-10" style="v"/>Bang hang hiam cih leh ka annek in vutte hi a, nangma thangpaihna leh hehna hangin ka tui dawnte khitui tawh kihel hi; bang hang hiam cih leh nang hehna in kei hong domto napi-in nong khiasuk kik hi.
  </para>
  <para style="p">
    <verse number="11" style="v"/>Keima nuntakna in nitak lam-a liim om tawh kibang a, lopa bangin kei ka vulgawp hi.
  </para>
  <para style="p">
    <verse number="12" style="v"/>Ahih hangin Topa aw, nang na kip ngitnget a, khang tawntungin nangmah hong kiphawkna a kip hi.
  </para>
  <para style="p">
    <verse number="13" style="v"/>Nangmah tho-in Zion khua na hehpih ding hi; amah na angvan hun ding hi ta hi; a kiciangtansa hun hong tung khin hi.
  </para>
  <para style="p">
    <verse number="14" style="v"/>Bang hang hiam cih leh na nasemte in tua khua suangtumte itin a leivuite nangawn pammaih sa uh hi.
  </para>
  <para style="p">
    <verse number="15" style="v"/>Minamte in Topa hong zahtak-in, leitung kumpi khempeuh in nangma minthan’na hong zahtak ding uh hi.
  </para>
  <para style="p">
    <verse number="16" style="v"/>Bang hang hiam cih leh Topa in Zion khua lam ding a, ama minthan’na hong kilang ding hi;
  </para>
  <para style="p">
    <verse number="17" style="v"/>amah in, mi cimawhte’ thungetna kin-in, amau’ thuumna simmawh lo ding hi.
  </para>
  <para style="p">
    <verse number="18" style="v"/>A suak nai lo mite in Topa a phat theih nadingun, hong tung ding khang mite’ adingin hih thu kiciamteh hen:
  </para>
  <para style="p">
    <verse number="19-22" style="v"/>Mihingte, kumpi gamte, Topa bia dingin a kikaikhop uh ciangin, mite in Zion khua sungah Topa’ min leh, Jerusalem khua-ah amah phatna a pulak theih nadingun, thongkiate’ taunate za ding leh a si dinga kisehte a khahkhia dingin amah in a sangna ama siangtho mun panin hong ensukin, vantung panin Topa in leitung hong en hi.
  </para>
  <para style="p">
    <verse number="23" style="v"/>Amah in, kei a khangtung kimlai ka thahatna hong suktat sak a, ka hunte hong khiapsak khin hi.
  </para>
  <para style="p">
    <verse number="24" style="v"/>Keimah in, “Khang tawntungin a kip ka Pasian aw, kei hong khan’sih sak kei in!” ka ci hi.
  </para>
  <para style="p">
    <verse number="25" style="v"/>Tanglai hunin nangmah in leitung bulpi na koih a, vantungte zong nangma khut tawh na bawlsa ahi hi.
  </para>
  <para style="p">
    <verse number="26" style="v"/>Amaute sia ding a, ahih hangin nang na kip hi; amaute pen puan bangin paatkhia ding hi. Nangmah in amaute pen puan bangin na kheek a, amaute maimang uh hi;
  </para>
  <para style="p">
    <verse number="27" style="v"/>ahih hangin nang na kibang ngitnget a, na nuntak kumte in mong nei lo hi.
  </para>
  <para style="p">
    <verse number="28" style="v"/>Na nasemte’ tate, lungmuangin om ding uh a, amau suan-le-khakte nangma mai-ah kip ding uh hi.
  </para>
  <chapter number="103" style="c"/>
  <para style="p">
    <verse number="1" style="v"/>Topa ka phat ding a, ka lungsim khempeuh tawh ama min siangtho ka phat ding hi.
  </para>
  <para style="p">
    <verse number="2" style="v"/>Topa ka phat ding a, ama migitna ka mangngilh kei ding hi.
  </para>
  <para style="p">
    <verse number="3" style="v"/>Amah in ka mawhna khempeuh hong maisak a, ka natna khempeuh hong dam sak hi.
  </para>
  <para style="p">
    <verse number="4" style="v"/>Hankhuk tung ding hong suakta sak a, itna leh hehpihna tampi hong pia hi.
  </para>
  <para style="p">
    <verse number="5" style="v"/>Muvanlai bangin ka thahat theih nadingin thupha namkim hong pia hi.
  </para>
  <para style="p">
    <verse number="6" style="v"/>Topa in, a kinengniam mi khempeuh adingin thuman, thutangin thu a khen hi.
  </para>
  <para style="p">
    <verse number="7" style="v"/>Amah in ama geelna, Moses tungah gen a, ama nasepnate, Israel mite a musak hi.
  </para>
  <para style="p">
    <verse number="8" style="v"/>Topa dik-in hehpihna tawh kidim a, heh hak-in, a lian mahmah itna kip tawh kidim hi.
  </para>
  <para style="p">
    <verse number="9" style="v"/>Amah in hong taai ngitnget lo ding a, amah heh paisuak lo ding hi.
  </para>
  <para style="p">
    <verse number="10" style="v"/>Amah in, eite’ khialhna tawh kituakin hong bawl loin, eite’ mawhna tawh kituakin hong thukkik lo hi.
  </para>
  <para style="p">
    <verse number="11" style="v"/>Vantung in leitung panin a san’ mah bangin, amah a zahtakte tungah ama itna kip lianin sang mahmah hi,
  </para>
  <para style="p">
    <verse number="12" style="v"/>nisuahna pen nitumna panin a gamlat mah bangin, eite tung panin i mawhna daante gamlapi-ah amah in a nilkhia hi.
  </para>
  <para style="p">
    <verse number="13" style="v"/>Pa in a tate a hehpih bangin, Topa in amah a zahtakte hong hehpih hi.
  </para>
  <para style="p">
    <verse number="14" style="v"/>Bang hang hiam cih leh amah in eite’ pian’na hong thei hi; eite leivui i hihna a phawk hi.
  </para>
  <para style="p">
    <verse number="15" style="v"/>Mihing ahih leh ama nuntak hunin lopa tawh kibang hi; lo lai a paakte bangin amah palh hi;
  </para>
  <para style="p">
    <verse number="16" style="v"/>bang hang hiam cih leh huih in amah seem-in beimang a, tua mun in amah thei kha nawn lo hi.
  </para>
  <para style="p">
    <verse number="17-18" style="v"/>Ahih hangin, Topa’ itna kip pen, amah a zahtak mite tungah a tawntung panin a tawntung dongin kip ngitnget a, ama thumanna pen, ama thuciamna zui-in a thupiakna bangin sep ding a phawk mite’ tungah a khang khangin kip tawntung hi.
  </para>
  <para style="p">
    <verse number="19" style="v"/>Topa in ama tokhom vantungah phut khin a, amah in mun khempeuh a uk hi.
  </para>
  <para style="p">
    <verse number="20" style="v"/>Ama thugen a ngai, ama thu bang-a a sem no a thahat, no ama vantung mite aw, Topa phat un!
  </para>
  <para style="p">
    <verse number="21" style="v"/>Ama deih banga gamta ama nasem, ama vantungmi hon khempeuhte aw, Topa phat un!
  </para>
  <para style="p">
    <verse number="22" style="v"/>Ama ukna mun khempeuh ah a om, ama bawlsate aw, Topa phat un. Ke’n, Topa ka phat ding hi.
  </para>
  <chapter number="104" style="c"/>
  <para style="p">
    <verse number="1" style="v"/>Topa ka phat ding hi. Topa ka Pasian aw, nang na lian mahmah hi. Nangmah in minthan’na leh liatna na silh hi.
  </para>
  <para style="p">
    <verse number="2" style="v"/>Puanza bangin, khuavak tawh nang na kituam a, vantungte pen puanbuk bangin na zal hi.
  </para>
  <para style="p">
    <verse number="3" style="v"/>Van-a om tui tungah na inn na lam a, meiipite, na leeng dingin na bawl a, huih khate' tungah na tuang hi.
  </para>
  <para style="p">
    <verse number="4" style="v"/>Huihte nangma kamtai dingin na bawl a, mei leh meikuangte nangma nasemte na hisak hi.
  </para>
  <para style="p">
    <verse number="5" style="v"/>A ling ngei lo dingin leitung pen ama bulpi tungah na phut hi.
  </para>
  <para style="p">
    <verse number="6" style="v"/>Nangmah in, puan tawh tuam bangin leitung pen tui thukna tawh na tuam a; tuite in mualte tuumcip hi.
  </para>
  <para style="p">
    <verse number="7" style="v"/>Na thuhilhna hangin tua tuite taikhia uh a, na thupiakna awging a zak uh ciangin kikhawhkhia uh hi.
  </para>
  <para style="p">
    <verse number="8" style="v"/>Nangmah in amau adinga na sehnasa munah mualte kahto-in, guamte kiasuk hi.
  </para>
  <para style="p">
    <verse number="9" style="v"/>Amaute in leitung a tuamkik loh nadingin nangmah in amaute’ kantan loh ding gamgi khat na phut hi.
  </para>
  <para style="p">
    <verse number="10" style="v"/>Nangmah in kuamte sung panin ciktui na phulkhiasak hi; mualte kikal-ah amaute luang uh a,
  </para>
  <para style="p">
    <verse number="11" style="v"/>gamlak ganhing khempeuhte’ dawn ding tui na pia hi; gam sakolte in amau dangtakna tua-ah phasak uh hi.
  </para>
  <para style="p">
    <verse number="12" style="v"/>Tua tui kiangah huih lak vasate om uh a, singhiangte lakah amaute ham zaizai uh hi.
  </para>
  <para style="p">
    <verse number="13" style="v"/>A sangna mun na omna panin nangmah in mualte tungah guah na zusak a, nangma thupha tawh leitung kidim hi.
  </para>
  <para style="p">
    <verse number="14" style="v"/>Nangmah in ganhingte’ ading lopa, leilak panin an a ngah theih nadingin mihing in a khawh dingin ankungte,
  </para>
  <para style="p">
    <verse number="15" style="v"/>mihing lungsim a nuamsak ding leenggahzu, a maitang a zolsak ding sathau, mihing lungsim a hatsak ding an na piangsak hi.
  </para>
  <para style="p">
    <verse number="16" style="v"/>Topa in a suan, Lebanon mual-a taamtaak singte, tua ama singkungte in guahtui tampi a ngah hi.
  </para>
  <para style="p">
    <verse number="17" style="v"/>Tua singte tungah vasate in bu bawl uh a, taaksing kungte lakah vasa golpite in bu tom uh hi.
  </para>
  <para style="p">
    <verse number="18" style="v"/>Mualsangte in sathak’ ading hi a, suangtumte in bilpi ganhingte’ belh ding ahi hi.
  </para>
  <para style="p">
    <verse number="19" style="v"/>Nangmah in, hun ciamteh nadingin khapi na bawl a, ni in ama tum hun ding a thei hi.
  </para>
  <para style="p">
    <verse number="20" style="v"/>Nangmah in khuamial na bawl a, gamlak ganhing khempeuh a vakkhiat hun in zan sung ahi hi.
  </para>
  <para style="p">
    <verse number="21" style="v"/>Humpinelkai khanglaite in amau sa ngah nadingin hawk uh a, amau an ding Pasian’ tung pan ngah uh hi.
  </para>
  <para style="p">
    <verse number="22" style="v"/>Ni a suah ciangin amaute kihemkhia uh a, a kua sung uh-ah lum uh hi.
  </para>
  <para style="p">
    <verse number="23" style="v"/>Mi pen, nasem dingin kuankhia uh a, nitak mateng na sem uh hi.
  </para>
  <para style="p">
    <verse number="24" style="v"/>Topa aw, nangma sepsa bangzah takin tam! Nangmah in ciimna tawh tuate khempeuh na bawl khin hi; leitung in nangma pian’sak ganhingte tawh kidim hi.
  </para>
  <para style="p">
    <verse number="25" style="v"/>Hua lai-ah, ganhing alian aneu, sim zawh loh-a a tam, a vak mua-mua-na, lianin a zai mahmah tuipi om hi.
  </para>
  <para style="p">
    <verse number="26" style="v"/>Hua lai-ah teembawte leh gualnop nadinga na bawl Awle pai hi.
  </para>
  <para style="p">
    <verse number="27" style="v"/>A hun ciangin an piak ding ngak-in hihte khempeuh in nang hong en uh hi.
  </para>
  <para style="p">
    <verse number="28" style="v"/>Na piak ciangin amaute in ne uh a, an na pia a, amaute lungkim uh hi.
  </para>
  <para style="p">
    <verse number="29" style="v"/>Na maitang na seel ciangin amaute khasia uh hi; amau’ husan’na na lakkhiat ciangin, amaute si-in amau’ pian’na leivui-ah ciahkik uh hi.
  </para>
  <para style="p">
    <verse number="30" style="v"/>Nangmah in na hu na san’khiat ciangin amaute a kipiangsak hi a, nangmah in leitung na bawl thak hi.
  </para>
  <para style="p">
    <verse number="31-32" style="v"/>Leitung a et ciangin tua lei kilingin, mualte a lawn’ ciangin tua mualte meikhu a suak, ama nasepna-ah Topa lungdam hen la, Topa' minthan’na kip tawntung ta hen!
  </para>
  <para style="p">
    <verse number="33" style="v"/>Ka nuntak lai teng Topa tungah la ka sa ding a, ka hin’ lai teng ka Pasian phatna la ka sa ding hi.
  </para>
  <para style="p">
    <verse number="34" style="v"/>Topa in kei hong lungdamsak ahih manin, ka lasaknate in amah lungdamsak ta hen.
  </para>
  <para style="p">
    <verse number="35" style="v"/>Mawhneite leitung panin beimang hen la, migilote om nawn kei hen! Ke’n, Topa ka phat ding hi. Topa ka phat ding hi.
  </para>
  <chapter number="105" style="c"/>
  <para style="p">
    <verse number="1" style="v"/>Topa tungah lungdamna ko-in, ama minphat un la, ama nasepnate, mite lakah kitheisak un!
  </para>
  <para style="p">
    <verse number="2" style="v"/>Ama tungah la sa un la, ama tungah phatna la sa un, a lamdang ama nasepte khempeuh gen un!
  </para>
  <para style="p">
    <verse number="3" style="v"/>Ama min siangtho sungah lungdam un la, Topa a zong mite lungdam ta hen!
  </para>
  <para style="p">
    <verse number="4" style="v"/>Topa leh ama hatna zong un la, ama mai a tawntungin zong un!
  </para>
  <para style="p">
    <verse number="5-6" style="v"/>No ama nasem ahi, Abraham suan-le-khak, Jokob’ tate, ama teel mite aw, ama sepsa a lamdang nate, ama nalamdang lahte, a kam tawh ama thukhennate phawk un!
  </para>
  <para style="p">
    <verse number="7" style="v"/>Amah in Topa i Pasian ahi hi; ama thupiaknate leitung khempeuh ading ahi hi.
  </para>
  <para style="p">
    <verse number="8-11" style="v"/>“Na luah dingin Kanaan gam ka hong pia ding hi,” ci-a Abraham tawh thuciam a bawlsa, Isaak tunga a thuciamsa, Jakob tungah thupiakna a kipsak, Israel tunga tawntung thuciamna, ama thupiaksa kammal, ama thuciamna pen, khang tulkhat dongin amah in phawk ngitnget hi.
  </para>
  <para style="p">
    <verse number="12" style="v"/>Amaute tawm mahmah-in, bangmah gentham lo uh a, khualmi hi-in,
  </para>
  <para style="p">
    <verse number="13" style="v"/>minam khat panin minam khatah gam khat panin gam khatah a vak kawikawi lai takun,
  </para>
  <para style="p">
    <verse number="14" style="v"/>amah in amaute kuamah nen’niamsak lo hi; amaute hangin amah in kumpite thuhilhin,
  </para>
  <para style="p">
    <verse number="15" style="v"/>“Ka sathau nilhte sukha kei un, ka kamsangte tungah siatna bawl kei un!” ci hi.
  </para>
  <para style="p">
    <verse number="16" style="v"/>Amah in leitungah kialpi tungsakin, an khempeuh a siatsak ciangin,
  </para>
  <para style="p">
    <verse number="17" style="v"/>amah in, Josef a kici, sila-a kizuak mi khat, amaute mai-ah a sawl hi.
  </para>
  <para style="p">
    <verse number="18" style="v"/>Ama khete pen kolte in nasak a, ama ngawng pen sikkol sungah kikoih hi;
  </para>
  <para style="p">
    <verse number="19" style="v"/>ama thugente a tun’ matengin Topa in amah ze-et hi.
  </para>
  <para style="p">
    <verse number="20" style="v"/>Kumpipa in amah khahkhia dingin mi paisak a, mihingte a ukpa in amah khah hi;
  </para>
  <para style="p">
    <verse number="21-22" style="v"/>ama uliante pen’ Josef in ama ut bangin lam lakin, a upate pen pilna hilhsak a, ama inn sung Topa leh ama neihsa khempeuh a ukpa-in amah koih hi.
  </para>
  <para style="p">
    <verse number="23" style="v"/>Tua ciangin Izipt gamah Israel a pai hi; Ham’ gam sungah Jakob peemta-in va om hi.
  </para>
  <para style="p">
    <verse number="24" style="v"/>Topa in ama mite pungsak mahmah a, a galte sangin amaute hatzaw sak hi.
  </para>
  <para style="p">
    <verse number="25" style="v"/>Ama mite mudahin, ama nasemte, khemsiamna tawh a bawl dingin, amau lungsim uh amah in kiheisak hi.
  </para>
  <para style="p">
    <verse number="26" style="v"/>Amah in, ama nasem Moses leh ama teelsa Aaron sawl hi.
  </para>
  <para style="p">
    <verse number="27" style="v"/>Amaute in, ama limte amaute lakah, nalamdangte, Ham’ gam sungah bawl uh hi.
  </para>
  <para style="p">
    <verse number="28" style="v"/>Amah in khuamial sawlin, leitung khimzing sak hi; ahih hangin Izipt mite in ama thu langpang uh hi.
  </para>
  <para style="p">
    <verse number="29" style="v"/>Amah in amau’ tuite sisan suak sak a, a ngasate uh sisak hi.
  </para>
  <para style="p">
    <verse number="30" style="v"/>Amau’ leitang tung leh amau kumpipa inn sung nangawn, uiphukte tawh kidim hi.
  </para>
  <para style="p">
    <verse number="31" style="v"/>Amah kam pau a, tho honpite leh thokangte, gam sung khempeuh ah hong om hi.
  </para>
  <para style="p">
    <verse number="32" style="v"/>Amah in amau’ guah dingin gialpi leh amau gam sung khempeuh a taangsak khuaphialep, amaute pia hi.
  </para>
  <para style="p">
    <verse number="33" style="v"/>Amah in amau’ leengguite leh theikungte vattansak a, amau gamsung singte kuaihtansak hi.
  </para>
  <para style="p">
    <verse number="34" style="v"/>Amah kam pau a, kauphete leh tangngolte, sim zawh lohin hong pai uh a,
  </para>
  <para style="p">
    <verse number="35" style="v"/>gam sunga kung khempeuh leh amau leitang pan-a a gah khempeuh nektum sak mang hi.
  </para>
  <para style="p">
    <verse number="36" style="v"/>Amah in, amau thahatna pan-a a piang masa, Izipt mi tacil khempeuh satlum hi.
  </para>
  <para style="p">
    <verse number="37" style="v"/>Tua ciangin amah in, ngun leh kham tawh Israelte paikhiatpih a, amaute a vekpi-in cidamin thahat kim uh hi.
  </para>
  <para style="p">
    <verse number="38" style="v"/>Amaute a paikhiat ciangun Izipt mite lungdam mahmah uh hi, bang hang hiam cih leh amaute kihta uh hi.
  </para>
  <para style="p">
    <verse number="39" style="v"/>Amah in, a liah dingin meiipi kaaisak a, zan ciangin khuamuh nadingin mei om sak hi.
  </para>
  <para style="p">
    <verse number="40" style="v"/>Amaute in ngen a, amah in, vamimte leh vantung panin anlum tampi a pia hi.
  </para>
  <para style="p">
    <verse number="41" style="v"/>Amah in suangpi hong a, tui phulkhia hi; guntui bangin sehnel gamah a luang hi.
  </para>
  <para style="p">
    <verse number="42" style="v"/>Bang hang hiam cih leh a siangtho ama thuciamna leh ama nasem Abraham a phawk hi.
  </para>
  <para style="p">
    <verse number="43" style="v"/>Tua ahih ciangin, ama mite lungdamna tawh, ama teel mite lasakna tawh a paikhiatpih hi.
  </para>
  <para style="p">
    <verse number="44-45" style="v"/>Amaute in ama ngeina kipte zui-in, ama thukhamte a neih theih nadingin, amah in, amaute tungah minamte’ leitang pia a, mite’ nasepna gahte zong a ngahsak hi. Topa phat un!
  </para>
  <chapter number="106" style="c"/>
  <para style="p">
    <verse number="1" style="v"/>Topa phat un! Topa tungah lungdamna ko un, bang hang hiam cih leh amah hoih a, ama itna kip kho tawntung hi!
  </para>
  <para style="p">
    <verse number="2" style="v"/>Topa’ nasepna lianpite kua in genkhia thei-in, amah phatna khempeuh lakkhia thei ding ahi hiam?
  </para>
  <para style="p">
    <verse number="3" style="v"/>Thutang a zui, a tawntunga thuman-a gamta mite in mi nuamsa ahi hi!
  </para>
  <para style="p">
    <verse number="4-5" style="v"/>Topa aw, nangma teel mite’ daupaina ka muh theih nading, nangma minamte’ kipakna sungah ka lungdam theih nading, nangma luahte tawh ka minthan’ khawm theih nadingin, na mihingte tungah maipha na lah ciangin kei hong phawk in la, amaute na hotkhiat ciangin kei hong huh in.
  </para>
  <para style="p">
    <verse number="6" style="v"/>Ka pate uh leh kote ka khial khin uh hi; mawhna ka bawl khin uh a, ka gitloh gamtat khin uh hi.
  </para>
  <para style="p">
    <verse number="7" style="v"/>Ka pate un Izipt gamah a om lai-un nangma nasepna lamdangte ngaihsun lo uh hi; nangma itna kip a tampite phawk lo uh a, San Tuipi-ah Sang Penpa hong lehdo uh hi.
  </para>
  <para style="p">
    <verse number="8" style="v"/>Ahi zongin amah in, a lian mahmah ama vangliatna a kitheihsak nadingin, ama min a ngaihsutna-in amaute honkhia hi.
  </para>
  <para style="p">
    <verse number="9" style="v"/>Amah in San Tuipi thuhilh a, tua tuipi kang hi; amah in gamlak kantan bangin tuithuk kantanin amaute paipih hi.
  </para>
  <para style="p">
    <verse number="10" style="v"/>Tua ahih ciangin amah in, galte khut sung panin amaute hon a, a langpangte’ vangliatna panin amaute khahkhia hi.
  </para>
  <para style="p">
    <verse number="11" style="v"/>Tui in amau’ langte tummang a, amaute a suakta khat zong om lo uh hi.
  </para>
  <para style="p">
    <verse number="12" style="v"/>Tua ciangin amaute in ama thu um uh a, amah phatna sa uh hi.
  </para>
  <para style="p">
    <verse number="13" style="v"/>Ahih hangin amaute in ama nasepte mangngilh pah uh a, ama thugen ding ngak loin gamta pah uh hi.
  </para>
  <para style="p">
    <verse number="14" style="v"/>Ahih hangin amaute in gamlak ah deihluat mahmah na nei uh a, sehnel gam sungah Pasian ze-et uh hi;
  </para>
  <para style="p">
    <verse number="15" style="v"/>amah in amaute’ nget pen pia a, ahih hangin amaute sungah siatna tung sak hi.
  </para>
  <para style="p">
    <verse number="16" style="v"/>Giahphual-ah, mite in Moses leh Topa’ mi siangtho Aaron a hazat uh ciangin,
  </para>
  <para style="p">
    <verse number="17" style="v"/>lei kihongin Dathan valhtum a, Abiram’ pawlte vukcip hi.
  </para>
  <para style="p">
    <verse number="18" style="v"/>Amaute sungah mei hong piangkhia a, meikuang in migilote kangtum hi.
  </para>
  <para style="p">
    <verse number="19" style="v"/>Amaute in Horeb gam sungah bawngno khat bawl uh a, a kisung tua milim bia uh hi.
  </para>
  <para style="p">
    <verse number="20" style="v"/>Amaute in Pasian’ minthan’na pen, lopa a ne bawngtal lim tawh kheekna uh hi.
  </para>
  <para style="p">
    <verse number="21-22" style="v"/>Amaute in Izipt gam sungah na lianpite a bawl, Ham’ gam sungah nalamdangte leh San Tuipi-ah a kihtak-huai nate a bawl, amau’ Honpa, Pasian mangngilh uh hi.
  </para>
  <para style="p">
    <verse number="23" style="v"/>Tua ahih ciangin amaute a suksiat nading a hehna panin a heikhia dingin ama mai-ah a teelpa Moses ding hi kei leh—amaute ka susia ding hi, amah in ci hi.
  </para>
  <para style="p">
    <verse number="24" style="v"/>Amaute in gamnuam simmawh uh a, ama thuciamna um lo uh hi.
  </para>
  <para style="p">
    <verse number="25" style="v"/>Amaute a puanbuk sung uh-ah phun uh a, Topa’ thu ngai lo uh hi.
  </para>
  <para style="p">
    <verse number="26-27" style="v"/>Tua ahih ciangin amah in a khut laamto-in, gam sungah amaute puk sak a, leitung gam khempeuh minamte lakah amau’ suan-le-khakte a thehthang ding kiciam hi.
  </para>
  <para style="p">
    <verse number="28" style="v"/>Tua ciangin amaute in Peor mun-a Baal pasian beel uh a, nuntakna a nei lote tunga biakna kipiate a ne uh hi;
  </para>
  <para style="p">
    <verse number="29" style="v"/>amau’ gamtatna tawh Topa’ heh nading piangsak uh a, amaute lakah pulnatna hong tung hi.
  </para>
  <para style="p">
    <verse number="30" style="v"/>Tua ciangin Finehas ding-in hong palai-a, pulnatna hong dai hi.
  </para>
  <para style="p">
    <verse number="31" style="v"/>Tua thu pen, a khang a khangin ama thumanna-in kiciamteh tawntung hi.
  </para>
  <para style="p">
    <verse number="32-33" style="v"/>Amaute in Meribah tuiphual-ah amah sinso sak uh a, Pasian’ Kha langpang uh hi; thakhat-a kamkhauh a pau kha Moses in amaute’ hu hauin siatna ngah lawh hi.
  </para>
  <para style="p">
    <verse number="34" style="v"/>Topa in amaute a thupiak bangin, amaute in tua mite that lo uh hi.
  </para>
  <para style="p">
    <verse number="35" style="v"/>Minam dangte tawh kihelin amau gamtat bangbang a gamta dingin kisin uh hi.
  </para>
  <para style="p">
    <verse number="36" style="v"/>Amau adingin thangzak ahi, amau milimte’ na seppih uh hi.
  </para>
  <para style="p">
    <verse number="37" style="v"/>Amaute in, a tapate uh leh a tanute uh dawi biakna-in nei uh hi;
  </para>
  <para style="p">
    <verse number="38" style="v"/>amaute in, Kanaan gam milimte a biakna-un, mawhna nei lo a tanute uh leh a tapate uh that uh a, hih mi thahna hangin gamsung a nin a suak hi.
  </para>
  <para style="p">
    <verse number="39" style="v"/>Tua ahih ciangin amau sepna tawh amaute a nin suak uh a, amau gamtatnate tawh palhngulhna a bawl uh hi.
  </para>
  <para style="p">
    <verse number="40" style="v"/>Tua ciangin ama mite tungah Topa’ hehna hong kikuantawh a, amah in ama luah minamte a kih hi;
  </para>
  <para style="p">
    <verse number="41" style="v"/>amau a mudah minamte in a uk theih nadingin tua minamte’ khut sungah amaute a pia hi.
  </para>
  <para style="p">
    <verse number="42" style="v"/>A galte un amaute nengniam uh a, amau’ khut nuai-ah koih uh hi.
  </para>
  <para style="p">
    <verse number="43" style="v"/>Amah in amaute tam veipi honkhia hi; ahih hangin amaute in lehdona lungsim vom uh a, amau mawhna hangin amaute kiniam koih hi.
  </para>
  <para style="p">
    <verse number="44" style="v"/>Tua bang ahi ta zongin, amah in amaute’ kikona a zak ciangin, amaute’ cihmawhna a don hi.
  </para>
  <para style="p">
    <verse number="45" style="v"/>Amaute ading a ngaihsutna-in ama thuciamna a phawk a, ama itna kip lianpi tawh kizui-in a kolsak hi.
  </para>
  <para style="p">
    <verse number="46" style="v"/>Amaute a man mi khempeuhte in a khasiatpih zah dong dingin amah in amau tungah a piangsak hi.
  </para>
  <para style="p">
    <verse number="47" style="v"/>Topa, kote’ Pasian aw, kote hong hon in la, nangma min siangtho kong phat theih nading uh leh nangma tungah lungdamna kong koh theih nadingun, minamte lak panin kote hong kaikhawm kik in.
  </para>
  <para style="p">
    <verse number="48" style="v"/>Topa, Israel Pasian in, a tawntung a kipan a tawntung dongin thupha ngah ta hen! Mi khempeuh in, “Amen” ci ta uh hen! Topa phat un!
  </para>
  <chapter number="107" style="c"/>
  <para style="p">
    <verse number="1" style="v"/>Topa tungah lungdamna ko un, bang hang hiam cih leh amah hoih a, ama itna kip kho tawntung hi!
  </para>
  <para style="p">
    <verse number="2-3" style="v"/>Tua mah bangin, nisuahna leh nitumna, leilu leh leitaw lam leitung pan-a ama kaihkhop, galte khutsung pan-a tatkhiat, Topa’ tatkhiatsa mite in ci ta uh hen.
  </para>
  <para style="p">
    <verse number="4" style="v"/>Pawlkhatte gamlakah gammang uh a, a teen’ nading uh khuapi tun’na lampi mu lo uh hi;
  </para>
  <para style="p">
    <verse number="5" style="v"/>gilkial dangtakin amaute sibup uh hi.
  </para>
  <para style="p">
    <verse number="6" style="v"/>Tua ciangin amaute in a lungkhamna uh-ah Topa ko uh a, amau cihmawhna panin amah in honkhia hi;
  </para>
  <para style="p">
    <verse number="7" style="v"/>amau’ teen’ nading khuapi a tun’ matengun amah in lampi man-ah amaute paipih hi.
  </para>
  <para style="p">
    <verse number="8" style="v"/>Ama itna kip leh mihing tate tungah a lamdang ama nasepnate hangin amaute in Topa’ tungah lungdamna ko ta uh hen!
  </para>
  <para style="p">
    <verse number="9" style="v"/>Bang hang hiam cih leh amah in a dangtakte phasak a, a gilkialte nahoih tawh vah sak hi.
  </para>
  <para style="p">
    <verse number="10" style="v"/>Pawlkhatte, khuamial sung leh a ziing sungah tu uh a, sikkol kibulhin gimna thuakin thongkia uh hi,
  </para>
  <para style="p">
    <verse number="11" style="v"/>bang hang hiam cih leh amaute in Pasian’ thute lehdo uh a, Sang Penpa’ thugente nial uh hi.
  </para>
  <para style="p">
    <verse number="12" style="v"/>Nasep haksatna tawh amaute’ lungsim niamsak hi; amaute puk uh a, a huh ding kuamah om lo hi.
  </para>
  <para style="p">
    <verse number="13" style="v"/>Tua ciangin amaute in a lungkhamna uh-ah Topa ko uh a, amau cihmawhna panin amah in honkhia hi;
  </para>
  <para style="p">
    <verse number="14" style="v"/>amah in, khuamial sung leh a ziing sung panin amaute lakhia a, amau a kihennate botsatkhia hi.
  </para>
  <para style="p">
    <verse number="15" style="v"/>Ama itna kip leh mihing tate tungah a lamdang ama nasepnate hangin amaute in Topa’ tungah lungdamna ko ta uh hen!
  </para>
  <para style="p">
    <verse number="16" style="v"/>Bang hang hiam cih leh amah in sumngo kongkhakte sukhamin, sikzawlte tum nih suah hi.
  </para>
  <para style="p">
    <verse number="17" style="v"/>Pawlkhatte, amaute’ khialhna hangin, gimna thuak uh a, amau lehdona hangin hailawh uh hi.
  </para>
  <para style="p">
    <verse number="18" style="v"/>amaute in an peuhmah kih uh hi, amaute, sihna kongpi nai ta uh hi.
  </para>
  <para style="p">
    <verse number="19" style="v"/>Tua ciangin amaute in a lungkhamna uh-ah Topa ko uh a, amau cihmawhna panin amah in honkhia hi;
  </para>
  <para style="p">
    <verse number="20" style="v"/>amah in ama’ thu vaikhakin, amaute dam sak a, siat nading panin amaute honkhia hi.
  </para>
  <para style="p">
    <verse number="21" style="v"/>Ama itna kip leh mihing tate tungah a lamdang ama nasepnate hangin amaute in Topa’ tungah lungdamna ko ta uh hen!
  </para>
  <para style="p">
    <verse number="22" style="v"/>Lungdamkoh piaknate pia-in, ama nasepnate lungdam late tawh amaute gen sak un!
  </para>
  <para style="p">
    <verse number="23" style="v"/>Pawlkhatte, teembaw tawh tuipi-ah pai uh a, tuiliante tungah sumbawl na sem uh hi;
  </para>
  <para style="p">
    <verse number="24" style="v"/>amaute in, tuithuk tungah Topa’ gamtatna, a lamdang ama septe mu uh hi.
  </para>
  <para style="p">
    <verse number="25" style="v"/>Bang hang hiam cih leh amah in thupia a, tuipi hualte piangsaka, huihpi nungsak hi.
  </para>
  <para style="p">
    <verse number="26" style="v"/>Amaute, van-ah kilawnto-in, a thukna-ah kiasuk uh hi; a lauhuai siatna sungah amau lungsim han’na bei hi;
  </para>
  <para style="p">
    <verse number="27" style="v"/>amaute zukham bangin hoisuk hoito uh a, a cih nading mel uh thei nawn lo uh hi.
  </para>
  <para style="p">
    <verse number="28" style="v"/>Tua ciangin amaute in a lungkhamna uh-ah Topa ko uh a, amau cihmawhna panin amah in honkhia hi.
  </para>
  <para style="p">
    <verse number="29" style="v"/>Amah in huihpi dai sak a tuipi hualte a bei hi.
  </para>
  <para style="p">
    <verse number="30" style="v"/>Tua ciangin, tua tuihualte a khawl manin amaute lungdam uh hi, amah in amaute’ utna khua-ah paipih hi.
  </para>
  <para style="p">
    <verse number="31" style="v"/>Ama itna kip leh mihing tate tungah a lamdang ama nasepnate hangin amaute in Topa’ tungah lungdamna ko ta uh hen!
  </para>
  <para style="p">
    <verse number="32" style="v"/>Amaute in mihonte kikhopna sungah amah pahtawi-in, upate kikhopna sungah amah phat ta uh hen.
  </para>
  <para style="p">
    <verse number="33-34" style="v"/>Amah in, a tung a teeng mihingte’ gitlohna hangin, gunte sehnel gam suak sakin, ciktuite leikeu suak sak a, an tampi a pian’na leitang pen ci lei suak sak hi.
  </para>
  <para style="p">
    <verse number="35" style="v"/>Amah in sehnel gam pen bualtuite suaksak a, leitang keu pen ciktui suak sak hi.
  </para>
  <para style="p">
    <verse number="36" style="v"/>Amah in, tua munah gilkialte teeng sak a, amaute in a teen’ nading uh khuapi khat sat uh hi;
  </para>
  <para style="p">
    <verse number="37" style="v"/>amaute in lo-ah an tuhin, leenggui suan uh a, a gah tampi tak ngah uh hi.
  </para>
  <para style="p">
    <verse number="38" style="v"/>Ama thupha tawh ante nakpi takin pung hi; amah in, amau bawngte zong kiam sak lo hi.
  </para>
  <para style="p">
    <verse number="39" style="v"/>Amaute pen, nen’niamna, haksatna leh dahna tawh kikhiamin a kiniamkoih ciangin,
  </para>
  <para style="p">
    <verse number="40" style="v"/>amah in, uliante tungah simmawhna buaksukin, lampi om lohna gam sungah vakvai sak hi;
  </para>
  <para style="p">
    <verse number="41" style="v"/>ahih hangin amah in thuakna sung panin a cimawhte laamto a, tuu honpite bangin amau innkuante pung sak hi.
  </para>
  <para style="p">
    <verse number="42" style="v"/>Lungsim thutangte in hih thu mu in kipak uh hi; a gilo khempeuhte in ahih leh amau kam a cih ciat uh hi.
  </para>
  <para style="p">
    <verse number="43" style="v"/>A pil peuhmah in hih thute don hen la; Topa’ itna kip lungngaingai ta hen.
  </para>
  <chapter number="108" style="c"/>
  <para style="p">
    <verse number="1" style="v"/>Pasian aw, ka lungsim a kigingsa-in om hi! Ka sa ding hi, phatna late ka sa ding hi! Kei ka tho ding hi.
  </para>
  <para style="p">
    <verse number="2" style="v"/>Harp lasakna leh laiza lasakna aw, tho un! Zingsang khuavak hong phong ning!
  </para>
  <para style="p">
    <verse number="3" style="v"/>Topa aw, mite lakah nang tung lungdamna kong pia ding a, minam dang lakah nangma tungah phatna ka sa ding hi.
  </para>
  <para style="p">
    <verse number="4" style="v"/>Bang hang hiam cih leh na itna kip in vantung ban a, na thumanna in meiipite banto hi.
  </para>
  <para style="p">
    <verse number="5" style="v"/>Pasian aw, vantungte’ tungah sangto lai in! Leitung khempeuhah na minthan’na om sak in!
  </para>
  <para style="p">
    <verse number="6" style="v"/>Nangma it mite, nangma hatna tawh kote hong hon in la, kong ngetna hong pia in!
  </para>
  <para style="p">
    <verse number="7" style="v"/>Ama biakinn sungah Pasian in thuciam khin hi: “Gualzo-a lungdamna tawh Shekhem gam khenkhia-in Sukkot gamkuam ka sehkhia ding hi.
  </para>
  <para style="p">
    <verse number="8" style="v"/>Gilead gam in keima aa hi a, Manasseh gam in keima aa hi; Efraim gam in ka sik lukhu hi a, Judah gam in ka ciangkhut hi.
  </para>
  <para style="p">
    <verse number="9" style="v"/>Moab gam in ka kisilna kuang hi a, Edom gam tungah ka khedap ka lawn hi; Filistia gam tungah gualzawhna tawh ka awng hi.
  </para>
  <para style="p">
    <verse number="10" style="v"/>Kua in khuapi muanhuai-ah kei hong paipih ding hiam? Kua in Edom gamah kei hong paipih ding hiam?
  </para>
  <para style="p">
    <verse number="11" style="v"/>Pasian aw, nangmah in kote hong don lo khin hi lo na hi hiam? Pasian aw, komau’ galkapte tawh na kuankhia kei hi.
  </para>
  <para style="p">
    <verse number="12" style="v"/>Ka galdona uh-ah huhna kote hong pia in, bang hang hiam cih leh mihing’ huhna a mawkna hi!
  </para>
  <para style="p">
    <verse number="13" style="v"/>Pasian tawh khauh takin i hih ding hi; amah in i galte hong sikcipsak dingpa ahi hi.
  </para>
  <chapter number="109" style="c"/>
  <para style="p">
    <verse number="1" style="v"/>Keima hong phat Pasian aw, dai dide in om kei in!
  </para>
  <para style="p">
    <verse number="2" style="v"/>Bang hang hiam cih leh migilote leh zuauthu gente keima langah hong pang uh a, keimah hong gensia-in, zuauthu bekbek genin nei uh hi.
  </para>
  <para style="p">
    <verse number="3" style="v"/>Amaute in muhdahna kamte pau-in kei hong gensia uh a, thu om lopi-in kei hong langpan’ uh hi.
  </para>
  <para style="p">
    <verse number="4" style="v"/>Amaute ka itna, amau adinga thu ka ngetsakna nangawn, amaute in hong thukna-in kei hong mawhsak uh hi.
  </para>
  <para style="p">
    <verse number="5" style="v"/>Tua ahih ciangin amaute in hoihna’ adingin siatna, itna’ adingin muhdahna tawh kei hong thuk uh hi.
  </para>
  <para style="p">
    <verse number="6" style="v"/>Ama langah migilo khat pangsak in la, thusitna thuak dingin mawhna zong mipa khat paipihsak in.
  </para>
  <para style="p">
    <verse number="7" style="v"/>Amah thu a kisit ciangin, thu lelin pusuak sak in la, ama thungetnate zong mawhna suak sak in.
  </para>
  <para style="p">
    <verse number="8" style="v"/>Amah a khan’ tom hen la, midang khat in ama nasep za ngah ta hen!
  </para>
  <para style="p">
    <verse number="9" style="v"/>Ama tate, pa nei lo hi ta hen la, a zi pen meigong numei hi ta hen!
  </para>
  <para style="p">
    <verse number="10" style="v"/>Ama tate vak kawikawi-in khut dawhin ngen hen la, a kisiasa amau’ teen’na mun panin kihawlkhia ta hen!
  </para>
  <para style="p">
    <verse number="11" style="v"/>Ama leibatna-pa in a neih khempeuh man hen la, khualmite in a om lai sunsunte sut ta hen.
  </para>
  <para style="p">
    <verse number="12" style="v"/>Ama tungah migitna kuamah in lak kei hen la, pa nei lo ama tate, kuamah in hehpih kei ta hen!
  </para>
  <para style="p">
    <verse number="13" style="v"/>Ama suan-le-khakte bei hen la, khang khat sungin ama min maimang ta hen!
  </para>
  <para style="p">
    <verse number="14" style="v"/>Topa’ mai-ah a pu a pate’ mawhna kiciamteh hen la, a nu’ mawhna kimaisak kei ta hen!
  </para>
  <para style="p">
    <verse number="15" style="v"/>Topa’ mai-ah tua mawhnate om-omsak in la, leitung panin amah a kiphawkna bei ta hen!
  </para>
  <para style="p">
    <verse number="16" style="v"/>Bang hang hiam cih leh amah in migitna lah ding ngaihsun lo a, a zawng a cimawhte leh lungsim kitamzan mite a sih dongun bawlsia hi.
  </para>
  <para style="p">
    <verse number="17" style="v"/>Amah in mi samsiat nuamsa hi; ama tungah samsiatnate tungsak in! Amah in thupha pia nuam lo hi; kuamah in amah thupha pia kei ta hen!
  </para>
  <para style="p">
    <verse number="18" style="v"/>amah in puan bangin samsiatna silh hi; tua pen ama pumpi sungah tui bangin, a guhte sungah sathau bangin lutin kizel ta hen!
  </para>
  <para style="p">
    <verse number="19" style="v"/>Tua pen, amah a kituamna puan tawh kibang hen la, ni sim-a amah a kigakna kawnggak tawh kibang ta hen!
  </para>
  <para style="p">
    <verse number="20" style="v"/>Hih pen, keimah hong mawhsakte’ tung, kei hong gensiate’ tungah, Topa’ kiang pan-a thaman hi ta hen!
  </para>
  <para style="p">
    <verse number="21" style="v"/>Ahih hangin Pasian ka Topa aw, na min na ngaihsutna tawh keima taangin hong pang in la, na itna kip hoih ahih manin kei hong honkhia in!
  </para>
  <para style="p">
    <verse number="22" style="v"/>Bang hang hiam cih leh kei genthei-in ka cimawh a, ka lungsim tawng dongin hong nasak hi.
  </para>
  <para style="p">
    <verse number="23" style="v"/>Nitak lam-a niliim bangin kei ka bei a, kauphe bangin kei hong kisingkhia hi.
  </para>
  <para style="p">
    <verse number="24" style="v"/>An ngolhna hangin ka khukte zaw a, ka pumpi sa zong kiam khin ta hi.
  </para>
  <para style="p">
    <verse number="25" style="v"/>Kei, amaute’ nuihsatin ka om a, amaute in kei hong muh ciangun hong lupeisan uh hi.
  </para>
  <para style="p">
    <verse number="26" style="v"/>Topa ka Pasian aw, kei hong huh in! Nangma itna kip tawh kituakin kei hong hon in!
  </para>
  <para style="p">
    <verse number="27" style="v"/>Topa aw, hih pen nangma bawl, nangma khut in a sep ahihna amaute thei sak in!
  </para>
  <para style="p">
    <verse number="28" style="v"/>Amaute in kei hong samsiatsiat hen, ahih hangin nangmah in kei thupha nong pia ding hi. Ka langte zahhuaisak in la, na nasempa keimah hong kipaksak ta in!
  </para>
  <para style="p">
    <verse number="29" style="v"/>Kei hong mawhsakte in mindaina silh uh hen la, puanza silh bangin amau’ maizumna tawh kituamcip ta uh hen!
  </para>
  <para style="p">
    <verse number="30" style="v"/>Topa tungah ka kam tawh lungdamna nakpi takin ka ko ding a, mihonte lakah amah ka phat ding hi.
  </para>
  <para style="p">
    <verse number="31" style="v"/>Bang hang hiam cih leh sihna daan a piapa’ khutsung panin a hon dingin mi cimawhpa’ taklam-ah amah hong ding hi.
  </para>
  <chapter number="110" style="c"/>
  <para style="p">
    <verse number="1" style="v"/>Topa in ka to kumpipa tungah, “Na galte nangma khe ngakna-in ka bawl matengin ka taklam khutah tu in,” a ci hi.
  </para>
  <para style="p">
    <verse number="2" style="v"/>Topa in Zion panin na kumpi ciangkhut hong puak hi. Na galte’ lakah uk in!
  </para>
  <para style="p">
    <verse number="3" style="v"/>Na mihonte mual siangtho tungah na makaih ciangin, utna lungsim tawh na mite hong kipia ding uh hi. Daitui bangin zingsang ciangin na khangnona nangma tungah hong tung ding hi.
  </para>
  <para style="p">
    <verse number="4" style="v"/>Topa in thuciam zo a, ama ngaihsutna kheel lo ding hi. “Melkhizedek bangin nang in a tawntungin siampi na hi hi,” a ci hi.
  </para>
  <para style="p">
    <verse number="5" style="v"/>Topa in nangma taklam-ah om hi; ama heh ni-in amah in kumpite zogawp ding hi.
  </para>
  <para style="p">
    <verse number="6" style="v"/>Kumpipa in minamte lakah thukhen ding a, tua munte misi luang tawh dimsak ding hi; amah in a zai mahmah leitungah ukpite susia ding hi.
  </para>
  <para style="p">
    <verse number="7" style="v"/>Amah in lampi gei-a luitui dawnin thahat ding a, amah a gualzo-in om ding hi.
  </para>
  <chapter number="111" style="c"/>
  <para style="p">
    <verse number="1" style="v"/>Topa phat un, lungsim thutangte a omna, mihon kikhopna sungah ka lungsim khempeuh tawh Topa tungah lungdamna ka ko ding hi.
  </para>
  <para style="p">
    <verse number="2" style="v"/>Topa’ nasepnate lian a, hoih a sa mi khempeuh in tuate kankan uh hi.
  </para>
  <para style="p">
    <verse number="3" style="v"/>Ama nasepna in pahtawina leh minliatna tawh kidim a, ama thumanna in kip tawntung hi.
  </para>
  <para style="p">
    <verse number="4" style="v"/>Amah in phawk tawntung dingin a lamdang ama sepnate hong bawl a, Topa dikin hehpihna a nei hi.
  </para>
  <para style="p">
    <verse number="5" style="v"/>Amah in amah zahtakte an pia a, ama thuciamna hong phawk tawntung hi.
  </para>
  <para style="p">
    <verse number="6" style="v"/>Amah in ama mite tungah minamte’ gamh a piakna tawh ama vangliatna hong lak khin hi.
  </para>
  <para style="p">
    <verse number="7" style="v"/>Ama nasepnate khempeuh ah amah thumanin citak a, ama thupiaknate muan’taak mahmah hi.
  </para>
  <para style="p">
    <verse number="8" style="v"/>A tawntungin tuate kip ngitnget a, thuman leh thutang tawh zuih ding ahi hi.
  </para>
  <para style="p">
    <verse number="9" style="v"/>Amah in a mite hong honkhia a, amah in a tawntunga dingin thupiakna a bawl khin hi. Ama min, siangtho-in kihtak-huai mahmah hi!
  </para>
  <para style="p">
    <verse number="10" style="v"/>Topa zahtakna in pilna kipatna ahi hi; ama thupiak a zuite khempeuh tungah thukhen siamna a pia hi. Amah phat tawntung ding ahi hi.
  </para>
  <chapter number="112" style="c"/>
  <para style="p">
    <verse number="1" style="v"/>Topa phat un. Topa zahtak-in ama thupiaknate nuam a sa mahmah mi in thupha ngahpa ahi hi!
  </para>
  <para style="p">
    <verse number="2" style="v"/>Ama suan-le-khakte in leitungah vanglian ding a, lungsim thutang a nei mipa’ suan-le-khakte’ thupha kipia ding hi.
  </para>
  <para style="p">
    <verse number="3" style="v"/>Hauhna leh nopsaknate ama inn sungah dim ding a, ama thumanna kip tawntung ding hi.
  </para>
  <para style="p">
    <verse number="4" style="v"/>Lungsim thutangte’ adingin khuamial sung panin khuavak hong taangkhia hi; Topa dik a, hehpihna nei-in, thuman hi.
  </para>
  <para style="p">
    <verse number="5" style="v"/>Cingh gamtatin mi tungah leitawi pia a, thutangin a gamta mipa tungah thu hoih hi.
  </para>
  <para style="p">
    <verse number="6" style="v"/>Amah kiliing lo taktak ding a, amah kiphawk tawntung ding hi.
  </para>
  <para style="p">
    <verse number="7" style="v"/>Amah in thusia zak ding lau lo hi; Topa muang a, ama lungsim a kip hi.
  </para>
  <para style="p">
    <verse number="8" style="v"/>Amah lau lo, lunghimawh loin om hithiat a, amah a langpangte a guallelh ding lamtak theitel hi.
  </para>
  <para style="p">
    <verse number="9" style="v"/>Amah in hawmkhia zuahzuah a, mizawngte tungah pia khin hi; ama migitna kip tawntung a, amah vanglianin, kipahtawi ding hi.
  </para>
  <para style="p">
    <verse number="10" style="v"/>Migilo in hih thu mu-in a hehsuak a, a ha gawigawi-a tuimang hi; migilopa’ lametna in a mawkna suak ta hi.
  </para>
  <chapter number="113" style="c"/>
  <para style="p">
    <verse number="1" style="v"/>Topa phat un! Topa’ nasemte aw, phat un, Topa’ min phat un!
  </para>
  <para style="p">
    <verse number="2" style="v"/>Topa’ min in tu-a kipanin a tawntungin thupha ngah ta hen!
  </para>
  <para style="p">
    <verse number="3" style="v"/>Nisuahna pan nitumna dongin Topa’ min phat ding ahi hi!
  </para>
  <para style="p">
    <verse number="4" style="v"/>Topa in minam khempeuhte tungah uk a, ama minthan’na in vantung sangin sang zaw hi.
  </para>
  <para style="p">
    <verse number="5-6" style="v"/>A sangna mun-a a tu, vantung leh leitung a hong ensuk Topa, eite’ Pasian pen kua tawh kibang ahi hiam?
  </para>
  <para style="p">
    <verse number="7" style="v"/>Amah in leivui panin mizawngte lamto-in, ninphual panin mi cimawhte leh a lungkhamte domto a,
  </para>
  <para style="p">
    <verse number="8" style="v"/>uliante tawh kikhawlsak a, ama mite ulian-in a bawl hi.
  </para>
  <para style="p">
    <verse number="9" style="v"/>Amah in tasel numei inn guan a, ta a nei nu lungdamin a bawl hi. Topa phat un!
  </para>
  <chapter number="114" style="c"/>
  <para style="p">
    <verse number="1" style="v"/>Israelte Izipt gam pan pusuakin, Jakob innkuanpihte paudang a zang mite kiang pan a paikhiat uh ciangin,
  </para>
  <para style="p">
    <verse number="2" style="v"/>Judah gam in ama biakinn suak a, Israel gam in ama ukna gam a suak hi.
  </para>
  <para style="p">
    <verse number="3" style="v"/>Tuipi in mu-in taikhia a, Jordan gun a nung kik hi.
  </para>
  <para style="p">
    <verse number="4" style="v"/>Mualliante tuutal bangin diang uh a, mualneute tuuno bangin a diang uh hi.
  </para>
  <para style="p">
    <verse number="5" style="v"/>Tuipi aw, na taikhiat nading, Jordan gun aw, na nungkik nading,
  </para>
  <para style="p">
    <verse number="6" style="v"/>Mualliante aw, tuutal bangin, mualneute aw, tuuno bangin na dian’ nading uh bang in hong nasak ahi hiam?
  </para>
  <para style="p">
    <verse number="7-8" style="v"/>Leitung aw, suangpi bualtui khuk suak sak a, meisuang pen ciktui a suak sak, Jakob Pasian’ omna, Topa’ omna-ah kiliing in!
  </para>
  <chapter number="115" style="c"/>
  <para style="p">
    <verse number="1" style="v"/>Kote tungah hi loin, Topa aw, kote tungah hi loin, na itna kip leh na thumanna hangin nangma tungah minthan’na om ta hen!
  </para>
  <para style="p">
    <verse number="2" style="v"/>Bang hangin minamte in, “Amaute’ Pasian koi-ah om ahi hiam?” ci laizang ding ahi uh hiam?
  </para>
  <para style="p">
    <verse number="3" style="v"/>Vantungah eite’ Pasian om a, ama ut peuhpeuh a hih hi.
  </para>
  <para style="p">
    <verse number="4" style="v"/>Amaute’ milimte pen ngun leh kham hi a, mihingte’ khut tawh kibawl ahi hi.
  </para>
  <para style="p">
    <verse number="5" style="v"/>Amaute in kam nei napi-in pau thei lo uh a, mit nei napi-in khua mu thei lo uh hi.
  </para>
  <para style="p">
    <verse number="6" style="v"/>Amaute in bil nei napi-in khua za lo uh a, nak nei napi-in nam thei lo uh hi.
  </para>
  <para style="p">
    <verse number="7" style="v"/>Amaute in khut nei napi-in lawng thei lo uh a, khe nei napi-in lam pai thei lo uh hi; amaute in aw gingsak thei lo uh hi.
  </para>
  <para style="p">
    <verse number="8" style="v"/>Amaute a bawlte leh amaute a muangte khempeuh pen amaute mah tawh kibang uh hi.
  </para>
  <para style="p">
    <verse number="9" style="v"/>Israelte aw, Topa muang un! Amah in note hong huhpa leh hong hupa ahi hi.
  </para>
  <para style="p">
    <verse number="10" style="v"/>Aaron innkuante aw, Topa muang un! amah in note hong huhpa leh hong hupa ahi hi.
  </para>
  <para style="p">
    <verse number="11" style="v"/>Topa a zahtakte aw, Topa muang un! Amah in note hong huhpa leh hong hupa ahi hi.
  </para>
  <para style="p">
    <verse number="12" style="v"/>Topa in eite hong phawk a, amah in thupha hong pia ding hi; amah in Israel mite, thupha hong pia ding a, amah in Aaron’ innkuante thupha hong pia ding hi;
  </para>
  <para style="p">
    <verse number="13" style="v"/>amah in Topa a zahtakte alian aneu-in thupha hong pia ding hi.
  </para>
  <para style="p">
    <verse number="14" style="v"/>Topa in note leh na tate uh hong pung sak ta hen!
  </para>
  <para style="p">
    <verse number="15" style="v"/>Van leh lei a bawl Topa in note thupha hong pia ta hen!
  </para>
  <para style="p">
    <verse number="16" style="v"/>Vantung pen Topa’ aa hi a, ahih hangin leitung pen mihingte’ tungah amah in hong pia khin hi.
  </para>
  <para style="p">
    <verse number="17" style="v"/>Misite ahi a, gamdaihna sunga a pai peuhpeuhte in ahi zongin Topa phat lo uh hi.
  </para>
  <para style="p">
    <verse number="18" style="v"/>Ahih hangin eite in tu-a kipanin a tawntungin Topa i phat ngitnget ding hi. Topa phat un!
  </para>
  <chapter number="116" style="c"/>
  <para style="p">
    <verse number="1" style="v"/>Topa ka it hi, bang hang hiam cih leh amah in ka aw hong za a, ka thuumnate hong ngai hi.
  </para>
  <para style="p">
    <verse number="2" style="v"/>Amah ka sap sialin, ka sapna aw hong ngai hi.
  </para>
  <para style="p">
    <verse number="3" style="v"/>Sihna khau in kei hong gakcip hi; Leinuai sihna in kei hong mancip a, natna leh lungkhamna ka thuak hi.
  </para>
  <para style="p">
    <verse number="4" style="v"/>Tua ciangin Topa’ tungah thungen in: “Topa aw, nang tungah kong thuum hi, kei hong hon in,” ka ci hi.
  </para>
  <para style="p">
    <verse number="5" style="v"/>Topa dikin thuman a, i Pasian in hehpihna nei hi.
  </para>
  <para style="p">
    <verse number="6" style="v"/>Topa in thu thei lo mi hong kem a, kei hong kiniam koih ciangin amah in hong huh hi.
  </para>
  <para style="p">
    <verse number="7" style="v"/>Lungmuang takin ka om ding hi; bang hang hiam cih leh kei tungah Topa hong thunuam hi.
  </para>
  <para style="p">
    <verse number="8" style="v"/>Topa in sihna panin kei hong honkhia hi; ka khituite hong kangsak a, kei hong guallelsak lo hi.
  </para>
  <para style="p">
    <verse number="9" style="v"/>Tua ahih ciangin, mihingte’ omna leitung, Topa’ mai-ah gamta-in ka om hi.
  </para>
  <para style="p">
    <verse number="10" style="v"/>“Keimah in nakpi takin gimna ka thuak hi,” ka cih ciang nangawnin ka upna mah ka len cinten hi;
  </para>
  <para style="p">
    <verse number="11" style="v"/>lunghihmawhna tawh, “Mi khempeuh zuau gen vive hi,” ka cih hun nangawnin ka um lailai hi.
  </para>
  <para style="p">
    <verse number="12" style="v"/>Kei tunga ama thupha tampite Topa’ tungah bangci thuk ding ka hi hiam?
  </para>
  <para style="p">
    <verse number="13" style="v"/>Topa in kei hong hotkhiat ka lungdamna hangin, ama kiangah tuiphih biakna ka paipih ding hi.
  </para>
  <para style="p">
    <verse number="14" style="v"/>Ama mi khempeuhte a omna mun, Topa’ tungah ka thuciamnasa ka pia ding hi.
  </para>
  <para style="p">
    <verse number="15" style="v"/>Ama misiangthote’ sihna pen Topa’ muhna-ah manpha mahmah hi.
  </para>
  <para style="p">
    <verse number="16" style="v"/>Topa aw, keimah in nangma nasem ka hi hi; nangma nasem ka hi a, na nasem nu’ ta ka hi hi. Keimah hong kikhihnate nong sutkhiatsak zo hi.
  </para>
  <para style="p">
    <verse number="17" style="v"/>Lungdamkoh biakpiakna nang tungah kong pia ding a, Topa tungah thu kong ngen ding hi.
  </para>
  <para style="p">
    <verse number="18-19" style="v"/>Jerusalem khuapi aw, ama mi khempeuh a omna sung, Topa’ inn huang sung, nangma mite’ laizang-ah, Topa’ tunga ka thuciamsa ka tangtung sak ding hi. Topa phat un!
  </para>
  <chapter number="117" style="c"/>
  <para style="p">
    <verse number="1" style="v"/>Minam khempeuh aw, Topa phat un! Mi khempeuh aw, amah phat un!
  </para>
  <para style="p">
    <verse number="2" style="v"/>Bang hang hiam cih leh eite tungah ama itna kip lian mahmah a, Topa’ thutakna a tawntungin kip ngitnget hi. Topa phat un!
  </para>
  <chapter number="118" style="c"/>
  <para style="p">
    <verse number="1" style="v"/>Topa tungah lungdamna ko un, bang hang hiam cih leh amah hoih a, ama itna kip kho tawntung hi!
  </para>
  <para style="p">
    <verse number="2" style="v"/>“Ama itna kip kho tawntung hi,” Israelte in ci ta uh hen.
  </para>
  <para style="p">
    <verse number="3" style="v"/>“Ama itna kip kho tawntung hi,” Aaron innkuante in ci ta uh hen.
  </para>
  <para style="p">
    <verse number="4" style="v"/>“Ama itna kip kho tawntung hi,” Topa a zahtakte in ci ta uh hen.
  </para>
  <para style="p">
    <verse number="5" style="v"/>Ka cihmawhna-ah Topa ka sam a, Topa in hong dawng-in mun tanzau-ah hong koih hi.
  </para>
  <para style="p">
    <verse number="6" style="v"/>Topa in kei hong ompih hi; bangmah ka kihta kei ding hi. Mi in kei bang hong cih zo ding ahi hiam?
  </para>
  <para style="p">
    <verse number="7" style="v"/>Kei hong huh dingin kei lamah Topa om hi; kei hong mudahte pen gualzawhna tawh ka en ding hi.
  </para>
  <para style="p">
    <verse number="8" style="v"/>Mi i muan’ sangin Topa belh ding hoihzaw hi.
  </para>
  <para style="p">
    <verse number="9" style="v"/>Uliante i muan’ sangin Topa belh ding hoihzaw hi.
  </para>
  <para style="p">
    <verse number="10" style="v"/>Minam khempeuh in kei hong umcih uh hi; ahih hangin Topa’ vang tawh amaute ka sugawp hi.
  </para>
  <para style="p">
    <verse number="11" style="v"/>Amaute in kei hong umcih hi, ka kimkot ah hong umcih uh hi; ahih hangin Topa’ vang tawh amaute ka sugawp hi.
  </para>
  <para style="p">
    <verse number="12" style="v"/>Amaute in khuaipi bangin kei hong umcih uh a, lingkung meikang bangin amaute kuang uh hi; Topa’ vang tawh amaute ka sugawp hi.
  </para>
  <para style="p">
    <verse number="13" style="v"/>Kei ka puk nadingin nakpi takin hong kisawn a, ahih hangin Topa in kei hong huh hi.
  </para>
  <para style="p">
    <verse number="14" style="v"/>Topa in a vanglian, a thahatin kei hong bawl a, amah in keimah hong honpa ahi hi.
  </para>
  <para style="p">
    <verse number="15" style="v"/>Ngai un! thuman mite’ puanbuk sungah gualzawh lungdamna la kisa a, “Topa’ taklam khut in a lian nate hih khin hi!
  </para>
  <para style="p">
    <verse number="16" style="v"/>Topa’ taklam khut kipahtawi a, Topa’ taklam khut in a lian nate hih khin hi!” kici hi.
  </para>
  <para style="p">
    <verse number="17" style="v"/>Kei ka si kei ding a, ka hing ding hi; Topa’ sepnate ka gengen ding hi.
  </para>
  <para style="p">
    <verse number="18" style="v"/>Topa in nasia takin kei hong thuhilh a, ahih hangin kei hong sisak lo hi.
  </para>
  <para style="p">
    <verse number="19" style="v"/>Topa tungah lungdamna ko-in ka lut theih nadingin thumanna kongpite kei hong hon in.
  </para>
  <para style="p">
    <verse number="20" style="v"/>Hih in Topa’ kongpi ahi hi; thuman mi bek hih kongpi-ah lut ding hi.
  </para>
  <para style="p">
    <verse number="21" style="v"/>Nangmah in kei hong dawngin, ka kihotkhiatna suak khin na hih ciangin nangma tungah ka lungdam hi.
  </para>
  <para style="p">
    <verse number="22" style="v"/>Inn lamte in a nilkhiat suang pen innkiu suang bulpi suak khin ta hi.
  </para>
  <para style="p">
    <verse number="23" style="v"/>Hih in Topa’ nasepna hi a, eite’ mit-ah lamdang hi.
  </para>
  <para style="p">
    <verse number="24" style="v"/>Hih ni pen Topa hong piak ni hi a, eite lungdamin i kipak ding hi.
  </para>
  <para style="p">
    <verse number="25" style="v"/>Topa aw, kote hong hon in, hong thuum ung! Topa aw, kong thuum uh hi, daupaina hong pia in!
  </para>
  <para style="p">
    <verse number="26" style="v"/>Topa’ min tawh hong paipa in thupha ngah ta hen! Topa’ inn panin nang kong phat uh hi.
  </para>
  <para style="p">
    <verse number="27" style="v"/>Topa in Pasian ahi hi; amah in eite tungah nopsakna hong pia zo hi. Na khut uh-ah singhiang tawi-in, biaknatau kimkotin pai un.
  </para>
  <para style="p">
    <verse number="28" style="v"/>Nangmah in keima Pasian na hi a, nangma tungah lungdamna kong ko ding hi; nangmah in keima Pasian na hi a, nangmah kong phat ding hi.
  </para>
  <para style="p">
    <verse number="29" style="v"/>Topa’ tungah lungdamna ko un, bang hang hiam cih leh amah hoih a, ama itna kip kho tawntung hi.
  </para>
  <chapter number="119" style="c"/>
  <para style="p">
    <verse number="1" style="v"/>Amau gamtatna-ah paubaan’na om lo a, Topa’ ngeina sunga gamtate in thupha ngah ahi hi!
  </para>
  <para style="p">
    <verse number="2-3" style="v"/>Ama thuhilhnate zui a, amau lungsim khempeuh tawh amah zongin, khialhna zong bawl lo a, ama lampi a zuite in thupha ngah ahi hi!
  </para>
  <para style="p">
    <verse number="4" style="v"/>Nangma thuhilhte limtak-a zuih dingin thu nong pia hi.
  </para>
  <para style="p">
    <verse number="5" style="v"/>Nangmah ngeina kipte zuihna-ah ka gamtatna kip ta hen!
  </para>
  <para style="p">
    <verse number="6" style="v"/>Tua ciangin, nangma thupiakte khempeuh mitsuanin nei khin ka hih manin, kei ka maizum kei ding hi.
  </para>
  <para style="p">
    <verse number="7" style="v"/>Nangma biakna ngeina kipte ka sin khit ciangin lungsim thutang tawh nangmah kong phat ding hi.
  </para>
  <para style="p">
    <verse number="8" style="v"/>Nangma ngeina kipte ka zui ding hi; kei hong nusia suak kei in.
  </para>
  <para style="p">
    <verse number="9" style="v"/>Tangval khat in ama gamtatna bangci siangtho kep theih ding ahi hiam? Nangma thu mah bangin kepna tawh a gamtatna siangthosak thei ding hi.
  </para>
  <para style="p">
    <verse number="10" style="v"/>Ka lungsim khempeuh tawh nang kong zong hi; na thupiaknate panin kei hong pialsak kei in!
  </para>
  <para style="p">
    <verse number="11" style="v"/>Nang tungah kong khialh loh nadingin ka lungsim sungah nangma thu ka khol hi.
  </para>
  <para style="p">
    <verse number="12" style="v"/>Topa aw, thupha ngah ta in; na ngeina kipte kei hong hilh in!
  </para>
  <para style="p">
    <verse number="13" style="v"/>Nangma hong piak na biakna ngeina kipte khempeuh ka gengen ding hi.
  </para>
  <para style="p">
    <verse number="14" style="v"/>Hauhnate khempeuh sangin nangma thuhilhnate nuam ka sa zaw hi.
  </para>
  <para style="p">
    <verse number="15" style="v"/>Nangma thuhilhnate lungngaingai-in, nangma lampite ka mitsuan ding hi.
  </para>
  <para style="p">
    <verse number="16" style="v"/>Nangma ngeina kipte-ah nuam ka sa ding a, nangma thu ka mangngilh kei ding hi.
  </para>
  <para style="p">
    <verse number="17" style="v"/>Nungta-in nangma thu ka zuih theih nadingin na nasempa tungah hong cingh in.
  </para>
  <para style="p">
    <verse number="18" style="v"/>Nangma thukham sung panin a lamdang nate ka muh theih nadingin keima mitte hong hon’sak in.
  </para>
  <para style="p">
    <verse number="19" style="v"/>Keimah in leitungah peemta ka hi hi; kei kiang panin na thupiaknate seel kei in!
  </para>
  <para style="p">
    <verse number="20" style="v"/>Nangma biakna ngeina kipte a tawntungin ka lunggulh venvan hi.
  </para>
  <para style="p">
    <verse number="21" style="v"/>Nangmah in, na thupiaknate panin a pialkhia, a kisamsiat, a kiphasakte na thuhilh hi;
  </para>
  <para style="p">
    <verse number="22" style="v"/>nangma thuhilhnate zui khin ka hih manin amau’ hong nuihsatna leh hong simmawhnate panin kei hong suakta sak in.
  </para>
  <para style="p">
    <verse number="23" style="v"/>Uliante tu sukin keimah lang pangin thu a vaihawm uh hangin na nasempa in na ngeina kipte ngaihsunsun ding hi.
  </para>
  <para style="p">
    <verse number="24" style="v"/>Na thuhilhnate ka deih hi; tuate in keimah thu hong lakte ahi hi.
  </para>
  <para style="p">
    <verse number="25" style="v"/>Guallel-in leivui lakah ka lum hi; na thu omsa bangin kei hong hingsak in!
  </para>
  <para style="p">
    <verse number="26" style="v"/>Ka gamtatnate kong gen ciangin, nangmah in kei nong dawng hi, na ngeina kipte kei hong hilh in!
  </para>
  <para style="p">
    <verse number="27" style="v"/>Nangma ngeina kipte kei hong theitelsak in nangma nasepna lamdangte ka ngaihsunsun ding hi.
  </para>
  <para style="p">
    <verse number="28" style="v"/>Dahna in kei hong vukcip hi; nangma thu omsa bangin kei hong thakhauhsak in!
  </para>
  <para style="p">
    <verse number="29" style="v"/>A man lo lampite ka zuih khak loh nadingin hong kem in; hong hehpih in la, na ngeinate kei hong hilh in.
  </para>
  <para style="p">
    <verse number="30" style="v"/>Thumanna lampi ka teel khin a, nangma biakna ngeina kipte ka deih hi.
  </para>
  <para style="p">
    <verse number="31" style="v"/>Topa aw, nangma thuhilhnate ka pom hi; kei hong zahhuaisak kei in!
  </para>
  <para style="p">
    <verse number="32" style="v"/>Keima theihna nong zaisak ciangin nangma thupiaknate lawpna tawh ka zui ding hi.
  </para>
  <para style="p">
    <verse number="33" style="v"/>Topa aw, na ngeina kip lampi kei hong hilh in; among dongin ka zui ding hi.
  </para>
  <para style="p">
    <verse number="34" style="v"/>Nangma thute kemin ka lungsim khempeuh tawh ka zuih theih nadingin thu theihtelna kei hong pia in.
  </para>
  <para style="p">
    <verse number="35" style="v"/>Nangma thupiakna lampi-ah kei hong paipih in, bang hang hiam cih leh tua-ah nuam ka sa hi.
  </para>
  <para style="p">
    <verse number="36" style="v"/>Nangma thuhilhnate’ lamah ka lungsim awnsak in la, ngah nading lamah awn sak kei in!
  </para>
  <para style="p">
    <verse number="37" style="v"/>Bangmah-a kimang lo nate, kei hong kinsak kei in la, nangma thu omsa bangin hong nungta sak in.
  </para>
  <para style="p">
    <verse number="38" style="v"/>Nangmah hong zahtakte’ adinga na thuciamna pen na nasempa tungah hong kip sak in.
  </para>
  <para style="p">
    <verse number="39" style="v"/>Ka kihtak hong kikonate heikhia in; bang hang hiam cih leh nangma biakna ngeina kipte hoih mahmah hi.
  </para>
  <para style="p">
    <verse number="40" style="v"/>En in, nangma thuhilhte ka lunggulh hi; na thumanna tawh kei hong hing sak in!
  </para>
  <para style="p">
    <verse number="41" style="v"/>Topa aw, na ciamna bangin na itna kip, na hotkhiatna keima tungah hong tung sak in;
  </para>
  <para style="p">
    <verse number="42" style="v"/>tua ciangin, na thu muang ka hih manin kei hong zahkote tungah ka dawn’ nading om ding hi.
  </para>
  <para style="p">
    <verse number="43" style="v"/>Nangma biakna ngeina kipte lamenin om ka hih manin a man thu hong gen thei sak tawntung in.
  </para>
  <para style="p">
    <verse number="44" style="v"/>Nangma thu tatsat lo-in ka zui ngitnget ding hi;
  </para>
  <para style="p">
    <verse number="45" style="v"/>nangma thuhilhnate zuih ding hanciam ka hih manin, nuam takin ka nungta ding hi.
  </para>
  <para style="p">
    <verse number="46" style="v"/>Kumpite’ mai-ah nangma thute ka gen ding a, maizumna ka thuak kei ding hi;
  </para>
  <para style="p">
    <verse number="47" style="v"/>bang hang hiam cih leh ka deih nangma thupiakna zuih ding nuam ka sa hi.
  </para>
  <para style="p">
    <verse number="48" style="v"/>Keima deih ahi nangma thupiaknate ka zahtak a, na ngeina kipte ka lungngaingai ding hi.
  </para>
  <para style="p">
    <verse number="49" style="v"/>Keimah nong lametsakna ahi na nasempa’ tunga na thuciamna hong phawk in.
  </para>
  <para style="p">
    <verse number="50" style="v"/>Hih in ka thuakna-ah keima kihehnepna hi a, na thuciamna in kei, nuntakna hong pia hi.
  </para>
  <para style="p">
    <verse number="51" style="v"/>Mi kiphasakte in kei hong zahko gawp a, ahih hangin nangma thukham panin kei ka pial kei hi.
  </para>
  <para style="p">
    <verse number="52" style="v"/>Topa aw, hunlui lai-a nangma biakna ngeina kipte ka ngaihsut ciangin ka lung hong nuam hi.
  </para>
  <para style="p">
    <verse number="53" style="v"/>Nangma thu a nusia migilote hangin ka heh a suak hi.
  </para>
  <para style="p">
    <verse number="54" style="v"/>Hih leitung ka omna peuh ah, nangma ngeina kipte, la phuak-in ka sa sa hi.
  </para>
  <para style="p">
    <verse number="55" style="v"/>Topa aw, zan-in nangma min ka phawk a, nangma thu ka zui hi.
  </para>
  <para style="p">
    <verse number="56" style="v"/>Nangma thuhilhte zui ka hih manin hih thupha in keima tungah hong tung hi.
  </para>
  <para style="p">
    <verse number="57" style="v"/>Topa pen keima tanh ahi hi; na thute zuih ding ka kiciam hi.
  </para>
  <para style="p">
    <verse number="58" style="v"/>Ka lungsim khempeuh tawh na maipha kong ngen hi; na thuciamna bangin kei hong hehpih in.
  </para>
  <para style="p">
    <verse number="59" style="v"/>Ka gamtatnate ka ngaihsun a, nangma ngeinate zuih ding ka kiciam hi;
  </para>
  <para style="p">
    <verse number="60" style="v"/>kei kinawhin, nangma thupiaknate zuih ding ka zekai kei hi.
  </para>
  <para style="p">
    <verse number="61" style="v"/>Migilote’ khau in kei hong vialh hangin, nangma thu ka mangngilh kei hi.
  </para>
  <para style="p">
    <verse number="62" style="v"/>A man nangma biakna ngeina kipte hangin nangmah phat dingin zankim lai takin ka tho hi.
  </para>
  <para style="p">
    <verse number="63" style="v"/>Kei pen, nangma thuhilhte a zui a, nangmah a hong zahtak khempeuhte’ kikholhpih ka hi hi.
  </para>
  <para style="p">
    <verse number="64" style="v"/>Topa aw, leitung in nangma itna kip tawh kidim hi; na ngeina kipte kei hong hilh hi!
  </para>
  <para style="p">
    <verse number="65" style="v"/>Topa aw, na thuciamna bangin na nasempa na limbawl hi.
  </para>
  <para style="p">
    <verse number="66" style="v"/>Nangma thupiakte um ka hih manin thu khentel theihna leh theihna hong hilh in.
  </para>
  <para style="p">
    <verse number="67" style="v"/>Dan nong piak ma-in lam ka pial thei zel-a, ahih hangin tu-in na thu ka zui hi.
  </para>
  <para style="p">
    <verse number="68" style="v"/>Nangmah na hoih a, a hoih nate na sem hi; na ngeina kipte kei hong hilh in.
  </para>
  <para style="p">
    <verse number="69" style="v"/>Mi kiphasakte in kei’ langah zuauthu vive gengen uh a, ahih hangin ka lungsim khempeuh tawh na thuhilhte ka zui hi;
  </para>
  <para style="p">
    <verse number="70" style="v"/>amaute’ lungsim in thu theithei loin kheengcip a, ahih hangin ke’n nangma thu sung nuam ka sa hi.
  </para>
  <para style="p">
    <verse number="71" style="v"/>Nangma ngeina kipte ka sin theih nadingin gimna ka thuak pen kei’ adingin hoih mahmah hi.
  </para>
  <para style="p">
    <verse number="72" style="v"/>Nangma kam sung pan-a thu in kham leh ngun tul tampite sangin kei adingin hoihzaw hi.
  </para>
  <para style="p">
    <verse number="73" style="v"/>Nangma khutte in kei hong piangsakin a hong bawl hi; na thupiaknate ka sin theih nadingin kei tungah thu theihtelna hong pia in.
  </para>
  <para style="p">
    <verse number="74" style="v"/>Nangma thuciam muang ka hih manin nang hong zahtakte in kei hong mu-in lungdam ding uh hi.
  </para>
  <para style="p">
    <verse number="75" style="v"/>Topa aw, na biakna ngeina kipte man hi ci-in ka thei a, na thumanna hangin kei dan nong pia hi.
  </para>
  <para style="p">
    <verse number="76" style="v"/>Na nasempa tunga na thuciamna bangin keimah hehnem dingin na itna kip a baihsa-in hong om sak in.
  </para>
  <para style="p">
    <verse number="77" style="v"/>Kei ka nuntak theih nadingin na hehpihna kei tungah hong tung sak in; bang hang hiam cih leh nangma thu in nuam ka sakna ahi hi.
  </para>
  <para style="p">
    <verse number="78" style="v"/>Mi kiphasakte zahhuaisak in, bang hang hiam cih leh amaute in khemna tawh kei hong lumlet uh hi; ke’n ahih leh, na thuhilhte ka lungngaingai ding hi.
  </para>
  <para style="p">
    <verse number="79" style="v"/>Nangma teci pan’nate a theih nadingun nang hong zahtakte kei lamah hong kiheisak in.
  </para>
  <para style="p">
    <verse number="80" style="v"/>Guallelh maizumna ka thuak loh nadingin nangma ngeina kipte a kicing takin a zui zo mi hong hisak ta in!
  </para>
  <para style="p">
    <verse number="81" style="v"/>Nong hotkhiat ding ka ngakngakna-in ka tha bei ta hi; nangma thu muangin ka lamen hi.
  </para>
  <para style="p">
    <verse number="82" style="v"/>Na thuciamnate ka etetna-in ka mitte thazaw ta hi; “Cik ciangin kei hong hehnem ding na hi hiam?” kong ci hi.
  </para>
  <para style="p">
    <verse number="83" style="v"/>Bang hang hiam cih leh kei pen meikhu lak-a a kikoihdak savun-um tawh ka kibang a, ahih zongin nangma ngeina kipte ka mangngilh tuan kei hi.
  </para>
  <para style="p">
    <verse number="84" style="v"/>Na nasempa in bang tanvei ngak lai ding ka hi hiam? Kei hong bawlsiate cik ciangin thu khen ding na hi hiam?
  </para>
  <para style="p">
    <verse number="85" style="v"/>Nangma thu a zui lo, mi kiphasakte in keimah siahna in gum to uh hi.
  </para>
  <para style="p">
    <verse number="86" style="v"/>Nangma thupiaknate khempeuh man taktak hi; amaute in thuman lopi-in kei hong bawlsia uh hi; kei hong huh in!
  </para>
  <para style="p">
    <verse number="87" style="v"/>Amaute in kei hong that zo dektak uh hi; ahih hangin keimah in na thuhilhnate ka mangngilh tuan’ kei hi.
  </para>
  <para style="p">
    <verse number="88" style="v"/>Nangma kam pan-a na teci pan’nate ka zuih theih nadingin na itna kip tawh kei hong hing sak in.
  </para>
  <para style="p">
    <verse number="89" style="v"/>Topa aw, vantungah nangma thu kip tawntung hi.
  </para>
  <para style="p">
    <verse number="90" style="v"/>Nangma thumanna in khang tawntungin kip hi; nangmah in leitung na kipsak a, om tawntung hi.
  </para>
  <para style="p">
    <verse number="91" style="v"/>Nangma sehna tawh tuni dongin amaute kip uh hi; bang hang hiam cih leh na khempeuh in nangma nasem ahi hi.
  </para>
  <para style="p">
    <verse number="92" style="v"/>Nangma thu pen nuam a sa hi lo hi leng, ka thuakna-ah kei ka kisia khin zo ta ding hi.
  </para>
  <para style="p">
    <verse number="93" style="v"/>Nangma thuhilhte ka mangngilh ngei kei ding hi; bang hang hiam cih leh tuate tawh nong nungta sak hi.
  </para>
  <para style="p">
    <verse number="94" style="v"/>Kei in nangma aa ka hi hi, kei hong hon in; bang hang hiam cih leh nangma thuhilhte zuih ding ka hanciam hi.
  </para>
  <para style="p">
    <verse number="95" style="v"/>Migilote in keimah that dingin hong buk uh hi; ahih hangin na teci pan’na ke’n ka lungngaingai ding hi.
  </para>
  <para style="p">
    <verse number="96" style="v"/>A kicing-a a kingaihsun nate khempeuh in mong a neihna ka mu khin a, ahih hangin nangma thupiakna in mong nei loin zai mahmah hi.
  </para>
  <para style="p">
    <verse number="97" style="v"/>Na thu deih mahmah ing! Sun tawntung-a ka lungngaih-ngaih ahi hi.
  </para>
  <para style="p">
    <verse number="98" style="v"/>Na thupiakna in ka langte khempeuh sangin a pilzaw-in kei hong bawl hi; bang hang hiam cih leh tua in kei tawh omkhawm tawntung hi.
  </para>
  <para style="p">
    <verse number="99" style="v"/>Ka siate khempeuh sangin thu ka telzaw hi, bang hang hiam cih leh na teci pan’nate ka ngaihsunsun hi.
  </para>
  <para style="p">
    <verse number="100" style="v"/>Khanghamte sangin thu ka tel zaw hi, bang hang hiam cih leh na thuhilhte ka zui hi.
  </para>
  <para style="p">
    <verse number="101" style="v"/>Nangma thu ka zuih theih nadingin gamtat sia khempeuh ka pelh hi.
  </para>
  <para style="p">
    <verse number="102" style="v"/>Nangmah in kei hong hilh khin na hih manin na biakna ngeina kipte panin ka pial kei hi.
  </para>
  <para style="p">
    <verse number="103" style="v"/>Nangma thute khum mahmah a, khuaizu sangin ka kam-ah khumzaw hi.
  </para>
  <para style="p">
    <verse number="104" style="v"/>Na thuhilhnate hangin thu theihtelna ka ngah hi; tua ahih ciangin a man lo lampi khempeuh ka mudah hi.
  </para>
  <para style="p">
    <verse number="105" style="v"/>Na thu in kei, lam hong lak ding meivak hi a, ka paina lampi-ah khuavak ahi hi.
  </para>
  <para style="p">
    <verse number="106" style="v"/>A thuman nangma biakna ngeina kipte zui dingin thu ka kiciam khin a, ka kipsak hi.
  </para>
  <para style="p">
    <verse number="107" style="v"/>Nakpi takin gimna ka thuak hi; Topa aw, nangma thu omsa bangin kei hong nungta sak in!
  </para>
  <para style="p">
    <verse number="108" style="v"/>Topa aw, phat-a kong biaknate hong sang in la, nangma biakna ngeina kipte kei hong hilh in.
  </para>
  <para style="p">
    <verse number="109" style="v"/>Ni simin ka nuntakna lauhuai ngitnget a, ahih hangin nangma thu ka mangngilh tuan kei hi.
  </para>
  <para style="p">
    <verse number="110" style="v"/>Migilote in, kei thang hong siah uh a, ahih hangin na thuhilhte panin kei ka pial kei hi.
  </para>
  <para style="p">
    <verse number="111" style="v"/>Nangma biakna ngeina kipte in tawntung keima luah ahi hi; hi hi, tuate in keima lungdamna ahi hi.
  </para>
  <para style="p">
    <verse number="112" style="v"/>Nangma ngeina kipte ka sih mateng a zui tawntung dingin ka lungsim ka khensat hi.
  </para>
  <para style="p">
    <verse number="113" style="v"/>Nangma sungah hong thuman lote ka mudah a, ahih hangin keimah in nangma thu ka deih hi.
  </para>
  <para style="p">
    <verse number="114" style="v"/>Nangmah in keima bukna mun leh ka lum na hi hi; nangma thuciamna ka muang hi.
  </para>
  <para style="p">
    <verse number="115" style="v"/>No, siatna bawlte aw, Pasian’ thupiaknate ka zuih theih nadingin kei kiang panin paikhia un.
  </para>
  <para style="p">
    <verse number="116" style="v"/>Kei ka nuntak theih nadingin na thuciamna tawh kizui-in kei hong huh in la, ka lametna-ah kei hong zahhuaisak kei in.
  </para>
  <para style="p">
    <verse number="117" style="v"/>Kei ka suahtak theih nading leh na ngeina kipte sungah nuam ka sak ngitnget theih nadingin kei hong huh in.
  </para>
  <para style="p">
    <verse number="118" style="v"/>Nangma ngeina kipte panin a pial khiate khempeuh na nilkhia hi; hi hi, amau’ khemsiamna in a mawkna ahi hi.
  </para>
  <para style="p">
    <verse number="119" style="v"/>Nangmah in leitung migilote khempeuh sik-ek bangin na ngaihsun hi; tua ahih ciangin na teci pan’nate ke’n ka deih hi.
  </para>
  <para style="p">
    <verse number="120" style="v"/>Nang kong zahtakna-in ka khuasikmul suak a, na thukhennate ke’n ka zahtak hi.
  </para>
  <para style="p">
    <verse number="121" style="v"/>Keimah in, thutang leh thumanin ka gamta hi; kei hong nengniamte’ khut sungah hong nusia kei in.
  </para>
  <para style="p">
    <verse number="122" style="v"/>Na nasempa’ adingin hong kikham in la, mi kiphasakte kei hong nengniamsak kei in.
  </para>
  <para style="p">
    <verse number="123" style="v"/>Nangma hotkhiatna leh a man na thuciamna hong tun’ ding ka etna-in ka mitte a thazaw hi.
  </para>
  <para style="p">
    <verse number="124" style="v"/>Na itna kip tawh kituakin na nasempa tungah hong bawl in la, na ngeina kipte kei hong hilh in.
  </para>
  <para style="p">
    <verse number="125" style="v"/>Keimah in na nasempa ka hi hi; na thuhilhnate ka theih nadingin thu theihtelna hong guan in!
  </para>
  <para style="p">
    <verse number="126" style="v"/>Topa aw, na thu kipalsat khin ahih ciangin na thukhen hun ding hi ta hi.
  </para>
  <para style="p">
    <verse number="127" style="v"/>Tua ahih ciangin khamte, kham hoihte sangin nangma thupiakna ke’n ka deihzaw hi.
  </para>
  <para style="p">
    <verse number="128" style="v"/>Tua ahih ciangin na thuhilhte khempeuh tawh kituakin kei ka gamta hi; a man lo lampi khempeuh ka mudah hi.
  </para>
  <para style="p">
    <verse number="129" style="v"/>Na thuhilhnate lamdang mahmah a, ka lungsim khempeuh tawh tuate ka zui hi.
  </para>
  <para style="p">
    <verse number="130" style="v"/>Nangma thute hon’khiatna in khuavaksak a, thu thei lote, thu theihtelna a guan hi.
  </para>
  <para style="p">
    <verse number="131" style="v"/>Na thupiaknate ka lunggulhna-in, ka kam ka-in ka leii ka kha hi.
  </para>
  <para style="p">
    <verse number="132" style="v"/>Nangmah hong itte tungah na hih ngei bangin kei lamah hong kihei in la, hong hehpih in.
  </para>
  <para style="p">
    <verse number="133" style="v"/>Nong ciamsa bangin ka puk nading panin hong kem in la, kei’ tungah siatna gualzosak kei in.
  </para>
  <para style="p">
    <verse number="134" style="v"/>Nangma thuhilhte ka zuih theih nadingin, kei hong nengniamte’ kiang panin kei hong honkhia in.
  </para>
  <para style="p">
    <verse number="135" style="v"/>Na nasempa tungah na maitang hong taangsak in la, na ngeina kipte kei hong hilh in.
  </para>
  <para style="p">
    <verse number="136" style="v"/>Mite in nangma thu zui lo ahih manin ka khitui hawk luan’in a luang hi.
  </para>
  <para style="p">
    <verse number="137" style="v"/>Topa aw, nang na thuman a, na thukhennate zong thuman mahmah hi.
  </para>
  <para style="p">
    <verse number="138" style="v"/>Nangma koihsa ngeina kipte in thuman in thutak hi.
  </para>
  <para style="p">
    <verse number="139" style="v"/>Ka galte in nangma thu kin lo uh ahih manin, ka hehna mei bangin a kuang hi.
  </para>
  <para style="p">
    <verse number="140" style="v"/>Na thuciamnate lim takin ki-entel zo a, nangma nasempa in deih mahmah hi.
  </para>
  <para style="p">
    <verse number="141" style="v"/>Kei ka neu a, hong kisimmawh hi, ahih hangin na thuhilhnate ka mangngilh kei hi.
  </para>
  <para style="p">
    <verse number="142" style="v"/>Nangma thumanna kip tawntung a, na thukham zong man tawntung hi.
  </para>
  <para style="p">
    <verse number="143" style="v"/>Dahna leh lungkhamna ka tungah hong tung a, ahih hangin na thupiaknate pen nuam ka sakna ahi hi.
  </para>
  <para style="p">
    <verse number="144" style="v"/>Na teci pan’nate in a tawntungin thuman hi; thu theihtelna hong guan in; ka nungta ding hi.
  </para>
  <para style="p">
    <verse number="145" style="v"/>Ka lungsim khempeuh tawh kong kiko hi; hong dawng in, Topa! Na ngeina kipte ka zui ding hi.
  </para>
  <para style="p">
    <verse number="146" style="v"/>Nang tungah kong kiko hi; na thuhilhte ka zuih theih nadingin kei hong hon in.
  </para>
  <para style="p">
    <verse number="147" style="v"/>Khuavak ma-in tho-in huhna ngenin, ka kiko a, nangma thuciamna hong tun’ ding lamenin ka om hi.
  </para>
  <para style="p">
    <verse number="148" style="v"/>Nangma thuciamna a lungngaingai dingin, zan khuavak-in ka zanhak hi.
  </para>
  <para style="p">
    <verse number="149" style="v"/>Topa aw, na itna kip tawh kizui-in ka aw hong za in la, nangma thutan’na tawh kizui-in ka nuntakna hong kem in.
  </para>
  <para style="p">
    <verse number="150" style="v"/>Gitloh ngimna tawh kei hong bawlsia amaute in kei hong neh ta uh hi; amaute in nangma thu ngaihsutin nei lo uh hi.
  </para>
  <para style="p">
    <verse number="151" style="v"/>Ahih hangin Topa aw, kei kiangah nang nong nai a, nangma thupiaknate khempeuh ahi taktak ahi hi.
  </para>
  <para style="p">
    <verse number="152" style="v"/>Tuate a tawntunga kip dinga na bawl ahihna thu, nangma thuhilhnate panin sawtpi-in ka thei hi.
  </para>
  <para style="p">
    <verse number="153" style="v"/>Ka thuakna hong en in la, kei hong honkhia in, bang hang hiam cih leh nangma thu ka mangngilh kei hi.
  </para>
  <para style="p">
    <verse number="154" style="v"/>Ka thu-ah hong pang in la, kei hong suaktasak in; na ciamsa bangin kei hong honkhia in!
  </para>
  <para style="p">
    <verse number="155" style="v"/>Migilote, kihonkhia lo ding hi; bang hang hiam cih leh amaute in nangmah thukhamte zui lo uh hi.
  </para>
  <para style="p">
    <verse number="156" style="v"/>Topa aw, na hehpihna lian hi; nangma biakna ngeina kip tawh kituakin kei hong honkhia in.
  </para>
  <para style="p">
    <verse number="157" style="v"/>Kei hong bawlsiate leh ka langte tam mahmah a, ahih hangin nangma thu panin kei ka pial tuan kei hi.
  </para>
  <para style="p">
    <verse number="158" style="v"/>Thuman lo mite enin ka kih hi, bang hang hiam cih leh amaute in nangma thupiaknate zui lo uh hi.
  </para>
  <para style="p">
    <verse number="159" style="v"/>Nangma thuhilhnate bangzah tak-a ka deihna hong ngaihsun in! Topa aw, na itna kip tawh kizui-in kei hong hon in.
  </para>
  <para style="p">
    <verse number="160" style="v"/>Nangma thubulpi in thumanna hi a, a man, nangma biakna ngeina kipte khempeuh a tawntungin kho ngitnget hi.
  </para>
  <para style="p">
    <verse number="161" style="v"/>Uliante in thu om lopi-in kei hong bawlsia uh a, ahih hangin na thute, lamdang sa-in ka thupi ngaihsut hi.
  </para>
  <para style="p">
    <verse number="162" style="v"/>Van-kinusia tampi a ngahpa bangin, na thuciamna-ah ka lung a dam hi.
  </para>
  <para style="p">
    <verse number="163" style="v"/>Zuaunate zadahin ka kih a, ahih hangin nangma thu ka deih hi.
  </para>
  <para style="p">
    <verse number="164" style="v"/>A man, nangma biakna ngeina kipte hangin ni khatin sagih vei nang kong phat hi.
  </para>
  <para style="p">
    <verse number="165" style="v"/>Nangma thu a deihte in lungnopna lianpi ngah uh a, bangmah in amaute tuksak zo lo hi.
  </para>
  <para style="p">
    <verse number="166" style="v"/>Topa aw, nangma hong hotkhiat ding ka ngak a, nangma thupiaknate ka sem hi.
  </para>
  <para style="p">
    <verse number="167" style="v"/>Nangma thuhilhnate ka zui a, tuate ka nakdeih mahmah hi.
  </para>
  <para style="p">
    <verse number="168" style="v"/>Na thuhilhnate leh na biakna ngeina kipte khempeuh ka zui a, ka gamtatna khempeuh nang nong mu hi.
  </para>
  <para style="p">
    <verse number="169" style="v"/>Topa aw, kong kikona aw in nangma kiang hong ban ta hen la, nangma thu omsa tawh kizui-in thu theihtelna kei hong guan in.
  </para>
  <para style="p">
    <verse number="170" style="v"/>Keima thuumna in nangma kiang hong ban hen la, nangma thu omsa tawh kizui-in kei hong honkhia in.
  </para>
  <para style="p">
    <verse number="171" style="v"/>Na ngeina kipte kei hong hilh na hih manin, nang ka hong phat tawntung ding hi.
  </para>
  <para style="p">
    <verse number="172" style="v"/>Na thupiaknate khempeuh man ahih manin, nangma thu phatna ka sa ding hi.
  </para>
  <para style="p">
    <verse number="173" style="v"/>Nangma thuhilhte hong zui ka hih manin, keimah huh dingin a kigingsa-in om tawntung in.
  </para>
  <para style="p">
    <verse number="174" style="v"/>Topa aw, nong hotkhiat ding ka lamen a, nangma thu sungah nuam ka sa mahmah hi.
  </para>
  <para style="p">
    <verse number="175" style="v"/>Nang kong phat theih nadingin kei hong nungta sak in la, na biakna ngeina kipte kei hong huhsak in.
  </para>
  <para style="p">
    <verse number="176" style="v"/>A gammang tuu bangin lam ka pial khin hi; tua ahih manin na nasempa hong zong in. Bang hang hiam cih leh nangma thupiaknate ka pelh kei hi.
  </para>
  <chapter number="120" style="c"/>
  <para style="p">
    <verse number="1" style="v"/>Ka cihmawh ciangin Topa tungah ka kiko a, amah in hong dawng hi.
  </para>
  <para style="p">
    <verse number="2" style="v"/>Topa aw, mizuaute leh mikhemte kiang panin kei hong honkhia in.”
  </para>
  <para style="p">
    <verse number="3" style="v"/>Mikhem theite aw, note’ tungah bang hong kipia ding a, note’ tungah bang hong kihih lai ding ahi hiam?
  </para>
  <para style="p">
    <verse number="4" style="v"/>Galhangpa’ thaltang hiamte leh sesing hol am!
  </para>
  <para style="p">
    <verse number="5" style="v"/>Note lakah ka om khak pen, Meshek gam sunga teen’ khak sangin haksa zaw a, Kedar mite’ lak-a teen’ khak sangin siahuai zaw hi.
  </para>
  <para style="p">
    <verse number="6" style="v"/>Gal kilemna a deih lo mite lakah sauvei ka teeng lua khin ta hi.
  </para>
  <para style="p">
    <verse number="7" style="v"/>Kei in gal kilemna a ngaihsun mi ka hi hi; ahih hangin kilem nading thu ka gen ciangin amaute in hong do nuam semsem uh hi.
  </para>
  <chapter number="121" style="c"/>
  <para style="p">
    <verse number="1" style="v"/>Keimah in mual tung lam ka ento hi. Keimah huhna koi lai pan hong pai ding ahi hiam?
  </para>
  <para style="p">
    <verse number="2" style="v"/>Van leh lei a bawl Topa kiang panin keima huhna hong pai hi.
  </para>
  <para style="p">
    <verse number="3" style="v"/>Amah in ka khe taalsak lo ding a, kei hong kempa lusu lo ding hi.
  </para>
  <para style="p">
    <verse number="4" style="v"/>En un, Israel a kempa pen lusu lo a, zong ihmu lo hi.
  </para>
  <para style="p">
    <verse number="5" style="v"/>Topa in nangmah hong cing ding a, nangmah hong hu dingin na kiangah hong om hi.
  </para>
  <para style="p">
    <verse number="6" style="v"/>Sun-in ni in nang hong gimsak lo ding a, zan-in kha in nang hong sukha lo ding hi.
  </para>
  <para style="p">
    <verse number="7" style="v"/>Topa in, siatna khempeuh panin nang hong hu ding a, amah in a muanhuai-in nang hong kem ding hi.
  </para>
  <para style="p">
    <verse number="8" style="v"/>Topa in, tu-a kipan a tawntungin na pusuahna na sungtumna-ah nang hong kem ding hi.
  </para>
  <chapter number="122" style="c"/>
  <para style="p">
    <verse number="1" style="v"/>Amaute in kei tungah, “Topa’ innah pai ni,” hong cih uh ciangin ka kipak hi.
  </para>
  <para style="p">
    <verse number="2" style="v"/>Jerusalem aw, na kulh kongpi sungah kote hong tungin ka ding khin ta uh hi.
  </para>
  <para style="p">
    <verse number="3-4" style="v"/>Jerusalem khuapi pen, Israelte tungah thu a kipiaksa bangin Topa’ tungah lungdamna a ko dingin Topa’ minamte, minamte a hong paitohna, khuapi lian tawh kibang-a a kibawl, kip tak-a a kilam bikbek ahi hi.
  </para>
  <para style="p">
    <verse number="5" style="v"/>David innkuante’ kumpi tokhom ahi, thukhen nading kumpi tokhom tua lai-ah kikoih hi.
  </para>
  <para style="p">
    <verse number="6" style="v"/>Jerusalem khuapi’ nopsak nading thu ngen un la, “Nang hong itte a dau uh pai ta hen!
  </para>
  <para style="p">
    <verse number="7" style="v"/>Na kulhte sungah lungnopna om hen la, na galvilna tausangte’ huam sungah lungmuan’na om ta hen” ci un.
  </para>
  <para style="p">
    <verse number="8" style="v"/>Sanggamte leh kikholhpihte ka khualna-in, “Nang sungah nopna om ta hen!” ka ci ding hi.
  </para>
  <para style="p">
    <verse number="9" style="v"/>Topa i Pasian’ inn ka khualna-in nangma nopsakna ka zong ding hi.
  </para>
  <chapter number="123" style="c"/>
  <para style="p">
    <verse number="1" style="v"/>Vantung-a a ompa aw, nangmah kong ento hi!
  </para>
  <para style="p">
    <verse number="2" style="v"/>En in, nasem pasalte in a topa uh muang a, nasem numei in a tonu-uh a muan’ mah bangin, ko tungah hehpihna nong neih matengin Topa kote’ Pasian kong mitsuan uh hi.
  </para>
  <para style="p">
    <verse number="3" style="v"/>Kote hong hehpih in, Topa aw, kote hong hehpih in, bang hang hiam cih leh kote in ka thuak zawh loh uh simmawhna ka thuak uh hi.
  </para>
  <para style="p">
    <verse number="4" style="v"/>A ut ut-a gamta mite’ hong zahkona, mi kiphasakte’ hong simmawhna tawh sau vei ka gim lua khin ta uh hi.
  </para>
  <chapter number="124" style="c"/>
  <para style="p">
    <verse number="1" style="v"/>Ei lam-ah Topa, hong pang lo hi leh, Israelte in tu-in ci ta uh hen—
  </para>
  <para style="p">
    <verse number="2" style="v"/>Mihingte ei lang pangin hong thawh ciangin ei lamah Topa hong pang lo hi leh,
  </para>
  <para style="p">
    <verse number="3" style="v"/>ei tunga amau hehna a kisosuah ciangin amaute in eite a hingin hong nawmvalh khin ding uh hi;
  </para>
  <para style="p">
    <verse number="4" style="v"/>tuikhang in eite hong taikhia in, tuihualte in hong tummang khin ding a,
  </para>
  <para style="p">
    <verse number="5" style="v"/>tuipi husiate in hong tummang khin ding hi.
  </para>
  <para style="p">
    <verse number="6" style="v"/>Amau’ suksiat dingin eite a hong piakhia lo Topa in thupha ngah ta hen!
  </para>
  <para style="p">
    <verse number="7" style="v"/>Thangsiahte thangzak panin vasa a suahtak bangin eite i suakta hi; thangkhau kibottat a, eite i suakta khin ta hi.
  </para>
  <para style="p">
    <verse number="8" style="v"/>Van leh lei a bawl Topa’ tung panin eite hong kihuhna hong pai hi.
  </para>
  <chapter number="125" style="c"/>
  <para style="p">
    <verse number="1" style="v"/>Topa a muang mite pen, ling loin a om tawntung Zion Mual tawh kibang hi.
  </para>
  <para style="p">
    <verse number="2" style="v"/>Mualte in Jerusalem kimkotah a om mah bangin, Topa in ama mite’ kimkotah tu-a kipanin a tawntungin om ding hi.
  </para>
  <para style="p">
    <verse number="3" style="v"/>Thuman mite in khialhna a bawl khak loh nadingun, amaute tunga kipia leitang tungah migilote in amaute uk paisuak lo ding hi.
  </para>
  <para style="p">
    <verse number="4" style="v"/>Topa aw, a hoih mite tung leh na thupiakna a zui mite tungah hehpihna hong nei in!
  </para>
  <para style="p">
    <verse number="5" style="v"/>Ahih hangin amau’ gitlohna a zui mite pen siatna bawlte daan na piak ciangin, amaute tawh pia khawm in. Israelte tungah nopna om ta hen!
  </para>
  <chapter number="126" style="c"/>
  <para style="p">
    <verse number="1" style="v"/>Topa in Zion-ah eite hong ciahpih kik ciangin, i mang tawh kibang liang hi.
  </para>
  <para style="p">
    <verse number="2" style="v"/>Lungdamin i nui a, lungdam lua-in la i sa hi. Tua ciangin minam dangte kiho-in, “Topa in amau adingin na lianpite bawl khin ta hi,” kici uh hi.
  </para>
  <para style="p">
    <verse number="3" style="v"/>Topa in eite’ adingin na lianpite bawl khin ta a, eite i kipak hi.
  </para>
  <para style="p">
    <verse number="4" style="v"/>Topa aw, lei keuna mun-ah guah in tui a puak bangin kote’ nopsaknate a ngei hong bangsak kik ta in!
  </para>
  <para style="p">
    <verse number="5" style="v"/>Khitui tawh khai a tuhte, lungdam-a kikona tawh an lasak ta in!
  </para>
  <para style="p">
    <verse number="6" style="v"/>Kap kawm-in kuankhia-in a tuh ding khaici a pua mi in lungdam-a kikona tawh buhlomte pua-in innah hong ciah ding hi.
  </para>
  <chapter number="127" style="c"/>
  <para style="p">
    <verse number="1" style="v"/>Topa in inn lam kei leh, a lam mite’ nasepna in a mawkna ahi hi. Topa in khuapi hu kei leh, khuapi cingte’ cin’na in a mawkna ahi hi.
  </para>
  <para style="p">
    <verse number="2" style="v"/>Zingsangin tho baih-in, gimpi-a nangma’ sepsa an na nek hakna in a mawkna ahi hi; bang hang hiam cih leh amah in ama itte tungah a ihmut sung nangawnun a pia hi.
  </para>
  <para style="p">
    <verse number="3" style="v"/>En un, tapate pen Topa’ tung pan-a letsong hi a, tate pen ama hong piak thupha ahi hi.
  </para>
  <para style="p">
    <verse number="4" style="v"/>Mi khat in a khangno lai-in a neih tapate pen galhangpa’ khut sunga om thaltangte tawh kibang hi.
  </para>
  <para style="p">
    <verse number="5" style="v"/>A thallawng dimin tua bang thaltang a neipa in mi lungdam ahi hi. Amah guallel-in zahhuai ngeilo ding hi.
  </para>
  <chapter number="128" style="c"/>
  <para style="p">
    <verse number="1" style="v"/>Topa zahtak-in ama thu a zui mi khempeuh thupha ngah mi ahi hi!
  </para>
  <para style="p">
    <verse number="2" style="v"/>Na khut tawh na sepsa thaman na ne ding a, na lungdamin na ma vang ding hi.
  </para>
  <para style="p">
    <verse number="3" style="v"/>Nangma inn sungah na zi in a gah pha mahmah leenggui tawh kibang ding a, na sabuai kim-ah na tate in oliv-no dawng hilhhelh tawh kibang ding uh hi.
  </para>
  <para style="p">
    <verse number="4" style="v"/>En un, Topa a zahtak mi tua bangin thupha kipia ding hi.
  </para>
  <para style="p">
    <verse number="5" style="v"/>Topa in Zion panin nang thupha hong pia hen la, na nuntak tawntung Jerusalem’ nopsakna mu ta in!
  </para>
  <para style="p">
    <verse number="6" style="v"/>Na tute a mu dingin hong siam hen la, Israelte tungah nopna om ta hen!
  </para>
  <chapter number="129" style="c"/>
  <para style="p">
    <verse number="1" style="v"/>“Amaute in ka neu lai-a kipanin nakpi takin kei hong gim sak uh hi,”Israel in tu in ci ta hen—
  </para>
  <para style="p">
    <verse number="2" style="v"/>“Amaute in ka neu lai-a kipanin nakpi takin kei hong gimsak uh hi; ahih hangin amaute in kei hong zo nai lo uh hi.
  </para>
  <para style="p">
    <verse number="3" style="v"/>Lo khote in lei a kuih bangin ka nungzang kuikeek uh a, tu-ma-kuakte tawh kibangsak uh hi.
  </para>
  <para style="p">
    <verse number="4" style="v"/>Topa thuman a, amah in migilote’ henna khaute su-tat khin hi.
  </para>
  <para style="p">
    <verse number="5" style="v"/>Zion a mudahte khempeuh maizumin kinungkiksak ta hen!
  </para>
  <para style="p">
    <verse number="6-8" style="v"/>Amaute pen, a khan’ khit ma-a a vul, innkhumzang-a lopa, an atpa in a khut sunga a khop loh, buhlom henpa in a ang-a a pom loh, amau mu khate in, “Topa’ thupha na tungah om ta hen! Topa’ min tawh thupha kong pia uh hi!” a cih loh mite tawh kibang sak in.
  </para>
  <chapter number="130" style="c"/>
  <para style="p">
    <verse number="1" style="v"/>Topa aw, a thukpi sung panin nang tungah kong kiko hi!
  </para>
  <para style="p">
    <verse number="2" style="v"/>Topa aw, ka aw hong za in! Ka thumna aw-gingte hong ngai in!
  </para>
  <para style="p">
    <verse number="3" style="v"/>Topa aw, nangmah in mawhnate ciamteh lecin, Topa aw, kua in thuak zo ding ahi hiam?
  </para>
  <para style="p">
    <verse number="4" style="v"/>Ahih hangin nang hong kizahtak theih nadingin nangmah in mawhna na maisak hi.
  </para>
  <para style="p">
    <verse number="5" style="v"/>Topa’ hong huh ding lawpna tawh ka ngak a, ama thugen ka muang hi.
  </para>
  <para style="p">
    <verse number="6" style="v"/>Galvilte in zingsang a ngaklah sangin, Topa ka ngaklah zaw hi.
  </para>
  <para style="p">
    <verse number="7" style="v"/>Israel aw, Topa muang in! Bang hang hiam cih leh Topa itna kip tawntung a, amah in hong honkhia nuam tawntung hi.
  </para>
  <para style="p">
    <verse number="8" style="v"/>Amah in, Israelte a mawhna khempeuh panin tankhia ding hi.
  </para>
  <chapter number="131" style="c"/>
  <para style="p">
    <verse number="1" style="v"/>Topa aw, ka lungsim kiliansak nawn lo a, kei ka kihisak nawn kei hi; kei adingin a lian lua leh a lamdang luate ngaihsutin ka nei kei hi.
  </para>
  <para style="p">
    <verse number="2" style="v"/>A nu’ nawi tawh a kikhenta naupang bangin daii takin ka om dide zo ta hi; a daii hit-hiat-a a om naupang tawh ka kibang hi.
  </para>
  <para style="p">
    <verse number="3" style="v"/>Israel aw, tu-a kipanin a tawntungin Topa muang in.
  </para>
  <chapter number="132" style="c"/>
  <para style="p">
    <verse number="1-5" style="v"/>Topa aw, David na ngaihsutna in a gim thuaknate khempeuh leh, amah in, “Jakob’ Vanglian Pa’ teen’ nading mun, Topa’ ading mun ka muh matengin ka inn sungah ka tum kei ding a, ka lupna ka zuan kei ding hi; ka ihmu kei ding a, ka mitkhute ka kikhupsak kei ding hi,” ci-in Jakob’ Vanglian Pa’ tungah hong thuciamna leh Topa’ tungah hong kiciamnate phawk in.
  </para>
  <para style="p">
    <verse number="6" style="v"/>En un, Jaar gam sungah ka mu uh hi; cihna thuthak Ephrathah-ah kiza hi.
  </para>
  <para style="p">
    <verse number="7" style="v"/>“Ama omna mun-ah va pai ni; ama khe-ngakna-ah va bia ni!”
  </para>
  <para style="p">
    <verse number="8" style="v"/>Topa aw, tho in la a vanglian na thuciamna singkuang tawh na omna munah hong pai in.
  </para>
  <para style="p">
    <verse number="9" style="v"/>Nangma siampite in diktatna puan silh uh hen la, na misiangthote lungdamin awng ta uh hen.
  </para>
  <para style="p">
    <verse number="10" style="v"/>Na nasempa David tungah thu na ciam zo hi; na sathau nilhpa nial kei in.
  </para>
  <para style="p">
    <verse number="11" style="v"/>Topa in a pelh loh ding kiciamna taktak khat David tungah a ciam a, “Nang sung pan-a na tate khat na kumpi tokhom tungah ka koih ding hi.
  </para>
  <para style="p">
    <verse number="12" style="v"/>Na tate in, amau tunga ka hilh ding ka thuciamna leh ka teci pan’nate a zuih uh leh, amau’ tate zong na kumpi tokhom tungah tu paisuak ding uh hi,” na ci hi.
  </para>
  <para style="p">
    <verse number="13" style="v"/>Bang hang hiam cih leh Topa in Zion teel khin zo a, amah in tua mun pen ama teen’ nadingin a deih hi.
  </para>
  <para style="p">
    <verse number="14" style="v"/>“Hih in ka om tawntung nading mun ahi hi; deih ka hih manin hih lai munah ka teeng ding hi.
  </para>
  <para style="p">
    <verse number="15" style="v"/>Ama beem-le-pang thupha tampi ka pia ding a, a mizawngte, an ka vak kham ding hi.
  </para>
  <para style="p">
    <verse number="16" style="v"/>Ka hotkhiatna thu, a siampite ka taangko sak ding a, a mi siangthote lungdamin la sa-in awng ding uh hi.
  </para>
  <para style="p">
    <verse number="17" style="v"/>Keimah in tua lai-ah David’ suan-le-khakte kumpi lian-in ka koih ding a, ka sathau nilhpa’ ukna ka kipsak ding hi.
  </para>
  <para style="p">
    <verse number="18" style="v"/>Ama galte maizumna tawh ka kidimsak ding a, ahih hangin ama kumpigam khangin zai semsem ding hi,” na ci hi.
  </para>
  <chapter number="133" style="c"/>
  <para style="p">
    <verse number="1" style="v"/>En un, sanggam bangin mite pumkhat suakin a tutkhawm ciangin bangzahin hoihin nuam ahi hiam!
  </para>
  <para style="p">
    <verse number="2" style="v"/>Tua in, a puanpi ngawng tunga Aaron’ khamul kaisuk zui-a a taaksuk, a lu tunga sathau manpha tawh kibang hi.
  </para>
  <para style="p">
    <verse number="3" style="v"/>Tua in, Zion mualte tunga a kia Hermon mual pan-a daitui tawh kibang hi. Bang hang hiam cih leh Topa in nuntak tawntungna thupha tua mun-ah a pia hi.
  </para>
  <chapter number="134" style="c"/>
  <para style="p">
    <verse number="1" style="v"/>Zan khuavak Topa’ inn sunga a ding, no, Topa’ nasem khempeuhte aw, hong pai un la Topa phat un!
  </para>
  <para style="p">
    <verse number="2" style="v"/>Siangtho mun lamah na khutte uh laamto un la, Topa phat un!
  </para>
  <para style="p">
    <verse number="3" style="v"/>Van leh lei a bawl Topa in Zion panin note thupha hong pia ta hen!
  </para>
  <chapter number="135" style="c"/>
  <para style="p">
    <verse number="1-2" style="v"/>Topa phat un. I Pasian inn huang sung, Topa’ inn sunga a ding, Topa’ nasemte aw, Topa’ min phat un, a min phat un!
  </para>
  <para style="p">
    <verse number="3" style="v"/>Topa phat un, bang hang hiam cih leh Topa hoih hi; ama min phatna lasak un, bang hang hiam cih leh phat nop huai hi.
  </para>
  <para style="p">
    <verse number="4" style="v"/>Bang hang hiam cih leh Topa in ama adingin Jakob teel a, ama neihsa dingin Israel teel khin ta hi.
  </para>
  <para style="p">
    <verse number="5" style="v"/>Bang hang hiam cih leh Topa lian hi, ci-in ka thei a, eite’ Topa pen pasian khempeuh sangin lianzaw hi.
  </para>
  <para style="p">
    <verse number="6" style="v"/>Vantung leh leitung, tuipi leh a thukna sung khempeuhah Topa in ama ut peuhpeuh a bawl hi.
  </para>
  <para style="p">
    <verse number="7" style="v"/>Amah in leimong panin meiipi kai sakin, guahzuk nadingin khuaphialepte bawl a, ama saalte panin huih pusuak sak hi.
  </para>
  <para style="p">
    <verse number="8" style="v"/>Amah in, Izipt gam sungah mihing leh ganhing tacil khempeuh vatmai hi;
  </para>
  <para style="p">
    <verse number="9" style="v"/>Izipt aw, nangma sungah, lim leh nalamdangte, Faro leh a nasem khempeuhte daan piakna-in a lak hi;
  </para>
  <para style="p">
    <verse number="10" style="v"/>minam tampite vatmai-in kumpi vangliante that a,
  </para>
  <para style="p">
    <verse number="11" style="v"/>Amor kumpipa Sihon, Bashan kumpipa Og leh Kanaan kumpipa that hi.
  </para>
  <para style="p">
    <verse number="12" style="v"/>Amau leitang khempeuh, ama mi Israelte’ luah dingin a piakhia hi.
  </para>
  <para style="p">
    <verse number="13" style="v"/>Topa aw, nangma min kip tawntung hi, Topa aw, nangma minthan’na khang tawntungin a kip hi.
  </para>
  <para style="p">
    <verse number="14" style="v"/>Bang hang hiam cih leh Topa in ama mite’ thu khenin, ama nasemte tungah hehpihna nei ding hi.
  </para>
  <para style="p">
    <verse number="15" style="v"/>Minamte’ milimte pen mihingte’ khut tawh a kibawl, ngun leh kham ahi hi.
  </para>
  <para style="p">
    <verse number="16" style="v"/>Amaute in kam nei uh a, ahih hangin amaute pau thei lo uh hi, amaute in mit nei uh a, ahih hangin amaute in khua mu thei lo uh hi,
  </para>
  <para style="p">
    <verse number="17" style="v"/>amaute in bil nei uh a, ahih hangin amaute in khua za thei lo uh hi,
  </para>
  <para style="p">
    <verse number="18" style="v"/>Milim a bawl mite pen milimte mah bangsak in!—milim a muang khempeuhte zong tua milimte mah bangsak in!
  </para>
  <para style="p">
    <verse number="19" style="v"/>Israel mite aw, Topa phat un! Aaron’ innkuante aw, Topa phat un!
  </para>
  <para style="p">
    <verse number="20" style="v"/>Levi mite aw, Topa phat un! Topa a zahtakte aw, Topa phat un!
  </para>
  <para style="p">
    <verse number="21" style="v"/>Jerusalem inn-a a nei, Zion-a om Topa in thupha ngah ta hen! Topa phat un!
  </para>
  <chapter number="136" style="c"/>
  <para style="p">
    <verse number="1" style="v"/>Amah hoih ahih manin Topa tungah lungdamna ko un, bang hang hiam cih leh ama itna kip kho tawntung hi.
  </para>
  <para style="p">
    <verse number="2" style="v"/>Lungdamna pen pasiante’ Pasian’ tungah ko un, bang hang hiam cih leh ama itna kip kho tawntung hi.
  </para>
  <para style="p">
    <verse number="3" style="v"/>Lungdamna pen topate’ Topa tungah ko un, bang hang hiam cih leh ama itna kip kho tawntung hi;
  </para>
  <para style="p">
    <verse number="4" style="v"/>nalamdang lian a bawl amah bek a hipa' tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="5" style="v"/>theihna tawh vantungte a bawlpa’ tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="6" style="v"/>tuite tungah leitung a zalpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="7" style="v"/>khuavak lianpite a bawlpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="8" style="v"/>sun pen ni a uksakpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="9" style="v"/>zan pen kha leh aksite a uksakpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="10" style="v"/>Izipt gam tacil khempeuh a vatmai-pa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="11" style="v"/>amau sung pan Israelte a paikhiatpihpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="12" style="v"/>a baan zanin a khut thahat tawh a paikhiatpihpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="13" style="v"/>San Tuipi a phelkhappa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="14" style="v"/>Israelte tua tui laizang a kantan sakpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="15" style="v"/>ahih hangin Faro leh a mihonte San Tuipi sungah a thalpaihpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="16" style="v"/>gamlak nawkin ama mite a paipihpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="17" style="v"/>kumpi liante a vatmaipa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="18" style="v"/>kumpi minthangte a thatpa tungah, bang hang hiam cih leh ama itna kip kho tawntung hi.
  </para>
  <para style="p">
    <verse number="19" style="v"/>Amor’ mite kumpipa Sihon leh, bang hang hiam cih leh ama itna kip kho tawntung hi;
  </para>
  <para style="p">
    <verse number="20" style="v"/>Bashan kumpipa Og, bang hang hiam cih leh ama itna kip kho tawntung hi;
  </para>
  <para style="p">
    <verse number="21" style="v"/>amaute’ leitang pen gamhluah dingin a pia khiapa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="22" style="v"/>ama nasem Israel tungah gamh-a a piapa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="23" style="v"/>miniam i hih laitak-a hong phawkpa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="24" style="v"/>i galte kiang pan hong honkhiapa tungah, bang hang hiam cih leh ama itna kip kho tawntung hi;
  </para>
  <para style="p">
    <verse number="25" style="v"/>nuntakna a nei khempeuh a vaakpa tungah, bang hang hiam cih leh ama itna kip kho tawntung hi.
  </para>
  <para style="p">
    <verse number="26" style="v"/>Vantung’ Pasian’ tungah lungdamna ko un, bang hang hiam cih leh ama itna kip kho tawntung hi.
  </para>
  <chapter number="137" style="c"/>
  <para style="p">
    <verse number="1" style="v"/>Zion khuapi i ngaihsut khak ciangin Babilon luite gei-ah eite tusukin i kapkap hi.
  </para>
  <para style="p">
    <verse number="2" style="v"/>Tua lai-a gialhek kungte tungah i laiza lasaknate i khai hi.
  </para>
  <para style="p">
    <verse number="3" style="v"/>Bang hang hiam cih leh ei hong man mite in la i sak ding hong deih a, ei hong bawlsiate in i gualnop ding hong deihin, “Zion late khat hong sak un!” hong ci uh hi.
  </para>
  <para style="p">
    <verse number="4" style="v"/>Topa’ la, gamdang ah bangci sak thei ding i hi hiam?
  </para>
  <para style="p">
    <verse number="5" style="v"/>Jerusalem khuapi aw, nang kong mangngilh taak leh ka taklam khut bui ta hen!
  </para>
  <para style="p">
    <verse number="6" style="v"/>Nang kong phawk kei a, kei’ lungdamna a lianpen sangin Jerusalem a sangzaw in kong koih kei taak leh ka dang tawngah ka leii toncip ta hen!
  </para>
  <para style="p">
    <verse number="7" style="v"/>Topa aw, Jerusalem a siat ni-a Edom mite in, “Sumai un, sumai un! A bulpi dongin sumai un!” a cih vialna uh phawk in.
  </para>
  <para style="p">
    <verse number="8" style="v"/>Mi a susia, Babilon aw, kote tunga nong bawl bangin nang tungah hong thukpa in lungdamna ngah ta hen!
  </para>
  <para style="p">
    <verse number="9" style="v"/>Na taneute hong laksakin suangtumpi den’na-a hong neihsakpa in lungdamna ngah ta hen!
  </para>
  <chapter number="138" style="c"/>
  <para style="p">
    <verse number="1" style="v"/>Topa aw, ka lungsim khempeuh tawh nang tungah lungdamna kong ko a, pasiante’ mai-ah nangmah phatna ka sa hi;
  </para>
  <para style="p">
    <verse number="2" style="v"/>nangma biakinn siangtho lamah ka kun a, na itna kip leh na thumanna hangin na min kong phat hi; bang hang hiam cih leh na khempeuh sangin na min leh na thu a liat zawkna na lak hi.
  </para>
  <para style="p">
    <verse number="3" style="v"/>Nang kong sap ciangin kei nong dawng a, na thahatna tawh kei nong thakhauhsak hi.
  </para>
  <para style="p">
    <verse number="4" style="v"/>Topa aw, leitung kumpi khempeuh in na thuciamnate za khin uh ahih manin nang hong phat ding uh hi.
  </para>
  <para style="p">
    <verse number="5" style="v"/>Topa’ minthan’na lian ahih manin amaute in Topa’ nasepna ziate la-in sa ding uh hi.
  </para>
  <para style="p">
    <verse number="6" style="v"/>Bang hang hiam cih leh Topa lian napi-in amah in a neute don hi; ahih hangin a kiphasakte ahih leh amah in gamlapi panin mu thei hi.
  </para>
  <para style="p">
    <verse number="7" style="v"/>Haksatna tuamtuamte ka thuak ciangin kei nong kem hi; a heh ka galte, kei’ tangin nong dosak a, na thahatna tawh kei nong honkhia hi.
  </para>
  <para style="p">
    <verse number="8" style="v"/>Topa in kei adinga a ngaihsutna tung sak ding hi; Topa aw, na itna kip kho tawntung hi. Na sepsa na maban hong tun in.
  </para>
  <chapter number="139" style="c"/>
  <para style="p">
    <verse number="1" style="v"/>Topa aw, nangmah in kei nong entel-a nong thei khin hi.
  </para>
  <para style="p">
    <verse number="2" style="v"/>Nangmah in ka heksukna, ka hektohna khempeuh na thei hi; nangmah in ka ngaihsutnate gamlapi pek panin na thei hi.
  </para>
  <para style="p">
    <verse number="3" style="v"/>Nangmah in ka sep laitak ahi a, ka khawl laitak ahi zongin nong mu a, ka gamtatnate khempeuh na thei hi.
  </para>
  <para style="p">
    <verse number="4" style="v"/>Topa aw, kam khat bek nangawn ka paukhiat ma-in, nangmah in ka gen ding teng a vekpi in na thei khin hi.
  </para>
  <para style="p">
    <verse number="5" style="v"/>Nangmah in ka nung leh ka mai-ah nong dal a, na thahatna tawh kei nong hu hi.
  </para>
  <para style="p">
    <verse number="6" style="v"/>Tua bangin kei nong theihna pen kei adingin lamdang lua mahmah a, thuthuk lua ahih manin kei’ theihtel zawh ding hi lo hi.
  </para>
  <para style="p">
    <verse number="7" style="v"/>Nangma Kha a pelh dingin koi-ah pai ding a, nangma omna panin koi-ah taikhia ding ka hi hiam?
  </para>
  <para style="p">
    <verse number="8" style="v"/>Vantungah kahto leng tua lai-ah nang na om a, Leinuai misite gamah lupna bawl ta leng zong tua lai-ah nang na om veve ding hi.
  </para>
  <para style="p">
    <verse number="9" style="v"/>Leimong pek-ah leengin, tuipimong pek-ah om taleng zong,
  </para>
  <para style="p">
    <verse number="10" style="v"/>tua lai nangawn-ah nangma khut in kei hong paipihin, na khut taklam in kei hong len ding hi.
  </para>
  <para style="p">
    <verse number="11" style="v"/>“Khuamial in kei hong tuamcip hen la, ka kim-a khuavak omte zan khuamial suak hen,” ci taleng zong,
  </para>
  <para style="p">
    <verse number="12" style="v"/>tua nangawn-ah, nangma adingin khuamial pen mial lo a, zan khuamial pen sun nitaang tawh kibang hi; bang hang hiam cih leh nang adingin khuamial pen khuavak mah bang lel hi.
  </para>
  <para style="p">
    <verse number="13" style="v"/>Bang hang hiam cih leh nangmah in ka pumpi na khempeuh na piangsak a, ka nu’ gil sungah keimah nong khuituah hi.
  </para>
  <para style="p">
    <verse number="14" style="v"/>Kihtak dingin a kilawm na hih manin, nang ka hong phat hi. Na nasepnate lamdang mahmah hi; Nang in kei nong limtheih mahmah hi;
  </para>
  <para style="p">
    <verse number="15" style="v"/>a thukna sung mun simtham-ah kei hong kikhuituahin hong kibawl lai takin, ka guh ka taang, na mai-ah kiliah lo hi.
  </para>
  <para style="p">
    <verse number="16" style="v"/>A kipiangsak nai lo keima pumpi nate na mit in a mu hi; ka pumpi nate khat beek a om ma, ka ni zah ding a kiciangtan laitakin tuate khempeuh na laibu sungah kigelh khin hi.
  </para>
  <para style="p">
    <verse number="17" style="v"/>Pasian aw, na ngaihsutnate kei adingin bangzah takin manpha! Tuate khempeuh a vekpi in bangzahin zai!
  </para>
  <para style="p">
    <verse number="18" style="v"/>Tuate sim leng sehnel sangin tamzaw hi. Ka khan’lawh ciangin nang tawh ka omkhawm lai hi.
  </para>
  <para style="p">
    <verse number="19" style="v"/>Pasian aw, nangmah in migilote that in la, mithat theite, kei kiang panin paikhia sak in.
  </para>
  <para style="p">
    <verse number="20" style="v"/>Bang hang hiam cih leh amaute in nang hong dem uh a, siatna ngimna tawh nang hong pang uh hi.
  </para>
  <para style="p">
    <verse number="21" style="v"/>Topa aw, nang hong mudah mite ke’n mudah hi lo ka hi hiam? Nang’ langah hong pangte ke’n kih hi lo ka hi hiam?
  </para>
  <para style="p">
    <verse number="22" style="v"/>Amaute muhdah cihtakin ka mudah a, amaute ka gal-in ka seh hi.
  </para>
  <para style="p">
    <verse number="23" style="v"/>Pasian aw, kei hong entel in la ka lungsim hong thei in! Kei hong sit in la ka ngaihsutnate hong thei in!
  </para>
  <para style="p">
    <verse number="24" style="v"/>Kei sungah siat theihna a om kha hiam hong en in la, tawntung lampi ah kei hong kha in!
  </para>
  <chapter number="140" style="c"/>
  <para style="p">
    <verse number="1" style="v"/>Topa aw, migilote kiang panin kei hong honkhia in la, mi ngongtatte kiang panin kei hong kem in.
  </para>
  <para style="p">
    <verse number="2" style="v"/>Amaute in a lung sung uh ah thusia geelgeel uh a, gal vive phuang ngitnget uh hi.
  </para>
  <para style="p">
    <verse number="3" style="v"/>Amaute’ leii in gulpi leii bang a, a thugente uh gulgu bang hi.
  </para>
  <para style="p">
    <verse number="4" style="v"/>Topa aw, migilote khut sung panin kei hong cing in la, kei, sukpuk ding a hong sawm mi ngongtatte’ kiang panin kei hong kem in.
  </para>
  <para style="p">
    <verse number="5" style="v"/>Mi kiphasakte in kei hong siahna-in tehlop koihsim uh a, amaute in khau tawh ngenthang zak uh a, lam gei-ah thangzak tawh kei hong siah uh hi.
  </para>
  <para style="p">
    <verse number="6" style="v"/>Topa’ tungah hih bangin ka ci hi: Nang in keima Pasian na hi hi; keima thuumna awte hong ngai in, Topa!
  </para>
  <para style="p">
    <verse number="7" style="v"/>Topa, keima Topa, a thahat kei hong honkhiapa aw, gal kidona sungah keimah nong hu hi.
  </para>
  <para style="p">
    <verse number="8" style="v"/>Topa aw, migilopa’ deihnate tangtungsak kei in la, ama thusia sawmna a maban sot sak kei in!
  </para>
  <para style="p">
    <verse number="9" style="v"/>Kei hong umcih mite, gualzosak kei in la, kei hong sawmnate uh amau’ lu tung mah tusak in!
  </para>
  <para style="p">
    <verse number="10" style="v"/>Amaute tungah mei-am kuang zusak in! A thokik zo nawn lo dingin dum sungah amaute kia suk sak in!
  </para>
  <para style="p">
    <verse number="11" style="v"/>Mi gensiapa leitungah kip sak kei in la, mi ngongtatpa pen thusia in sulzuih mengmeng ta hen!
  </para>
  <para style="p">
    <verse number="12" style="v"/>Topa in a thuak mite’ thu a panpihna, mi cimawhte’ adingin thu a manin a khenna ka thei hi.
  </para>
  <para style="p">
    <verse number="13" style="v"/>Thuman mite in nangma min hong phat pelmawh ding uh a, lungsim thutangte pen nangma omna-ah teeng ding uh hi.
  </para>
  <chapter number="141" style="c"/>
  <para style="p">
    <verse number="1" style="v"/>Topa aw, nang kong sam hi; hong kinawh in! Nang kong sap ciangin ka aw hong ngai in!
  </para>
  <para style="p">
    <verse number="2" style="v"/>Ka thungetna pen nangma mai-ah paknamtui, ka khutte ka laptohna pen nitak biak piakna bangsak in!
  </para>
  <para style="p">
    <verse number="3" style="v"/>Topa aw, keima kam a cing ding khat koih in la, ka mukte’ kongkhak a vil ding khat koih in!
  </para>
  <para style="p">
    <verse number="4" style="v"/>Mawhna bawl nopna lungsim hong nei sak kei in la, a gilo mite tawh hong kikhawlsak kei in. Amau anlimte hong duhgawh sak kei ta in.
  </para>
  <para style="p">
    <verse number="5" style="v"/>Mi phapa kei hong vuasak in la, ahih hangin migilopa ka lu sathau nilh sak ngei kei in; bang hang hiam cih leh amau’ gitloh gamtatnate lang pangin thu ka ngenngen hi.
  </para>
  <para style="p">
    <verse number="6" style="v"/>Amaute, thu kisitin mawhsakna a thuak uh ciangin, Topa’ thute man hi, ci-in a thei ding uh hi.
  </para>
  <para style="p">
    <verse number="7" style="v"/>Mi khat in suangpi khat sukhamin leitungah a thehthang gawp bangin Leinuai’ kongvang ah amau guhte kithehthang ding hi.
  </para>
  <para style="p">
    <verse number="8" style="v"/>Ahih hangin Topa Pasian aw, nang ka hong muang tawntung a, nangmah ka hong beel hi; kei hong nusia kei in!
  </para>
  <para style="p">
    <verse number="9" style="v"/>Amaute in keimah hong siahna uh tehlop leh siatna bawlte’ thangzak panin kei hong kem in!
  </para>
  <para style="p">
    <verse number="10" style="v"/>Kei ka suahtak ciangin amau’ ngenthang sung mah-ah migilote awk sak in.
  </para>
  <chapter number="142" style="c"/>
  <para style="p">
    <verse number="1" style="v"/>Topa’ hong huh ding ngenin ka kiko a, Topa tungah ka thuum hi.
  </para>
  <para style="p">
    <verse number="2" style="v"/>Ama mai-ah ka lungkim lohna ka sung a, ama mai-ah ka haksatna ka gen hi.
  </para>
  <para style="p">
    <verse number="3" style="v"/>Ka cih nading ka theih nawn loh ciangin, amah in ka mailam ding hong theihsak hi. Ka paina lampi-ah ka galte in tehlop khat tawh kei hong siahsim uh hi.
  </para>
  <para style="p">
    <verse number="4" style="v"/>Ka kiim ka pam enin ka khuadak a, ahih hangin kei hong huh ding kuamah om lo hi; ka belh ding kuamah om lo a, kuamah in kei hong don lo hi.
  </para>
  <para style="p">
    <verse number="5" style="v"/>Topa aw, nang tungah kong kiko hi; nang in keima belh na hi a, a hingte’ leitangah keima tanh na hi hi, kong ci hi.
  </para>
  <para style="p">
    <verse number="6" style="v"/>Ka kikona hong ngai in; bang hang hiam cih leh kei hong kiniamkoih mahmah hi! Kei hong bawlsiate’ kiang panin hong honkhia in; bang hang hiam cih leh kei’ adingin amaute hatlua uh hi!
  </para>
  <para style="p">
    <verse number="7" style="v"/>Thong sung panin kei hong lakhia in! Tua ciangin nangma mite tawh na min kong phat khawm ding uh hi; bang hang hiam cih leh nang in itna lianpi tawh kei tungah nong gamta hi.
  </para>
  <chapter number="143" style="c"/>
  <para style="p">
    <verse number="1" style="v"/>Topa aw, ka thungetna hong za in la, ka thuumnate hong ngai in! Na thumanna leh na thutakna tawh kizui-in kei hong dawng in!
  </para>
  <para style="p">
    <verse number="2" style="v"/>Na nasempa, thu hong sit kei in; bang hang hiam cih leh nangma mai-ah mihing a dik kuamah om lo hi.
  </para>
  <para style="p">
    <verse number="3" style="v"/>Bang hang hiam cih leh gal in kei hong bawlsia a, hong zogawp hi; sau veipi-a a site bangin a mial sungah hong tusak hi.
  </para>
  <para style="p">
    <verse number="4" style="v"/>Tua ahih ciangin ka cih nading ka thei nawn kei a, ka lungtang-ah si teeng lo hi.
  </para>
  <para style="p">
    <verse number="5" style="v"/>Hunluite ka phawk a, nangma sepsate khempeuh ka ngaihsunsun hi; na khut in a sepsa nate ka lungngaingai hi.
  </para>
  <para style="p">
    <verse number="6" style="v"/>Thu ngenin nang lamah ka khut kong zan a, leikeu in tui a duh bangin nang kong duh hi.
  </para>
  <para style="p">
    <verse number="7" style="v"/>Topa aw, kei hong dawng mengmeng in! Kei ka cimawh ta hi! Leihawm sung misite kiang-a paisukte tawh ka kibat loh nadingin kei kiang panin na maitang seel kei in.
  </para>
  <para style="p">
    <verse number="8" style="v"/>Nangmah hong muang ka hih manin na itna kip zingsangin kei hong zasak in. Nangma tungah thu hong ngen ka hih manin, ka pai nading lampi hong hilh in.
  </para>
  <para style="p">
    <verse number="9" style="v"/>Topa aw, ka langte’ kiang panin kei hong honkhia in! Nangmah beel dingin kong tai hi!
  </para>
  <para style="p">
    <verse number="10" style="v"/>Nang in keima Pasian na hih manin nangma deih banga gamta dingin kei hong hilh in! Kei hong hehpih in la, lamphei-ah hong kha in.
  </para>
  <para style="p">
    <verse number="11" style="v"/>Topa aw, nangma min na ngaihsutna-in keima nuntakna hong kem in! Nangma thumanna tawh kituakin haksatna panin kei hong paikhiatpih in!
  </para>
  <para style="p">
    <verse number="12" style="v"/>Kei pen nangma nasem ka hih manin na itna kip tawh kituakin ka galte khenkhia in la, ka langte khempeuh susia in.
  </para>
  <chapter number="144" style="c"/>
  <para style="p">
    <verse number="1" style="v"/>Ka khutte galdo nading, ka khutmete galkap nadinga a hilh, kei hong hu, Topa in thupha ngah ta hen;
  </para>
  <para style="p">
    <verse number="2" style="v"/>amah in ka suangpi leh ka munkip muan’huai, ka kulhpi leh hong honkhiapa, ka lum leh ka belhpa, ka nuai-ah mite a zopa ahi hi.
  </para>
  <para style="p">
    <verse number="3" style="v"/>Topa aw, nangmah in na phawktham dingin, mi in bang hi a, nangmah in na ngaihsut tham dingin mihing’ tapa in bang ahi hiam?
  </para>
  <para style="p">
    <verse number="4" style="v"/>Mi pen husan’ khat tawh kibang a, ama nite in a tai dandan nilim tawh kibang hi.
  </para>
  <para style="p">
    <verse number="5" style="v"/>Topa aw, na vanpite niamsak in la hong paisuk in! Mualte lawng in la meikhu suak sak in!
  </para>
  <para style="p">
    <verse number="6" style="v"/>Khuaphialep phiasak in la, amaute kithehthang sak in, na thaltangte lawn in la amaute susia in!
  </para>
  <para style="p">
    <verse number="7" style="v"/>A sangna mun panin na khut hong zan in la, tuilian lauhuaite, leh gamdang mite’ vangliatna panin hong honkhia in.
  </para>
  <para style="p">
    <verse number="8" style="v"/>A kam uh tawh zuauthu a gente leh kiciamna a bawl khit ciang nangawnin a zuau vevete’ kiang panin kei hong phelin hong honkhia in.
  </para>
  <para style="p">
    <verse number="9" style="v"/>Pasian aw, la thak khat kong sak ding hi; harp zang sawm khausai lasakna nang kong tum ding hi.
  </para>
  <para style="p">
    <verse number="10" style="v"/>Kumpite tungah gualzawhna a piapa, na nasempa David a honkhiapa na hi hi.
  </para>
  <para style="p">
    <verse number="11" style="v"/>A gilo galte kiang panin kei hong hon in la, a kam uh tawh zuauthu a gen, kiciamna a bawl khit ciang nangawn-in a zuau veve gamdang mite’ khut sung panin kei hong honkhia in.
  </para>
  <para style="p">
    <verse number="12" style="v"/>Ka tapate uh a tangval lai-in a khangcing kungte bang ta hen la, ka tanute uh kumpi inn lam nadinga kisui innkiu khuampite bang ta hen;
  </para>
  <para style="p">
    <verse number="13" style="v"/>ka saalte uh dimin an nam khempeuh om ta hen la, ka tuute uh a tultul a thenthenin gamlakah suak ta hen;
  </para>
  <para style="p">
    <verse number="14" style="v"/>ka bawngte uh pung hen la a tolh om kei ta hen; ka kongzingte uh ah cimawh-a kikona om kei ta hen!
  </para>
  <para style="p">
    <verse number="15" style="v"/>Tua bang thupha ngah mi in mi lungdam ahi hi! Topa pen amau’ Pasian ahi mite pen mi lungdam ahi hi.
  </para>
  <chapter number="145" style="c"/>
  <para style="p">
    <verse number="1" style="v"/>Ka Pasian leh ka Kumpi aw, nangmah hong pahtawi-in a tawntungin nangma min ka phatphat ding hi.
  </para>
  <para style="p">
    <verse number="2" style="v"/>Ni simin nangmah hong pahtawi-in, a tawntungin nangma min ka phatphat ding hi.
  </para>
  <para style="p">
    <verse number="3" style="v"/>Topa lian hi, nakpi tak-a phat ding hi a, ama liatna ngaihsut zawh ding hi lo hi.
  </para>
  <para style="p">
    <verse number="4" style="v"/>A khang a khangin nangma nasepnate kiphatphat ding a, a vanglian na bawl nate kigengen ding hi.
  </para>
  <para style="p">
    <verse number="5" style="v"/>Nangma liatna leh na minthan’na a lamdang nangma sepnate ka lungngaingai ding hi.
  </para>
  <para style="p">
    <verse number="6" style="v"/>Mite in a vanglian nangma bawlnate taangko ding a, keimah in nangma liatna ka pulak ding hi.
  </para>
  <para style="p">
    <verse number="7" style="v"/>Amaute in nangma liatna na minthan’na genkhia-in, nangma thumanna nakpi-in sa ding uh hi.
  </para>
  <para style="p">
    <verse number="8" style="v"/>Topa dikin hehpihna nei a, hehhakin itna kip lianpi nei hi.
  </para>
  <para style="p">
    <verse number="9" style="v"/>Topa pen mi khempeuh tungah hoih a, ama bawlsate khempeuh tungah ama hehpihna om hi.
  </para>
  <para style="p">
    <verse number="10" style="v"/>Topa aw, nangma sepsate khempeuh in nang tungah lungdamna hong ko ding uh a, nangma misiangthote khempeuh in nangmah hong phat ding uh hi!
  </para>
  <para style="p">
    <verse number="11" style="v"/>Amaute in na kumpi a minthan’na genin, na vangliatna thu sut ding uh a,
  </para>
  <para style="p">
    <verse number="12" style="v"/>a vanglian nangma sepnate leh na Kumpi gam hoihna a minthan’nate mihing tate’ tungah kitheisak ding uh hi.
  </para>
  <para style="p">
    <verse number="13" style="v"/>Na Kumpigam pen a tawntunga om kumpigam hi a, na ukna in khang tawntungin a kip hi. Topa pen ama thute khempeuh ah thutak a, a gamtatna khempeuhah hehpihna nei hi.
  </para>
  <para style="p">
    <verse number="14" style="v"/>Topa in a puk mite khempeuh huh a, niamsakna a ngah mite khempeuh sangto sak hi.
  </para>
  <para style="p">
    <verse number="15" style="v"/>Nuntakna a nei khempeuhte’ mit in nang hong en uh a, nangmah in a hun a tun’ ciangin amaute an na vaak hi.
  </para>
  <para style="p">
    <verse number="16" style="v"/>Nangmah in na khut na hong a, nuntakna a nei khempeuhte’ deihna na lungkim sak hi.
  </para>
  <para style="p">
    <verse number="17" style="v"/>Topa pen ama sepna khempeuh ah thutang a, a gamtatna khempeuh ah hehpihna nei hi.
  </para>
  <para style="p">
    <verse number="18" style="v"/>Amah a sam mi khempeuh, lungsim tak tawh a sam mi khempeuhte kiangah, Topa nai hi.
  </para>
  <para style="p">
    <verse number="19" style="v"/>Amah in, amah a zahtakte khempeuh’ deihna tung sak a, amaute’ kikona zong za-in amaute honkhia hi.
  </para>
  <para style="p">
    <verse number="20" style="v"/>Topa in amah a itte khempeuh kem a, ahih hangin migilote khempeuh amah in susia ding hi.
  </para>
  <para style="p">
    <verse number="21" style="v"/>Topa ka phat tawntung ding hi; mi khempeuh in a tawntungin ama min siangtho phat ta uh hen.
  </para>
  <chapter number="146" style="c"/>
  <para style="p">
    <verse number="1" style="v"/>Topa phat un! Ke’n, Topa ka phat ding hi.
  </para>
  <para style="p">
    <verse number="2" style="v"/>Ka hin’ lai teng Topa ka phat ding hi; ka nuntak lai teng ka Pasian tungah phatnate ka sa ding hi.
  </para>
  <para style="p">
    <verse number="3" style="v"/>Huhna hong pia thei lo uliante ahi a, mihing’ tapa ahi zongin muang kei un.
  </para>
  <para style="p">
    <verse number="4" style="v"/>A husan’na a bei ciangin amah lei-ah ciahkik a, tua ni mahin ama ngaihsutnate bei ta hi.
  </para>
  <para style="p">
    <verse number="5" style="v"/>Jakob’ Pasian pen ama huhpa hi-in, ama Topa Pasian, a muangpa in mi lungdam ahi hi.
  </para>
  <para style="p">
    <verse number="6" style="v"/>Amah in van leh lei, tuipi leh tuate sunga omte khempeuh bawl a, a tawntungin thuman hi;
  </para>
  <para style="p">
    <verse number="7" style="v"/>a kinengniam mite’ adingin thumanna semkhia a, gilkialte an a vaak hi. Topa in thongkiate khahkhia hi;
  </para>
  <para style="p">
    <verse number="8" style="v"/>Topa in mittawte, khua musak hi. Topa in, niamsakna a thuak mite sangto sak a, Topa in thuman mite a it hi.
  </para>
  <para style="p">
    <verse number="9" style="v"/>Topa in peemtate kem a, meigong numei leh pa nei lote a huh hi; ahih hangin amah in migilote’ vaihawmna suksiatsak hi.
  </para>
  <para style="p">
    <verse number="10" style="v"/>Zion aw, nangma Pasian Topa in khang tawntungin uk ding hi. Topa phat un!
  </para>
  <chapter number="147" style="c"/>
  <para style="p">
    <verse number="1" style="v"/>Topa phat un! Bang hang hiam cih leh i Pasian tungah phatnate i sak ding hoih hi; phatna sak ding nuam a, zong kilawm hi.
  </para>
  <para style="p">
    <verse number="2" style="v"/>Topa in Jerusalem khuapi lam a, amah in a kinilkhia Israelte kaikhawm hi.
  </para>
  <para style="p">
    <verse number="3" style="v"/>Amah in lungsim kitamte damsak a, amau’ meimate tuamsak hi.
  </para>
  <para style="p">
    <verse number="4" style="v"/>Amah in aksite a phazah ding seh a, tuate amau min ciatin a sam hi.
  </para>
  <para style="p">
    <verse number="5" style="v"/>I Topa lian hi, ama vangliatna lian mahmah a, amah in thu a theihtelna pen ngaihsut zawh ding hi lo hi.
  </para>
  <para style="p">
    <verse number="6" style="v"/>Topa in a kisikcip mite laamto-in, migilote leilak den’na hi.
  </para>
  <para style="p">
    <verse number="7" style="v"/>Topa tungah lungdam kohna la sa un la, laiza lasakna tawh i Pasian tungah la ngaih sa un!
  </para>
  <para style="p">
    <verse number="8" style="v"/>Amah in vanpite pen meiipite tawh tuamin, leitung adingin guah bawl a, mualte tungah lopa posak hi.
  </para>
  <para style="p">
    <verse number="9" style="v"/>Amah in ganhingte leh a ham va-ak note an vak hi.
  </para>
  <para style="p">
    <verse number="10" style="v"/>Ama lungkimna leh amah in nuam a sak nate pen sakol thahatna leh galhangte’ hang hi lo hi.
  </para>
  <para style="p">
    <verse number="11" style="v"/>Topa in amah a zahtak mite leh ama itna kip a muangte tungah lungkim hi.
  </para>
  <para style="p">
    <verse number="12" style="v"/>Jerusalem khuapi aw, Topa phat in. Zion aw, nangma Pasian phat in!
  </para>
  <para style="p">
    <verse number="13" style="v"/>Bang hang hiam cih leh amah in na kulh kongpi zawlte tosak a, na mite, thupha hong piaksak hi.
  </para>
  <para style="p">
    <verse number="14" style="v"/>Amah in na gam sungah kilemna bawl a, mangbuh hoihpente tawh nang hong dimsak hi.
  </para>
  <para style="p">
    <verse number="15" style="v"/>Amah in thu hong pia a, ama thu manlangin leitung hong tungsuk hi.
  </para>
  <para style="p">
    <verse number="16" style="v"/>Amah in tuumul bangin vukkhal hong pia a, vut bangin vuukpaak hong thehthang hi.
  </para>
  <para style="p">
    <verse number="17" style="v"/>Amah in suangtum bangin a tuikhalte hong lawnkhia hi; tua a votna kua in thuak zo ding ahi hiam?
  </para>
  <para style="p">
    <verse number="18" style="v"/>Amah in thupia-in tuate tuisak hi; amah in a huih nungsak a, tuite a luang hi.
  </para>
  <para style="p">
    <verse number="19" style="v"/>Amah in Jakob tungah ama thu gen a, Israel tungah ama ngeina kipte leh ama biakna ngeina kipte a gen hi.
  </para>
  <para style="p">
    <verse number="20" style="v"/>Amah in tua bangin minam dang khatpeuh peuh tungah bawl lo hi; amaute in amau biakna ngeina kipte thei lo uh hi. Topa phat un!
  </para>
  <chapter number="148" style="c"/>
  <para style="p">
    <verse number="1" style="v"/>Topa phat un! Vantung panin Topa phat un la, a sangna panin amah phat un!
  </para>
  <para style="p">
    <verse number="2" style="v"/>Ama vantungmi khempeuh aw, amah phat un, ama mihonpite khempeuh aw, amah phat un!
  </para>
  <para style="p">
    <verse number="3" style="v"/>Ni leh kha aw, amah phat un, a taang aksi khempeuh aw, amah phat un!
  </para>
  <para style="p">
    <verse number="4" style="v"/>Van sangpente leh vante tunga om tuite aw, amah phat un!
  </para>
  <para style="p">
    <verse number="5" style="v"/>Topa’ min amaute phatsak un! Bang hang hiam cih leh amah in thu pia a, amaute a piang hi.
  </para>
  <para style="p">
    <verse number="6" style="v"/>Amaute a tawntung a om dingin amah in kipsak hi; a palsat loh ding uh thupiakna amah in a bawl hi.
  </para>
  <para style="p">
    <verse number="7" style="v"/>Leitung panin, Topa phat un, no gunpi liante leh tuipi thuk khempeuh,
  </para>
  <para style="p">
    <verse number="8" style="v"/>mei leh gial, tuikhal leh vuuk, ama thupiakna a mang huihpi!
  </para>
  <para style="p">
    <verse number="9" style="v"/>Mualliante leh mualneute khempeuh, gah a nei singkungte leh taamtaak singkung khempeuh!
  </para>
  <para style="p">
    <verse number="10" style="v"/>Gamsate leh innsate khempeuh, a bokvak ganhingte leh a leeng vasate!
  </para>
  <para style="p">
    <verse number="11" style="v"/>Leitung kumpite leh mihing khempeuhte, leitung uliante leh thukhente khempeuh!
  </para>
  <para style="p">
    <verse number="12" style="v"/>Nungak leh tangvalte, teeksiate leh naupangte!
  </para>
  <para style="p">
    <verse number="13" style="v"/>Topa’ min phatsak un, bang hang hiam cih leh ama min bek lian a, ama minthan’na in leitung leh vantung sangin sangzaw lai hi.
  </para>
  <para style="p">
    <verse number="14" style="v"/>Amah in ama mite thahat sak a, ama misiangthote khempeuh, ama mai-a om Israelte khempeuh in amah phat uh hi. Topa phat un!
  </para>
  <chapter number="149" style="c"/>
  <para style="p">
    <verse number="1" style="v"/>Topa phat un! Topa’ tungah la thak sa un, a thuman mite’ kikhopna sungah amah phatna sa un!
  </para>
  <para style="p">
    <verse number="2" style="v"/>Amah a Bawlpa’ tungah Israel lungdam hen la, amau Kumpipa’ sungah Zion mite kipak ta hen!
  </para>
  <para style="p">
    <verse number="3" style="v"/>Laamna tawh ama min phat un la, khuang leh laiza lasakna tawh ama tungah langaih sa un!
  </para>
  <para style="p">
    <verse number="4" style="v"/>Bang hang hiam cih leh ama mite tungah Topa lungdam a, miniamte gualzo sakin a pahtawi hi.
  </para>
  <para style="p">
    <verse number="5" style="v"/>A gualzawhna uh-ah thuman mite lungdamin diang uh hen la, ama mai-ah khukdin-in, nuamna la sa uh hen.
  </para>
  <para style="p">
    <verse number="6-9" style="v"/>Minamte tungah phu la-in mihingte daan pia ding, amau kumpite sikkhau tawh henin amau miliante sikkol bulh ding, a kigelhsa thukhenna bangin amaute tungah a semkhia dingin, lang nih-a hiam namsau a tawikawmin, Pasian phat-in awng ta uh hen! Hih in ama misiangthote’ minthan’na ahi hi. Topa phat un!
  </para>
  <chapter number="150" style="c"/>
  <para style="p">
    <verse number="1" style="v"/>Topa phat un! Ama biakinn sungah Pasian phat un la, ama vangliatna mun vantungah amah phat un!
  </para>
  <para style="p">
    <verse number="2" style="v"/>A vanglian ama sepnate hangin amah phat un la, ama liat mahmahna tawh kituakin amah phat un!
  </para>
  <para style="p">
    <verse number="3" style="v"/>Peengkul aw tawh amah phat un la, githa lasakna leh harp lasakna tawh amah phat un!
  </para>
  <para style="p">
    <verse number="4" style="v"/>Khuang leh laamna tawh amah phat un la, khausai lasaknate leh tamngai tawh amah phat un!
  </para>
  <para style="p">
    <verse number="5" style="v"/>Daltuahte tawh amah phat un la, nakpi-a ging daltuahte tawh amah phat un!
  </para>
  <para style="p">
    <verse number="6" style="v"/>Husang theite khempeuh in Topa phat ta un! Topa phat ta un!
  </para>
</usx>