<?xml version="1.0" encoding="utf-8"?>
<usx version="2.0">
  <book code="EXO" style="id">Exodus</book>
  <para style="mt">Exodus</para>
  <chapter number="1" style="c" />
  <para style="p">
    <verse number="1" style="v" />Jakob tawh Egypt-ah a hong pai, amau' innkuan ciat tawh ahi Israel' tapate' minte:
  </para>
  <para style="p">
    <verse number="2" style="v" />Reuben, Simeon, Levi, leh Judah,
  </para>
  <para style="p">
    <verse number="3" style="v" />Issakhar, Zebulun, leh Benjamin,
  </para>
  <para style="p">
    <verse number="4" style="v" />Dan leh Naftali, Gad leh Asher ahi hi.
  </para>
  <para style="p">
    <verse number="5" style="v" />Jakob' suanlekhakte khempeuh mi sawmsagih hi a, Josef pen Egypt-ah na om khinzo hi.
  </para>
  <para style="p">
    <verse number="6" style="v" />Tua ciangin Josef leh a sanggamte leh tua khangmi khempeuh si uh hi.
  </para>
  <para style="p">
    <verse number="7" style="v" />Ahih hangin Israel' suanlekhakte pungin nakpi takin khang uh hi. Amaute tampi pha-in nakpi takin khang uh ahih manin Egypt gamah dim uh hi.
  </para>
  <para style="p">
    <verse number="8" style="v" />Tu-in Josef a theilo kumpi thak khat Egypt gamah hong khang hi.
  </para>
  <para style="p">
    <verse number="9" style="v" />Amah in a mipihte kiangah, “En un, Israel mite eite-a' dingin tam lua-in thahat lua uh hi.
  </para>
  <para style="p">
    <verse number="10" style="v" />Amaute hong tam khading uh ahih manin ngaihsut siamna tawh amaute hih ni. Eite tungah gal hong om leh amaute in i galte pawlin eite hong do-in hih gam panin taikhia khading uh hi,” a ci hi.
  </para>
  <para style="p">
    <verse number="11" style="v" />Tua ahih ciangin nasepna tawh amaute a gimsak dingin amaute tungah nasem ukte koih uh hi. Israel mite in Faro-a' dingin van koihna Pithom leh Rameses khuapite lam uh hi.
  </para>
  <para style="p">
    <verse number="12" style="v" />Ahih hangin amaute a kinenniam ciangin amaute tampi phazaw-in kizelthang zaw uh hi. Egypt mite in Israel mite kihta uh hi.
  </para>
  <para style="p">
    <verse number="13" style="v" />Tua ahih ciangin amaute in Israel mite a gim mahmahin na semsak uh a,
  </para>
  <para style="p">
    <verse number="14" style="v" />buan leh leiseek tawh nasepna leh lo sungah nasep namkim khempeuh tawh amau' nuntakna haksa sak uh hi. Israel mite' sepna khempeuhah amaute in a gim mahmahin semsak uh hi.
  </para>
  <para style="p">
    <verse number="15" style="v" />Tua ciangin Egypt kumpipa in Hebru mi nau a domsakte, khat' min Shifrah, adang khat' min Puah a kicite kiangah,
  </para>
  <para style="p">
    <verse number="16" style="v" />“Hebru numeite nau domin, nausuahna tutphah tungah a tut ciangun, tapa ahih leh a naungek na that ding uh a, ahi zongin tanu ahih leh na nungtasak ding uh hi,” a ci hi.
  </para>
  <para style="p">
    <verse number="17" style="v" />Ahih hangin naudomte in Pasian zahtak uh hi. Egypt kumpipa in amaute a thupiak bangin gamtalo uh a, nau pasalte nungtasak uh hi.
  </para>
  <para style="p">
    <verse number="18" style="v" />Tua ahih ciangin Egypt kumpipa in naudomte samin amaute kiangah, “Bang hangin hih bangin gamta a, nau pasalte nungtasak na hi uh hiam?” a ci hi.
  </para>
  <para style="p">
    <verse number="19" style="v" />Naudomte in Faro' kiangah, “Hebru numeite leh Egypt numeite a kibatlohna hang ahi hi. Bang hang hiam cih leh amaute thadim uh a, amau' kiangah naudomte a tun' ma-in amaute na suak khin pahpah uh hi,” na ci uh hi.
  </para>
  <para style="p">
    <verse number="20" style="v" />Tua ahih ciangin Pasian in naudomte limbawl hi. Mite khangin pawlcing semsem uh hi.
  </para>
  <para style="p">
    <verse number="21" style="v" />Naudomte in Pasian zahtak uh ahih manin amah in amaute tungah suanlekhak a pia hi.
  </para>
  <para style="p">
    <verse number="22" style="v" />Tua ciangin Faro in a mipihte khempeuh thu pia a, “Hebru mite sung panin tapa a suak khempeuh Nail gun sungah na khia ding uh a, ahi zongin tanu khempeuh na nungtasak ding uh hi,” a ci hi.
  </para>
  <chapter number="2" style="c" />
  <para style="p">
    <verse number="1" style="v" />Tu-in Levi' suante khat in Levi numei khat mah zi-in la hi.
  </para>
  <para style="p">
    <verse number="2" style="v" />Tua numei gai-in tapa khat nei a, nau hoih khat hi, ci-in a muh ciangin, kha thum sung a seel hi.
  </para>
  <para style="p">
    <verse number="3" style="v" />Amah in naungek a seel zawh nawnloh ciangin ama-a' dingin pumpeeng tawh kibawl lawh khat phansak a, tua lawh pen buan leh kultal tui tawh a zut hi. Tua sungah naungek sialin gun gei-a phaikungte lakah a koih hi.
  </para>
  <para style="p">
    <verse number="4" style="v" />Amah bang a kicih hiam cih a thei dingin a gamla panin mun khatah a sanggamnu a ding hi.
  </para>
  <para style="p">
    <verse number="5" style="v" />Tu-in Faro' tanu a kisil dingin gunah hong pai a, a nasem numeite gun gei-ah a vak lai takun amah in phaikungte lakah a lawh mu a, tua lawh a la dingin a nasem numei khat a sawl hi.
  </para>
  <para style="p">
    <verse number="6" style="v" />Amah in a hon' ciangin naungek mu hi. Naungek kap ahih manin tuanu in hehpihhuai sa a, “Hih naungek, Hebru mite' ta khat ahi hi,” a ci hi.
  </para>
  <para style="p">
    <verse number="7" style="v" />Tua ciangin a sanggamnu in Faro tanu kiangah, “Keimah pai-in Hebru numeite lak panin nang-a' dingin naupang hong khoisak dingin naucing khat ka va sapsak ding hiam?” va ci hi.
  </para>
  <para style="p">
    <verse number="8" style="v" />Faro' tanu in ama kiangah, “Va pai in,” na ci hi. Tua ahih ciangin numeino pai-in naupang' nu va sam hi.
  </para>
  <para style="p">
    <verse number="9" style="v" />Faro' tanu in ama kiangah, “Hih naupang la in la, kei-a' dingin hong khoisak in; na thaman kong pia ding hi,” a ci hi. Tua ahih ciangin nupi in naupang la-in a khoi hi.
  </para>
  <para style="p">
    <verse number="10" style="v" />Naupang khang a, amah in Faro tanu' kiangah paipih a, amah pen tuanu' tapa a suak hi. Amah in a min Moses a phuak hi. Bang hang hiam cih leh amah in, “Tui sung panin amah ka kai khia hi,” a ci hi.
  </para>
  <para style="p">
    <verse number="11" style="v" />Ni khat, Moses a khan' khit ciangin, ama mipihte kiangah pai-in amau' gimnate va mu hi. Egypt mi khat in ama mipih Hebru mi khat a sat zong a mu hi.
  </para>
  <para style="p">
    <verse number="12" style="v" />Amah khuadak kawikawi a, kuamah mulo ahih manin Egypt mipa thatin sehnel sungah a seel hi.
  </para>
  <para style="p">
    <verse number="13" style="v" />A zing ciangin amah paikik a, Hebru mi nih na kilai uh hi. Amah in a gamta khial mipa kiangah, “Bang hangin na lawm sat na hi hiam?” a ci hi.
  </para>
  <para style="p">
    <verse number="14" style="v" />Amah in dawngin, “Kote' tungah ulian ding leh thukhen dingin kua in nang hong koih ahi hiam? Egypt mipa na thah bangin kei thah ding hong sawm na hi hiam?” na ci hi. Tua ciangin Moses lau a, “A thu hong kithei taktak hi,” ci-in ngaihsun hi.
  </para>
  <para style="p">
    <verse number="15" style="v" />Faro in tua thu a zak ciangin Moses thah dingin a zong hi. Ahih hangin Faro kiang panin Moses tai-in Midian gam a tung hi. Nikhat amah tuikhuk gei khatah tu hi.
  </para>
  <para style="p">
    <verse number="16" style="v" />Tua laitakin Midian siampi Jethro in tanu sagih nei hi. Amaute hong pai-in tui tawi uh a, a pa uh' tuuhonte tui pia dingin kuangzawn dim uh hi.
  </para>
  <para style="p">
    <verse number="17" style="v" />Tuucing dangte hong pai-in amaute hawlkhia hi. Ahih hangin Moses dingto-in amaute huh a, a tuuhonte uh tui piaksak hi.
  </para>
  <para style="p">
    <verse number="18" style="v" />A pa uh kiangah amaute a tun' ciangun amah in, “A bangcia tuni-a hong hici ciah baih na hi uh hiam?” na ci hi.
  </para>
  <para style="p">
    <verse number="19" style="v" />Amaute in, “Egypt mi khat in tuucing dangte' khutsung panin kote hong honkhia a, ko-a' dingin tui nangawn hong tawisakin tuuhonte tui pia hi,” ci uh hi.
  </para>
  <para style="p">
    <verse number="20" style="v" />Amah in a tanute kiangah, “Amah koi lai-ah om ahi hiam? Bang hangin tua mipa nusia na hi uh hiam? Amah in an hong nek theihna dingin va sam un,” a ci hi.
  </para>
  <para style="p">
    <verse number="21" style="v" />Moses zong tua mipa kiangah om ding lungkim a, amah in Moses tungah a tanu Zipporah a pia hi.
  </para>
  <para style="p">
    <verse number="22" style="v" />Tuanu in tapa khat nei a, amah in a min Gershom a phuak hi. Bang hang hiam cih leh amah in, “Gam dangah peemta ka hi hi,” a ci hi.
  </para>
  <para style="p">
    <verse number="23" style="v" />Tua zawh kum tampi khit ciangin Egypt kumpipa si hi. Israel mite a salsuahna sung uhah amau' kikona Pasian kiang tung hi.
  </para>
  <para style="p">
    <verse number="24" style="v" />Pasian in amau' thumna za hi. Pasian in Abraham, Isaac, leh Jakob tawh a thuciamna a phawk hi.
  </para>
  <para style="p">
    <verse number="25" style="v" />Pasian in Israel mite mu a, amaute' omzia zong a thei hi.
  </para>
  <chapter number="3" style="c" />
  <para style="p">
    <verse number="1" style="v" />Tu-in Moses in Midian siampi ahi, a sungpa Jethro' tuuhon kem hi. Amah in gamlak nisuahna lamah a tuuhon paipih a, Pasian' mual ahi Horeb a tung hi.
  </para>
  <para style="p">
    <verse number="2" style="v" />{ Topa' } vantung mi sawlpang kawm, meikuang sung panin ama tungah hong kilang hi. Amah khuadak a, sawlpang a kuang a mu hi. Ahi zongin kangtumlo hi.
  </para>
  <para style="p">
    <verse number="3" style="v" />Moses in, “Bang hangin sawlpang kangtumlo hiam, kei pai-in hih a lamdang ka muh va en dih ning,” ci hi.
  </para>
  <para style="p">
    <verse number="4" style="v" />Tua thu a thei dingin amah a paina { Topa } in a muh ciangin, sawlpang kawm panin Pasian in amah sam a, “Moses, Moses!” na ci hi. Amah in, “Hiah om ing,” ci hi.
  </para>
  <para style="p">
    <verse number="5" style="v" />Tua ciangin amah in, “A nai-ah hong pai kei in. Na khe panin na khedapte suahkhia in. Bang hang hiam cih leh nangma din'na mun, leitang siangtho ahi hi,” na ci hi.
  </para>
  <para style="p">
    <verse number="6" style="v" />Tua ciangin amah in, “Kei pen na pa' Pasian, Abraham' Pasian, Isaac' Pasian, leh Jakob' Pasian ka hi hi,” na ci hi. Tua ciangin Moses in Pasian a muh ding lau ahih manin a maitang a hum hi.
  </para>
  <para style="p">
    <verse number="7" style="v" />Tua ciangin { Topa } in, “Egypt-ah a om ka mite' gimna mu khinin, amaute a uk nasem ukte' hangin amau' kikona ka za khin hi. Amau' thuaknate ka thei a,
  </para>
  <para style="p">
    <verse number="8" style="v" />Egypt mite' khutsung panin amaute khahkhia-in, tua leitang panin amaute la khia-in a hoih a tanzau leitang, bawngnawi leh khuaizu a luan'na leitang, Kanaan mite, Hit mite, Amor mite, Perez mite, Hiv mite, leh Jebus mite' omna-ah amaute a paipih dingin kong paisuk hi.
  </para>
  <para style="p">
    <verse number="9" style="v" />Tu-in, en in, Israel mite' kikona kei kiang hong tung khin a, Egypt mite in amaute a netniamna ka mu khin hi.
  </para>
  <para style="p">
    <verse number="10" style="v" />Hong pai in, nang in Egypt panin ka mi Israel-te na paikhiatpih theihna dingin Faro' kiangah nang kong sawl ding hi,” na ci hi.
  </para>
  <para style="p">
    <verse number="11" style="v" />Ahih hangin Moses in Pasian kiangah, “Faro' kiangah pai-in Egypt panin Israel mite a paikhiatpih dingin kei, kua ka hi hiam?” ci hi.
  </para>
  <para style="p">
    <verse number="12" style="v" />Amah in, “Nang tawh kong om taktak ding hi. Hih pen nangma-a' dingin nangmah kong sawlna lim hi ding hi: Nangmah in Egypt panin mihingte na paikhiatpih khit ciangin, nang in hih mualtungah Pasian na bia ding hi,” a ci hi.
  </para>
  <para style="p">
    <verse number="13" style="v" />Tua ciangin Moses in Pasian kiangah, “Israel mite kiangah kei va pai-in amaute kiangah, ‘Na pate uh' Pasian in note' kiangah kei hong sawl hi,’ va ci leng, amaute in, ‘Ama min bang ahi hiam?’ ci-in hong dong leh, amaute' tungah bang ci ding ka hi hiam?” a ci hi.
  </para>
  <para style="p">
    <verse number="14" style="v" />Pasian in Moses kiangah, “{ Keimah } ka hi hi,” ci hi. Tua ciangin Pasian in, “Israel mite tungah hih thu genin, ‘{ Keimah } a kicipa in note kiangah kei hong sawl hi,’ ci in,” a ci hi.
  </para>
  <para style="p">
    <verse number="15" style="v" />Pasian in Moses kiangah, “Hih thu Israel mite tungah gen in: ‘{ Topa, } na pate uh' Pasian, Abraham' Pasian, Isaac' Pasian, leh Jakob' Pasian in note kiangah kei hong sawl hi,’ ci in. Hih pen keima min hi tawntung ahih manin kei pen khang tawntungin phawk ding ka hi hi.
  </para>
  <para style="p">
    <verse number="16" style="v" />Pai in, Israel upate kaikhawmin amaute kiangah, ‘{ Topa, } na pate uh' Pasian, Abraham, Isaac, leh Jakob' Pasian keima tungah hong kilang khinin, “Note leh Egypt gam sungah note' tungah hong kibawlna ka mu khin hi.
  </para>
  <para style="p">
    <verse number="17" style="v" />Egypt gam panin note hong lakhia-in Kanaan mite, Hit mite, Amor mite, Perez mite, Hiv mite, leh Jebus mite' leitang, bawngnawi leh khuaizu a luan'na leitangah note kong paipih ding ka kiciam hi,” ci hi,’ va ci in.
  </para>
  <para style="p">
    <verse number="18" style="v" />“Amaute in nangma thu hong ngai ding uh hi. Nang leh Israel upate, Egypt kumpipa kiangah pai-in ama tungah, ‘{ Topa } ahi Hebru mite' Pasian, kote' kiangah hong kilangzo hi. Tu-in kong thum uh hi, { Topa } ka Pasian uh' tungah biakna ka piak theihna dingun ni thum paina gamlakah kote hong paisak in,’ va ci un.
  </para>
  <para style="p">
    <verse number="19" style="v" />Thatanghat thu tawh a kisawlgawp kei buang leh Egypt kumpipa in note hong paisakloh ding zong ka thei hi.
  </para>
  <para style="p">
    <verse number="20" style="v" />Tua ahih ciangin keimah in ka khut zanin na lamdangte tawh Egypt ka vatgawp ding hi.
  </para>
  <para style="p">
    <verse number="21" style="v" />“Keimah in Egypt mite' muhna-ah hih mihingte maipha ka pia ding hi. Note na paikhiat uh ciangin, a hawm guakin na pai kei ding uh hi.
  </para>
  <para style="p">
    <verse number="22" style="v" />Numei peuhmah in a vengte leh ama inn sunga ompak mite' kiang panin ngun leh kham tawh kibawl kizepnate leh puante ngen ding uh a, na tapate uh leh na tanute uh tungah tuate na koih ding uh hi. Tua bangin note in Egypt mite' na na sut ding uh hi,” a ci hi.
  </para>
  <chapter number="4" style="c" />
  <para style="p">
    <verse number="1" style="v" />Tua ciangin Moses in dawngin, “Ahih hangin amaute in kei hong umloin ka thu hong ngailo ding uh hi. Bang hang hiam cih leh amaute in, ‘Nang tungah { Topa } hong kilanglo hi,’ hong ci ding uh hi,” a ci hi.
  </para>
  <para style="p">
    <verse number="2" style="v" />{ Topa } in ama kiangah, “Na khutsungah bang om ahi hiam?” a ci hi. Amah in, “Ciangkhut,” ci hi.
  </para>
  <para style="p">
    <verse number="3" style="v" />Tua ciangin amah in, “Lei-ah lawn in,” a ci hi. Tua ahih ciangin amah in leilakah lawn a, gulpi khat a suak hi. Tua gulpi kiang panin Moses tai hi.
  </para>
  <para style="p">
    <verse number="4" style="v" />Ahih hangin { Topa } in Moses kiangah, “Na khut zan in la a mei-in man in,” ci hi. Tua ahih ciangin amah in a khut zanin man a, ama khutsungah ciangkhut a suakkik hi.
  </para>
  <para style="p">
    <verse number="5" style="v" />Tua ciangin amah in, “Amaute in a up theihna dingun { Topa}, amaute' Pasian, Abraham' Pasian, Isaac' Pasian, leh Jakob' Pasian, nang' tungah hong kilang khinzo hi,” a ci hi.
  </para>
  <para style="p">
    <verse number="6" style="v" />Tua ciangin { Topa } in ama kiangah, “Na khut, na ang sungah koih in,” ci kik hi. Amah in a khut a ang sungah koih hi. Amah in a lak khiat kik ciangin, a khut phak a, vuk bangin a pak hi.
  </para>
  <para style="p">
    <verse number="7" style="v" />Tua ciangin Pasian in, “Na khut na ang sungah koih kik in,” ci hi. Tua ahih ciangin amah in a khut a ang sungah koih kik hi. Amah in a lak khiat kik ciangin ama cilesa dangte mah bangin dam kik hi.
  </para>
  <para style="p">
    <verse number="8" style="v" />Pasian in, “Amaute in nang hong up kei a, lim masa a thudon kei uh leh zong, amaute in lim nunung um khading uh hi.
  </para>
  <para style="p">
    <verse number="9" style="v" />Amaute in hih lim nihte nangawn um loin na thu hong thudon kei leh, nangmah in Nail gun panin tui pawlkhat la-in lei keu tungah na sung ding a, Nail gun panin na lak tui pen lei keu tungah sisan suak ding hi,” a ci hi.
  </para>
  <para style="p">
    <verse number="10" style="v" />Ahih hangin Moses in { Topa } kiangah, “Oh, ka Topa aw, tumasiah hita leh na nasempa tungah thu na gen-a kipan hita leh, kei thugen a siam ka hi kei hi. Ka kam pau ol-in, ka pau awk hi,” a ci hi.
  </para>
  <para style="p">
    <verse number="11" style="v" />Tua ciangin { Topa } in ama kiangah, “Kua in mipa' kam bawl ahi hiam? Kua in amah pau theilo sak, bilngong sak, mu sak, mittaw sak ahi hiam? { Topa } ahi keimah hilo ka hi hiam?
  </para>
  <para style="p">
    <verse number="12" style="v" />Tua ahih ciangin tu-in pai in. Keimah in na thugenna-ah kong huh ding a, na thugen ding nang kong hilh ding hi,” a ci hi.
  </para>
  <para style="p">
    <verse number="13" style="v" />Ahih hangin amah in, “Oh, ka Topa aw, hong thum ing; midang khat sawl zaw in,” a ci hi.
  </para>
  <para style="p">
    <verse number="14" style="v" />Tua ciangin Moses tungah { Topa } heh a, amah in, “Levi mi na sanggampa Aaron om hilo ahi hiam? Amah in hoihtakin thu a gen theihna ka cian theih hi. En in, nangmah a dawn dingin amah hong paikhia a, amah in nang hong muh ciangin a lungsim sungah amah kipak ding hi.
  </para>
  <para style="p">
    <verse number="15" style="v" />Nangmah in ama kiangah thu na gen ding a, thute amah na theisak ding hi. Keimah in na thugenna uhah kong huh ding a, na hih ding uh kong hilh ding hi.
  </para>
  <para style="p">
    <verse number="16" style="v" />Amah in nang' tangin mite tungah thu gen ding hi. Amah in nang-a' dingin thu hong gensak ding a, nang in Pasian bangin na gen ding teng amah na sawl ding hi.
  </para>
  <para style="p">
    <verse number="17" style="v" />Nangmah in limte na bawlna ding ahi hih ciangkhut na khutsungah na tawi ding hi,” a ci hi.
  </para>
  <para style="p">
    <verse number="18" style="v" />Tua ciangin a sungpa Jethro' kiangah Moses pai-in ama kiangah, “Hong thum ing; Egypt-ah ka sanggamte kiangah kei hong ciahkik sakin amaute a nungta lai uh hiam hong mu sak in,” a ci hi. Jethro in Moses kiangah, “Cidam takin va ciahkik in,” a ci hi.
  </para>
  <para style="p">
    <verse number="19" style="v" />Midian gam sungah { Topa } in Moses kiangah, “Egypt-ah ciahkik in. Bang hang hiam cih leh nang a hong that nuam mi khempeuh si khinta uh hi,” a ci hi.
  </para>
  <para style="p">
    <verse number="20" style="v" />Tua ahih ciangin Moses in a zi leh a tapate la a, la khat tungah amaute tuang sakin, Egypt gamah ciah kik hi. Pasian in a tawi dingin a gen ciangkhut, Moses in ama khut sungah a tawi hi.
  </para>
  <para style="p">
    <verse number="21" style="v" />{ Topa } in Moses kiangah, “Egypt-ah na ciahkik ciangin, nangma hih theih dingin vangliatna kong piaksa na lamdangte khempeuh Faro' mai-ah na hih ding thei in. Ahih hangin keimah in ama lungsim ka khauhsak ding a, amah in mite paisaklo ding hi.
  </para>
  <para style="p">
    <verse number="22" style="v" />Nangmah in Faro' kiangah, ‘{ Topa } in hih bangin ci hi: Israel pen ka tapa a suak masa hi a,
  </para>
  <para style="p">
    <verse number="23" style="v" />nangma kiangah, “Amah in kei hong biak theihna dingin ka tapa paisak in,” kong ci hi. Amah paisak ding na nial leh, en in, na tapa a suak masa ka that ding hi, ci hi,’ ci in,” a ci hi.
  </para>
  <para style="p">
    <verse number="24" style="v" />Lampi-ah a giahna khatah { Topa } in Moses dawntuahin thah a sawm hi.
  </para>
  <para style="p">
    <verse number="25" style="v" />Tua ciangin Zipporah in meisuang khat la-in a tapa' vun dawn at khiatsak a, tua tawh Moses lawngin, “Nang pen kei' tungah sisan tawh ka pasal na hi taktak hi!” a ci hi.
  </para>
  <para style="p">
    <verse number="26" style="v" />Tua ahih ciangin { Topa } in Moses thatlo hi. Tua ciangin tuanu in, vun atna hangin “Sisan tawh ka pasal na hi hi,” a ci hi.
  </para>
  <para style="p">
    <verse number="27" style="v" />Tua laitakin { Topa } in Aaron kiangah, “Moses a dawn dingin sehnel gamah pai in,” ci hi. Tua ahih ciangin amah pai-in, Pasian' mualah Moses dawnin a nam hi.
  </para>
  <para style="p">
    <verse number="28" style="v" />{ Topa } in amah a sawlna thute khempeuh leh ama sep dinga a sawl limte khempeuh Moses in Aaron' tungah a gen hi.
  </para>
  <para style="p">
    <verse number="29" style="v" />Tua ciangin Moses leh Aaron pai-in Israel upate khempeuh a kaikhawm uh hi.
  </para>
  <para style="p">
    <verse number="30" style="v" />{ Topa } in Moses kianga a gensa thute khempeuh Aaron in gen a, Moses in mite' muhna-ah na lamdangte a lak hi.
  </para>
  <para style="p">
    <verse number="31" style="v" />Mite in um uh hi. Israel mite kiangah { Topa } hawhin, amau' thuaknate amah in a muh khitna thu amaute in a zak uh ciangin, amaute in a lu uh kunin Pasian a bia uh hi.
  </para>
  <chapter number="5" style="c" />
  <para style="p">
    <verse number="1" style="v" />Tua khit ciangin Faro' kiangah Moses leh Aaron pai-in, “Israel Pasian { Topa } in hih bangin ci hi: ‘Amaute in sehnel gamah kei-a' dingin pawi khat a kham theihna dingun ka mite paisak in,’ ci hi,” a ci uh hi.
  </para>
  <para style="p">
    <verse number="2" style="v" />Ahih hangin Faro in, “Ama thu mangin Israel mite ka paisakna dingin { Topa } na cih uh kua ahi hiam? { Topa } na cih uh ka thei kei hi. Tua thamloin Israel-te ka paisak kei ding hi,” na ci hi.
  </para>
  <para style="p">
    <verse number="3" style="v" />Tua ciangin amaute in, “Hebru-te' Pasian ko kiangah hong kilangzo hi. Hong thum ung; amah in natna ahih kei leh namsau tawh kote hong hihkha ding ahih manin, ni thum paina sehnel gamah kote hong paisakin, { Topa } ka Pasian uh' tungah biakna hong piasak in,” a ci uh hi.
  </para>
  <para style="p">
    <verse number="4" style="v" />Ahih hangin Egypt kumpipa in amaute kiangah, “Moses leh Aaron aw, bang hangin amau' nasepna panin mite paikhiasak ding na hi uh hiam? Na nasepnate uhah pai un,” na ci hi.
  </para>
  <para style="p">
    <verse number="5" style="v" />Tua ciangin Faro in, “En un, tu-in hih mite tam mahmah a, amau' nasepnate panin amaute na tawlngasak uh hi,” ci lai hi.
  </para>
  <para style="p">
    <verse number="6" style="v" />Tua ni mahin Faro in nasem ukte leh a nasem mapite thu pia a,
  </para>
  <para style="p">
    <verse number="7" style="v" />“Tumasiah-a bangin, leiseek bawlna dingin mite tungah buhtu na pia nawn kei ding uh hi. Amaute paisak un la, amau mah buhtu khawmsak tawm un.
  </para>
  <para style="p">
    <verse number="8" style="v" />Ahih hangin tumasiah-a a leiseek bawlzah mah uh amaute na bawlsak ding uh hi. Bangbang hita leh na khiam kei ding uh hi. Bang hang hiam cih leh amaute thadah uh hi. Tua ahih manin amaute kiko-in, ‘Kote hong paisakin ka Pasian uh tungah biakna hong piasak un’ ci uh hi.
  </para>
  <para style="p">
    <verse number="9" style="v" />Amaute in na semin zuau thute a donlohna dingin mihingte tungah nasep haksa zaw suan un,” a ci hi.
  </para>
  <para style="p">
    <verse number="10" style="v" />Tua ahih ciangin nasem ukte leh nasem mapite paikhia-in mite tungah, “Faro in hih bangin ci hi: ‘Note buhtu kong pia kei ding hi.
  </para>
  <para style="p">
    <verse number="11" style="v" />Note pai un la, na muhna peuhpeuh uhah na buhtu ding uh va zong tawm un. Ahih hangin na nasep ngeizah uh themkhat zong hong kikhiamlo ding hi,’ ci hi,” a ci uh hi.
  </para>
  <para style="p">
    <verse number="12" style="v" />Tua ahih ciangin a buhtu dingun buhkung a kaikhawm dingin Egypt gam khempeuhah mite kikhenthang uh hi.
  </para>
  <para style="p">
    <verse number="13" style="v" />Nasem ukte in kin ngaihsut uh a, “Buhtu hong kipiak hun mah bangin na nisim nasep zah uh zo un,” ci uh hi.
  </para>
  <para style="p">
    <verse number="14" style="v" />Israel mi nasem mapi, Faro' nasem ukte in amaute a uk dingin a koih sawn mite kisatin, “Bang hangin tu ciangdong, leiseek bawl ding na nasep khempeuh uh hih khin nailo na hi uh hiam?” ci-in kidong hi.
  </para>
  <para style="p">
    <verse number="15" style="v" />Tua ciangin Israel mi nasem mapite hong pai-in Faro' kiangah, “Bang hangin na nasemte hih bangin hong bawl na hi hiam?
  </para>
  <para style="p">
    <verse number="16" style="v" />Na nasemte tungah buhtu hong kipialo hi. Ahi zongin amaute in ko tungah, ‘Leiseek bawl un!’ hong ci hi. En in, na nasem kote hong kisat hi. Hih thu-ah nangma mite khialzaw hi,” a ci uh hi.
  </para>
  <para style="p">
    <verse number="17" style="v" />Ahih hangin amah in, “Note na thadah uh hi, note na thadah uh hi. Tua ahih ciangin note in, ‘Hong paisak un la, { Topa' } tungah biakna hong piasak un,’ na ci uh hi.
  </para>
  <para style="p">
    <verse number="18" style="v" />Tu-in pai un la na sem un. Bang hang hiam cih leh note buhtu hong kipialo ding a, ahi zongin leiseek a mal ngeina zah mah na piakhia ding uh hi,” a ci hi.
  </para>
  <para style="p">
    <verse number="19" style="v" />Amaute in, “Bangbang hita leh nisimin leiseek na seek zah uh khiamlo ding,” a cih ciangin, amaute thu haksapi sungah om ahihlam uh Israel mi nasem mapite in mu uh hi.
  </para>
  <para style="p">
    <verse number="20" style="v" />Amaute Faro kiang panin a paikhiat ciangun, amaute a na ngak Moses leh Aaron tawh kituak uh hi.
  </para>
  <para style="p">
    <verse number="21" style="v" />Amaute in, “{ Topa } in note hong enin thu hong khen hen. Bang hang hiam cih leh Faro leh a nasemte' muhna-ah kote a khial nong suaksak uh a, kote hong kithah theihna dingin thu a zong na hi uh hi,” a ci uh hi.
  </para>
  <para style="p">
    <verse number="22" style="v" />Tua ciangin { Topa' } lamah Moses kihei kikin, “{ Topa } aw, bang hangin nangmah in hih mite tungah siatna bawl na hi hiam? Bang hangin kei hong sawl peuhmah na hi hiam?
  </para>
  <para style="p">
    <verse number="23" style="v" />Bang hang hiam cih leh nangma min suangin Faro' kiangah thugen dingin ka pai khita kipan, amah in hih mite tungah siatna bawl napi-in nangmah in na mite na honkhia het kei hi,” a ci hi.
  </para>
  <chapter number="6" style="c" />
  <para style="p">
    <verse number="1" style="v" />Ahih hangin { Topa } in Moses kiangah, “Tu-in Faro' tungah ka bawl ding na mu ding hi. Bang hang hiam cih leh amah in utlopipi-in amaute sawlkhia ding hi. Amah in utlopipi-in ama leitang panin amaute hawlkhia taktak ding hi,” a ci hi.
  </para>
  <para style="p">
    <verse number="2" style="v" />Pasian in Moses kiangah, “Kei pen { Topa } ka hi hi.
  </para>
  <para style="p">
    <verse number="3" style="v" />Abraham, Isaac, leh Jakob-te' tungah Vanglian Pasian-in ka kilang a, ahih hangin { Topa } ahi keima min tawh amaute' tungah kei ka kitheisak kei hi.
  </para>
  <para style="p">
    <verse number="4" style="v" />Amaute tawlkhat sung a ten'na leitang ahi Kanaan gam amaute' tungah piak dingin amaute tawh ka thuciamna zong ka kipsak hi.
  </para>
  <para style="p">
    <verse number="5" style="v" />Tua thamloin Egypt mite in salin a neih Israel mite' thumna ka zazo a, ka thuciamna ka phawkzo hi.
  </para>
  <para style="p">
    <verse number="6" style="v" />Tua ahih ciangin Israel mite' tungah, ‘Kei pen { Topa } ka hi hi. Egypt mite' na na sepna uh panin note kong paikhiatpih ding hi. Amau' sal hihna panin note kong khahkhia ding a, a thahat ka khut zanin thukhenna nasep lian tawh note kong honkhia ding hi.
  </para>
  <para style="p">
    <verse number="7" style="v" />Keima mi dingin note kong la ding a, kei pen note' Pasian ka hi ding hi. Egypt mite' sila hihna panin note a hong paikhiatpihpa, { Topa } na Pasian uh ka hihna note in na thei ding uh hi.
  </para>
  <para style="p">
    <verse number="8" style="v" />Abraham, Isaac, leh Jakob-te' tunga ka ciam leitangah note kong paipih ding hi. Tua leitang na neih dingun note' tungah kong pia ding hi. Kei pen { Topa } ka hi hi, ci hi,’ ci in,” a ci hi.
  </para>
  <para style="p">
    <verse number="9" style="v" />Moses in tua bangmahin Israel mite tungah a gen hi. Ahih hangin amau' lungsim kitapna leh a salsuahna sung uhah a gimna uh hangin amaute in Moses' thu ngailo uh hi.
  </para>
  <para style="p">
    <verse number="10" style="v" />Tua ciangin { Topa } in Moses kiangah,
  </para>
  <para style="p">
    <verse number="11" style="v" />“Pai-in va tum in la, ama leitang panin Israel mite a paikhiat sakna ding Egypt kumpipa Faro' kiangah va gen in,” a ci hi.
  </para>
  <para style="p">
    <verse number="12" style="v" />Ahih hangin Moses in { Topa } kiangah, “En in, Israel mite nangawn in ka thu hong ngailo uh hi. Tua ahih ciangin bangci-in thugen siamlo keima thu, Faro in hong ngai ding ahi hiam?” a ci hi.
  </para>
  <para style="p">
    <verse number="13" style="v" />Ahih hangin { Topa } in Moses leh Aaron tungah thu gen a, Egypt gam panin Israel mite a paikhiatpih dingin note ka hong sawlna thu, Israel mite leh Egypt kumpipa Faro' tungah va gen un, ci-in a hanthawn hi.
  </para>
  <para style="p">
    <verse number="14" style="v" />Hihte pen amau' beh lutangte ahi hi: Israel' ta a suak masa Reuben' tapate: Hanok, Pallu, Hezron, leh Karmi ahi hi. Hihte pen Reuben-te beh ahi hi.
  </para>
  <para style="p">
    <verse number="15" style="v" />Simeon' tapate: Jemuel, Jamin, Ohad, Jakhin, Zohar, leh Kanaan numei' tapa Shaul ahi hi. Hihte pen Simeon-te beh ahi hi.
  </para>
  <para style="p">
    <verse number="16" style="v" />Hihte pen amau' khang tawh kizui-in Levi' tapate' min ahi hi: Gershon, Kohath, leh Merari hi a, Levi kum za leh kum sawmthumlesagih nungta hi.
  </para>
  <para style="p">
    <verse number="17" style="v" />Gershon' tapate: Amau' innkuan tawh kizui-in Libni leh Shimei ahi hi.
  </para>
  <para style="p">
    <verse number="18" style="v" />Kohath' tapate: Amram, Izhar, Hebron, leh Uzziel hi a, Kohath kum za leh kum sawmthumlethum nungta hi.
  </para>
  <para style="p">
    <verse number="19" style="v" />Merari' tapate: Mahli leh Mushi ahi hi. Hihte pen amau' khang tawh kizui-in Levi-te beh ahi hi.
  </para>
  <para style="p">
    <verse number="20" style="v" />Amram in ama pa' sanggamnu Jokhebed zi-in la a, tuanu in amah tawh Aaron leh Moses nei hi. Amram kum za leh kum sawmthumlesagih nungta hi.
  </para>
  <para style="p">
    <verse number="21" style="v" />Izhar' tapate: Korah, Nefeg, leh Zikri ahi hi.
  </para>
  <para style="p">
    <verse number="22" style="v" />Uzziel' tapate: Mishael, Elzafan, leh Sithri ahi hi.
  </para>
  <para style="p">
    <verse number="23" style="v" />Aaron in Amminadab' tanu, Nahshon' sanggamnu Elisheba zi-in la hi. Tuanu in amah tawh Nadab, Abihu, Eleazar, leh Ithamar nei hi.
  </para>
  <para style="p">
    <verse number="24" style="v" />Korah' tapate: Assir, Elkanah, leh Abiasaf hi a, hihte pen Korah-te beh ahi hi.
  </para>
  <para style="p">
    <verse number="25" style="v" />Aaron' tapa Eleazer in Putiel' tanute khat zi-in la hi. Tuanu in amah tawh Finehas nei hi. Hihte pen a innkuan kuanin Levi mite' beh lutangte ahi hi.
  </para>
  <para style="p">
    <verse number="26" style="v" />“Egypt gam panin Israel mite a honpi-in paikhiatpih in,” { Topa } in a cihna mite pen hih Aaron leh Moses ahi uh hi.
  </para>
  <para style="p">
    <verse number="27" style="v" />Egypt gam panin Israel mite paikhiatpihna ding thu Egypt kumpipa Faro' tunga thu a gente pen hih Moses leh Aaron ahi uh hi.
  </para>
  <para style="p">
    <verse number="28" style="v" />Egypt gamah Moses kiangah { Topa } in thu a gen ni-in,
  </para>
  <para style="p">
    <verse number="29" style="v" />{ Topa } in Moses kiangah, “Kei pen { Topa } ka hi hi. Na tunga kong gen khempeuh Egypt kumpipa Faro' tungah gen in,” a ci hi.
  </para>
  <para style="p">
    <verse number="30" style="v" />Ahih hangin Moses in { Topa } kiangah, “En in, kei pen thugen a siamlo mi ka hi hi. Tua ahih ciangin bangci-in Faro in ka thu hong ngai ding ahi hiam?” a ci hi.
  </para>
  <chapter number="7" style="c" />
  <para style="p">
    <verse number="1" style="v" />{ Topa } in Moses kiangah, “Thei in, Faro' tungah Pasian bangin nang kong bawl hi. Na sanggampa Aaron pen na kamsangpa hi ding hi.
  </para>
  <para style="p">
    <verse number="2" style="v" />Nang kong thupiak khempeuh na gen ding hi. Ama leitang panin Israel mite a paikhiat sakna dingin Faro' tungah na sanggampa Aaron in gen ding hi.
  </para>
  <para style="p">
    <verse number="3" style="v" />Ahih hangin keimah in Faro' lungsim ka khauhsak ding a, Egypt gamah ka limte leh ka na lamdangte tampi ka bawl khit hangin
  </para>
  <para style="p">
    <verse number="4" style="v" />Faro in nang' thu hong ngailo ding hi. Tua ciangin keimah in Egypt tungah gimna ka tungsak ding a, thukhen nasepna lianpite tawh Egypt gam panin Israel mi ahi ka mihonte ka paikhiatpih ding hi.
  </para>
  <para style="p">
    <verse number="5" style="v" />Keimah in Egypt tungah gimna tung sakin amaute' lak panin Israel mite ka paikhiatpih ciangin Egypt mite in { Topa } ka hihna hong thei ding uh hi,” a ci hi.
  </para>
  <para style="p">
    <verse number="6" style="v" />Moses leh Aaron zong { Topa' } sawl bangmahin gamta uh a, { Topa } in amaute a thupiak bangin amaute in sem uh hi.
  </para>
  <para style="p">
    <verse number="7" style="v" />Tu-in amaute in Faro' tungah thu a gen laitakun Moses kum sawmgiat pha a, Aaron kum sawmgiatlethum a pha hi.
  </para>
  <para style="p">
    <verse number="8" style="v" />{ Topa } in Moses leh Aaron' kiangah,
  </para>
  <para style="p">
    <verse number="9" style="v" />“Faro in note kiangah, ‘Note a thutak na hihna uh na lamdang khat tawh hong lak un,’ hong cih ciangin nangmah in Aaron kiangah, ‘Gulpi khat a suah theihna dingin na ciangkhut la in la, Faro' mai-ah khia suk in,’ ci in,” a ci hi.
  </para>
  <para style="p">
    <verse number="10" style="v" />Tua ahih ciangin Faro' kiangah Moses leh Aaron pai-in { Topa' } thupiak bangin gamta uh hi. Aaron in Faro leh a uliante' mai-ah a ciangkhut lawn suk a, gulpi khat a suak hi.
  </para>
  <para style="p">
    <verse number="11" style="v" />Tua ciangin Faro in a mipilte leh a aisan siamte a sam hi. Egypt mitphial siamte in zong amau' siamna tawh tua bang teek mahin a bawl thei uh hi.
  </para>
  <para style="p">
    <verse number="12" style="v" />Bang hang hiam cih leh a milip in a ciangkhut uh khia suk ciat uh a, tuate gulpi vive a suak hi. Ahih hangin Aaron' ciangkhut in amau' ciangkhutte a valhtum hi.
  </para>
  <para style="p">
    <verse number="13" style="v" />{ Topa' } gensa bangin Faro' lungsim khauh lai a, amah in amaute' thu ngailo hi.
  </para>
  <para style="p">
    <verse number="14" style="v" />Tua ciangin { Topa } in Moses kiangah, “Faro' lungsim khauh mahmah a, amah in mite paisak nuamlo hi.
  </para>
  <para style="p">
    <verse number="15" style="v" />Tua ahih manin zingsangin Nail gunah a pai ciangin amah tawh a kimu dingin nang zong pai in. Gulpi a suak na ciangkhut pen mah tawi in la, gun gei-ah amah ngak in.
  </para>
  <para style="p">
    <verse number="16" style="v" />Amah tawh na kimuh ciangin ama kiangah, ‘Sehnel gam sungah ama mite in amah a biak theihna dingin a mite na paisakna ding a gen dingin Hebru-te' Pasian, { Topa } in nang' kiangah kei hong sawl khin hi. Ahi zongin tu ciangdong ama thu na mang kei hi.
  </para>
  <para style="p">
    <verse number="17" style="v" />Tua ahih manin { Topa } in, “Keima sep ding thute a muh ciangin kei kua ka hi hiam cih hong thei ding hi,” ci hi. En in, hih ka ciangkhut tawh gun tui ka sat ding a, tuite, sisan hong suak ding hi.
  </para>
  <para style="p">
    <verse number="18" style="v" />Ngasate si ding a, gun tui uihgawp ding ahih manin Egypt mite in dawn theilo ding uh hi,’ ci in,” a ci hi.
  </para>
  <para style="p">
    <verse number="19" style="v" />{ Topa } in Moses kiangah, “Aaron kiangah hih bangin gen in: ‘Na ciangkhut la in la, sisan a suah theihna dingin Egypt tuite, amau' gunte, amau' luite, amau' bualte' tung leh amau' tuili khempeuhte' tungah na khut zan in. Egypt gam sunga sing beel leh suang beel khempeuh sung nangawnah sisan om ding hi,’ ci in,” a ci hi.
  </para>
  <para style="p">
    <verse number="20" style="v" />Moses leh Aaron in { Topa' } thupiak bangin hih uh hi. Faro leh ama uliante' muhin amah in ciangkhut vik to-in Nail gun sunga om tui sat a, Nail gun sunga om tui khempeuh sisan a suak hi.
  </para>
  <para style="p">
    <verse number="21" style="v" />Nail gun sunga ngasate si hi. Nail gun uih a, Egypt mite in Nail gun pan-a tui dawn theilo uh hi. Egypt gamsung khempeuhah sisan om hi.
  </para>
  <para style="p">
    <verse number="22" style="v" />Ahih hangin Egypt mitphial siamte in amau' siamna tawh tua bangmah bawl thei uh hi. Tua ahih ciangin Faro' lungsim a khauh ngei mahin khauh a, { Topa' } gensa bangin amah in amaute' thu ngailo hi.
  </para>
  <para style="p">
    <verse number="23" style="v" />Faro kihei-in a inn sungah pai a, amah in a lungsim nangawnah tua thu ngaihsutin nei nawnlo hi.
  </para>
  <para style="p">
    <verse number="24" style="v" />Amaute in Nail gun tui dawn theilo uh ahih manin Egypt mite khempeuh in Nail gun kiim tengah tui dawn ding a to uh hi.
  </para>
  <para style="p">
    <verse number="25" style="v" />{ Topa } in gun a sat zawh ni sagih pha ta hi.
  </para>
  <chapter number="8" style="c" />
  <para style="p">
    <verse number="1" style="v" />Tua ciangin { Topa } in Moses tungah, “Faro' kiangah pai-in ama tungah, ‘{ Topa } in hih bangin ci hi: “Amaute in keimah hong biak theihna dingin ka mite paisak in.
  </para>
  <para style="p">
    <verse number="2" style="v" />Ahih hangin amaute na paisak kei leh, en in, na gam khempeuh uiphukte tawh ka gimsak ding hi.
  </para>
  <para style="p">
    <verse number="3" style="v" />Nail gun pen uiphukte tawh kidim ding a, tuate pen na innsung, na lupna inndei sung, na lupna tung, na nasemte leh na mipihte' innsung, na meikhukte leh na annel mekna kuang sung uhah hong pai ding uh hi.
  </para>
  <para style="p">
    <verse number="4" style="v" />Uiphukte, nang' tung leh na nasemte khempeuh tungah hong pai ding hi,” ci hi,’ ci-in gen in,” a ci hi.
  </para>
  <para style="p">
    <verse number="5" style="v" />{ Topa } in Moses tungah, “Aaron kiangah hih bangin gen in: ‘Gunte, luite, leh tuilite tungah na ciangkhut zan in la, Egypt leitang tungah uiphukte paisak in,’ ci-in gen in,” a ci hi.
  </para>
  <para style="p">
    <verse number="6" style="v" />Tua ahih ciangin Aaron in Egypt tuite tungah a khut zan a, uiphukte hong pai-in Egypt leitang a tuam hi.
  </para>
  <para style="p">
    <verse number="7" style="v" />Ahih hangin mitphial siamte in amau' siamna tawh tua bangmah bawl thei uh a, Egypt leitang tungah uiphukte omsak uh hi.
  </para>
  <para style="p">
    <verse number="8" style="v" />Tua ciangin Faro in Moses leh Aaron samin, “Kei leh ka mite' kiang panin uiphukte a lakkhiatna dingin { Topa' } tungah thum in. { Topa' } tungah biakna a pia dingin mite ka paisak ding hi,” a ci hi.
  </para>
  <para style="p">
    <verse number="9" style="v" />Tua ciangin Moses in Faro' kiangah, “Nail gun sung cih simloh, nangma kiang leh na innte panin uiphukte a beina dingin nang leh na nasemte leh na mite-a' dingin ka thum theihna dingin a hun khat seh in,” a ci hi.
  </para>
  <para style="p">
    <verse number="10" style="v" />Amah in, “Zing ciang,” ci hi. Moses in, “{ Topa } ahi kote' Pasian tawh a kibang kuamah omlo hi, ci-in na theihna dingin nangma cih bang hi ta hen.
  </para>
  <para style="p">
    <verse number="11" style="v" />Nang leh na innte leh na nasemte leh na mite' kiang panin uiphukte paikhia ding uh a, Nail gun sung bekah omlai ding hi,” a ci hi.
  </para>
  <para style="p">
    <verse number="12" style="v" />Tua ahih ciangin Faro' kiang panin Moses leh Aaron a paikhia uh hi. Faro' tungah a tun'sak uiphukte a beisakna dingin { Topa' } tungah Moses in thu a ngen hi.
  </para>
  <para style="p">
    <verse number="13" style="v" />{ Topa } in Moses' nget bangin hih a, innte leh huang sung leh lote panin uiphukte a si hi.
  </para>
  <para style="p">
    <verse number="14" style="v" />Amaute in a lomlomin tuate khawm uh a, gamsung teng uih hi.
  </para>
  <para style="p">
    <verse number="15" style="v" />Ahih hangin nopna a omkik lam Faro in a muh ciangin, amah in a lungsim khauhsak a, { Topa' } gensa bangin amau' thu ngailo hi.
  </para>
  <para style="p">
    <verse number="16" style="v" />Tua ciangin { Topa } in Moses tungah, “Aaron' kiangah hih bangin gen in: ‘Egypt gamsung khempeuhah thokang a omna dingin na ciangkhut zanin leivui sat in,’ ci in,” a ci hi.
  </para>
  <para style="p">
    <verse number="17" style="v" />Amaute in tua bangmahin hih uh hi. Aaron in a ciangkhut tawh leivui sat a, mihing tung leh ganhing tungah thokang hong om hi. Egypt gamsung khempeuhah leivui teng thokang suak hi.
  </para>
  <para style="p">
    <verse number="18" style="v" />Mitphial siamte in amau' siamna tawh thokang pian'sak ding sin uh a, ahih hangin amaute in hih theilo uh hi. Tua ahih ciangin mihing leh ganhing tungah thokangte om hi.
  </para>
  <para style="p">
    <verse number="19" style="v" />Mitphial siamte in Faro' kiangah, “Hih pen Pasian' nasepna ahi hi,” ci uh hi. Ahih hangin Faro' lungsim khauh a, { Topa' } gensa bangin amah in amaute' thu ngailo hi.
  </para>
  <para style="p">
    <verse number="20" style="v" />Tua ciangin { Topa } in Moses kiangah, “Zingsangin tho baihin gunah Faro hong pai ding ngakin ama kiangah, ‘{ Topa } in hih bangin ci hi: “Amaute in keimah hong biak theihna dingun ka mite paisak in.
  </para>
  <para style="p">
    <verse number="21" style="v" />Tua bang hiloin, ka mite na paisak kei leh, en in, nang leh na nasemte leh na mite' tung leh na innte sungah tho honpite kong sawl ding hi. Egypt mite' innte leh tuate' din'na leitang zong tho honpite tawh kidim ding hi.
  </para>
  <para style="p">
    <verse number="22" style="v" />Ahih hangin tua ni ciangin kei pen hih leitang tungah { Topa } ka hihna na theihna dingin tho honpite a omlohna dingin ka mite a ten'na Goshen leitang keimah in ka tuam koih ding hi.
  </para>
  <para style="p">
    <verse number="23" style="v" />Tua bangin keima mite leh nangma mite a kilamdan'na khat ka bawl ding hi. Zing ciangin hih lim hong om ding hi,” ci hi,’ ci-in gen in,” a ci hi.
  </para>
  <para style="p">
    <verse number="24" style="v" />{ Topa } in tua bangmahin hih ahih manin Faro' innsung leh ama nasemte' innsungah tho honpi hong pai a, thote' hangin Egypt gamsung khempeuh leitang kisia hi.
  </para>
  <para style="p">
    <verse number="25" style="v" />Tua ciangin Faro in Moses leh Aaron sam a, “Pai un; hih gam sungah na Pasian tung uhah biakna pia un,” a ci hi.
  </para>
  <para style="p">
    <verse number="26" style="v" />Ahih hangin Moses in, “Tua bangin hih ding kituaklo hi. Bang hang hiam cih leh Egypt mite-a' dingin a deihhuailo biaknate kote in { Topa } ka Pasian uh tungah ka pia ding uh hi. Egypt mite-a' dingin a deihhuailo biaknate amau' muhna-ah pia le ung, amaute in suang tawh kote hong deng ding uh hilo ahi hiam?
  </para>
  <para style="p">
    <verse number="27" style="v" />Kote, ni thum paina sehnel gamah pai-in ama hong thupiak ding bangin { Topa } ka Pasian uh tungah biakna ka va pia ding uh hi,” a ci hi.
  </para>
  <para style="p">
    <verse number="28" style="v" />Tua ahih ciangin Faro in, “Sehnel gamah { Topa } na Pasian uh tungah biakna a pia dingin note kong paisak ding hi. Ahi zongin gamlapi-ah na pai kei ding uh hi. Kei-a' dingin zong hong thumsak un,” a ci hi.
  </para>
  <para style="p">
    <verse number="29" style="v" />Tua ciangin Moses in, “En in, nang kiang panin kei paikhia-in Faro' kiang pan, a nasemte' kiang pan, leh a mite' kiang panin tho honpite zing ciangin a paikhiat theihna dingin { Topa' } tungah thu ka ngen ding hi. Ahi zongin { Topa' } tungah biakna a pia dingin mite paisak lohna tawh Faro hong zuautat kik nawn kei in,” a ci hi.
  </para>
  <para style="p">
    <verse number="30" style="v" />Tua ahih ciangin Faro' kiang panin Moses paikhia-in { Topa' } tungah thu a ngen hi.
  </para>
  <para style="p">
    <verse number="31" style="v" />{ Topa } in Moses' nget bangin pia a, Faro' kiang, a nasemte' kiang, leh a mite' kiang panin tho honpite lakhia a, khat zong om nawnlo hi.
  </para>
  <para style="p">
    <verse number="32" style="v" />Ahi zongin Faro in hih hunin zong a lungsim khauhsak lai a, mite paisaklo hi.
  </para>
  <chapter number="9" style="c" />
  <para style="p">
    <verse number="1" style="v" />Tua ciangin { Topa } in Moses tungah, “Faro' kiangah pai-in ama kiangah, ‘{ Topa, } Hebru-te' Pasian in hih bangin ci hi: “Amaute in keimah hong biak theihna dingin ka mite paisak in.
  </para>
  <para style="p">
    <verse number="2" style="v" />Bang hang hiam cih leh nang in amaute paisak ding nialin amaute na let lai leh,
  </para>
  <para style="p">
    <verse number="3" style="v" />lo sunga om ganhing, sakolte, late, kalaohte, bawnghonte, leh tuuhonte tungah a nasia mahmah gimna ka tungsak ding hi.
  </para>
  <para style="p">
    <verse number="4" style="v" />Israel mite-a' khempeuh khat beek a sihlohna dingin Israel-te' ganhingte leh Egypt-te' ganhingte' kikalah { Topa } in a kilamdan'na khat ka bawl ding hi,” ci hi,’ ci-in gen in,” a ci hi.
  </para>
  <para style="p">
    <verse number="5" style="v" />{ Topa } in a hun khat seh a, “Zing ciangin { Topa } in hih gam sungah hih na hong sem ding hi,” a ci hi.
  </para>
  <para style="p">
    <verse number="6" style="v" />A zing ciangin { Topa } in hih na sem hi. Egypt mite' ganhing khempeuh si a, ahih hangin Israel mite' ganhing khat zong silo hi.
  </para>
  <para style="p">
    <verse number="7" style="v" />Faro in a en dingin mi sawl a, Israel-te' ganhing khat zong na silo hi. Ahih hangin Faro' lungsim khauh lai a, amah in mite paisaklo hi.
  </para>
  <para style="p">
    <verse number="8" style="v" />{ Topa } in Moses leh Aaron' kiangah, “Meiphualpi panin khut dimin vut la un la, Faro' muhin vantung lamah Moses in lawn hen.
  </para>
  <para style="p">
    <verse number="9" style="v" />Tua vutte, Egypt gam khempeuhah leivui nel bangin kithehthang ding a, Egypt gamsung khempeuhah mihing leh ganhing tungah meimatum suakin kilawhgawp ding hi,” a ci hi.
  </para>
  <para style="p">
    <verse number="10" style="v" />Tua ahih ciangin amaute in meiphualpi panin vutte la-in Faro' mai-ah ding uh a, Moses in vantung lamah tuate lawn a, tuate in mihing leh ganhing tungah meimatum piangsakin kilawhgawp hi.
  </para>
  <para style="p">
    <verse number="11" style="v" />Mitphial siamte in meimatum veina hangin Moses demzo nawnlo uh hi. Bang hang hiam cih leh mitphial siamte leh Egypt mite khempeuh in meimatum vei uh hi.
  </para>
  <para style="p">
    <verse number="12" style="v" />Ahih hangin { Topa } in Faro' lungsim khauhsak a, { Topa } in Moses' tunga a gensa bangin amah in amaute' thu ngailo hi.
  </para>
  <para style="p">
    <verse number="13" style="v" />Tua ciangin { Topa } in Moses kiangah, “Zingsangin tho baih in la, Faro' mai-ah dingin ama kiangah, ‘Hebru mite' Pasian, { Topa } in hih bangin ci hi: “Amaute in keimah hong biak theihna dingun ka mite paisak in.
  </para>
  <para style="p">
    <verse number="14" style="v" />Bang hang hiam cih leh leitung khempeuhah kei tawh a kibang khat beek omlo hi, ci-in na theihna dingin hih hunin na inn sungtawng dong leh na nasemte leh na mite' tungah ka gimnate khempeuh kong tungsak ding hi.
  </para>
  <para style="p">
    <verse number="15" style="v" />Bang hang hiam cih leh tu-in keimah in ka khut zanin natna tawh nang leh na mite hong vatgawpin, leitung panin note hong kibeisak thei hi.
  </para>
  <para style="p">
    <verse number="16" style="v" />Ahi zongin leitung khempeuhah keima min a kipulak theihna dingin note tungah ka vangliatna lah ding deihna-in kong nungtasak lai hi.
  </para>
  <para style="p">
    <verse number="17" style="v" />Ka mite tungah nang kiliansak lai-in amaute na paisak kei hi.
  </para>
  <para style="p">
    <verse number="18" style="v" />En in, zing ciang tubang hunin Egypt gam a kisat-a kipanin tuhun dongin tua bang a kimu ngeilo, a tam mahmah gialpi ka kiasak ding hi.
  </para>
  <para style="p">
    <verse number="19" style="v" />Tua ahih ciangin tu-in mi sawl in la, na ganhingte leh gamlaka na neihte khempeuh a muan'huai bukna-ah koih in. Bang hang hiam cih leh inn-ah a kipaipihlo, gamlaka om mihing leh ganhing tungah gialpi kia ding a, amaute si ding uh hi,” ci hi,’ ci-in gen in,” a ci hi.
  </para>
  <para style="p">
    <verse number="20" style="v" />Tua ciangin Faro' nasemte' lak panin { Topa' } thu a zahtak mi in ama silate leh a ganhingte inn-ah taisak hi.
  </para>
  <para style="p">
    <verse number="21" style="v" />Ahi zongin { Topa' } thu a donlo mi in ama silate leh a ganhingte gamlakah nusia hi.
  </para>
  <para style="p">
    <verse number="22" style="v" />{ Topa } in Moses kiangah, “Egypt gamsung khempeuh-a mihing leh ganhing leh gamlak kungte khempeuh tungah gialpi a kiat theihna dingin vantung lamah na khut zan in,” a ci hi.
  </para>
  <para style="p">
    <verse number="23" style="v" />Tua ciangin Moses in vantung lamah a ciangkhut a zan hi. { Topa } in van gingsakin gialpi kiasak a, leitungah keek kia suk hi. { Topa } in Egypt gam sungah gialpi zusak hi.
  </para>
  <para style="p">
    <verse number="24" style="v" />Egypt gam minam khat a suah khit-a kipanin tua bang a om ngeilo, a tam mahmah gialpi leh gialpi lakah khua phia-in keek ging om tawntung hi.
  </para>
  <para style="p">
    <verse number="25" style="v" />Gialpi in Egypt gam sunga a om mihing leh ganhing, na khempeuh deenggawp hi. Gialpi in gamlak kung khempeuh deenggawp a, gamlak singkung khempeuh deengtan hi.
  </para>
  <para style="p">
    <verse number="26" style="v" />Israel mite a omna Goshen gam bekah gialpi kialo hi.
  </para>
  <para style="p">
    <verse number="27" style="v" />Tua ciangin Faro in mi sawlin Moses leh Aaron samsakin amaute kiangah, “Tutungin ka khial hi. { Topa } man hi. Kei leh ka mite ka khial uh hi.
  </para>
  <para style="p">
    <verse number="28" style="v" />{ Topa' } tungah thum un. Bang hang hiam cih leh hih vanging leh gialpi kicingzo hi. Note kong paisak ding a, note na khawl nawn kei ding uh hi,” a ci hi.
  </para>
  <para style="p">
    <verse number="29" style="v" />Moses in ama kiangah, “Khuapi panin ka paikhiat khit phetin { Topa' } lamah ka khut ka zan ding hi. Leitung pen { Topa}-a' hi, ci-in na theihna dingin vanging tawpin gialpi om nawnlo ding hi.
  </para>
  <para style="p">
    <verse number="30" style="v" />Ahih hangin nang leh na nasemte in ahih leh, { Topa } Pasian na zahtak nailohna uh ka thei hi,” a ci hi.
  </para>
  <para style="p">
    <verse number="31" style="v" />(Anthul kungte leh mangbuhham kisia hi. Bang hang hiam cih leh mangbuhhamte a vuih laitak hi a, anthul kungte a pak laitak ahi hi.
  </para>
  <para style="p">
    <verse number="32" style="v" />Ahih hangin mangbuh leh mangbuhmante sialo hi. Bang hang hiam cih leh tuate khangham nailo hi.)
  </para>
  <para style="p">
    <verse number="33" style="v" />Tua ahih ciangin Faro' kiang pan khuapi pualamah Moses paikhia a, { Topa' } lamah a khut zanin thu a ngen hi. Vanging leh gialpi tawp pah a, leitungah guah bua nawnlo hi.
  </para>
  <para style="p">
    <verse number="34" style="v" />Ahih hangin guah leh gialpi leh vanging a khawlna Faro in a muh ciangin amah khial lai a, amah leh a nasemte in a lungsim uh khauhsak uh hi.
  </para>
  <para style="p">
    <verse number="35" style="v" />Tua ahih ciangin { Topa } in Moses tung tawnin a gensa bangin Faro' lungsim khauh lai a, amah in Israel mite paisaklo hi.
  </para>
  <chapter number="10" style="c" />
  <para style="p">
    <verse number="2" style="v" />Tua ciangin { Topa } in Moses tungah, “Faro' kiangah pai in. Bang hang hiam cih leh amaute' lakah hih keima limte ka lah theihna ding leh keimah in Egypt mite ka mawlpihna leh amaute' lakah bang limte bawl khin cihna thu na tate leh na tute' zakna-ah na gen theihna ding leh, { Topa } ka hihna na theihna dingin ama lungsim leh a nasemte' lungsim ka khauhsak hi,” a ci hi.
  </para>
  <para style="p">
    <verse number="3" style="v" />Tua ahih ciangin Faro' kiangah Moses leh Aaron pai-in ama kiangah, “Hebru mite' Pasian, { Topa } in hih bangin ci hi: ‘Ka mai-ah nang na kiniamkhiatna ding bang tanvei nial ding na hi hiam? Amaute in keimah hong biak theihna dingin ka mite paisak in.
  </para>
  <para style="p">
    <verse number="4" style="v" />Bang hang hiam cih leh ka mite paisak ding na nial leh, zing ciangin na gam sungah kauphete kong paipih ding a,
  </para>
  <para style="p">
    <verse number="5" style="v" />kuamah in leitang a muh theihlohna dingin tuate in lei maitang khempeuh tuam ding uh hi. Gialpi khit cianga nang-a' dinga a omlai sunte amaute in ne ding uh hi. Tuate in gamlaka a po nangma singkung khempeuh ne ding uh a,
  </para>
  <para style="p">
    <verse number="6" style="v" />nangma innte leh na nasemte khempeuh leh Egypt mite' inn khempeuhah dim ding uh hi. Na pu na pate uh leitang tungah a pian' uha kipan tuni donga tua bang a muh ngeilohte uh hi ding hi,’ ci hi,” ci-in a gen hi. Tua ciangin amah kihei-in Faro' kiang panin a paikhia hi.
  </para>
  <para style="p">
    <verse number="7" style="v" />Faro' nasemte in ama kiangah, “Eite tungah hih mipa bang tanvei thangzak hong hi niloh ding ahi hiam? Amaute in amau' Pasian, { Topa } a biak theihna dingun mite paisak in. Egypt a siatna theitel nailo na hi hiam?” a ci uh hi.
  </para>
  <para style="p">
    <verse number="8" style="v" />Tua ahih ciangin Faro kiangah Moses leh Aaron kipaipih kik hi. Faro in amaute kiangah, “Pai un; { Topa}, na Pasian uh va bia un. Ahi zongin kua teng pai ding na hi uh hiam?” a ci hi.
  </para>
  <para style="p">
    <verse number="9" style="v" />Moses in, “Ka khangnote uh leh ka khanghamte uh tawh ka paikhawm ding uh hi. Ka tapate uh, ka tanute uh, ka tuuhonte uh, leh ka bawnghonte uh tawh ka pai ding uh hi. Bang hang hiam cih leh { Topa}-a' dingin pawi khat ka kham ding uh hi,” a ci hi.
  </para>
  <para style="p">
    <verse number="10" style="v" />Faro in amaute kiangah, “Note tawh na naupangte uh kong paisak taak leh note tawh { Topa } hong om ta ve! En un, note in ngimna hoihlo na nei uh hi.
  </para>
  <para style="p">
    <verse number="11" style="v" />Tua bang hilo ding! Note' lak panin pasalte pai un la, { Topa } va bia un. Bang hang hiam cih leh tua pen nomau' ut ahi hi,” a ci hi. Faro' omna panin amaute kihawlkhia hi.
  </para>
  <para style="p">
    <verse number="12" style="v" />Tua ciangin { Topa } in Moses kiangah, “Egypt leitang tungah amaute hong omin, gialpi in a deen' baang kung khempeuh a ne ding kauphete sapna-in Egypt leitang tungah na khut zan khia in,” a ci hi.
  </para>
  <para style="p">
    <verse number="13" style="v" />Tua ahih ciangin Moses in Egypt leitang tungah a ciangkhut zan a, { Topa } in tua sun tawntung leh tua zan tawntung leitang tungah nisuahna huih a nungsak hi. Zingsang ciangin nisuahna huih in kauphete hong tun' khin hi.
  </para>
  <para style="p">
    <verse number="14" style="v" />Tua masiah kauphe hon tua banga a tam a om ngeilo, cikmah ciangin zong a omkik ngeilo ding, Egypt leitang tung khempeuhah kauphe hong om a, Egypt gam buppi-ah a dim uh hi.
  </para>
  <para style="p">
    <verse number="15" style="v" />Bang hang hiam cih leh tuate in lei maitang khempeuh tuam uh a, leitang mial hi. Tuate in leitang tunga kung khempeuh leh gialpi' deen' baang singkung gah khempeuh ne uh hi. Egypt leitang tung khempeuhah gamlak singkung hita leh kungno hita leh a hing khat beek om nawnlo hi.
  </para>
  <para style="p">
    <verse number="16" style="v" />Tua ciangin Faro in Moses leh Aaron nawh sap a, “{ Topa } na Pasian' tung leh nangma tungah ka khial khin hi.
  </para>
  <para style="p">
    <verse number="17" style="v" />Tua ahih ciangin tu-in ka khialhna hong maisak in. Tu-a khatvei bek, kong thum hi; keima tung panin hih sihna a lakkhiat ding { Topa } na Pasian' tungah thum in,” a ci hi.
  </para>
  <para style="p">
    <verse number="18" style="v" />Tua ahih ciangin Faro kiang panin amah paikhia-in { Topa' } tungah a thum hi.
  </para>
  <para style="p">
    <verse number="19" style="v" />{ Topa } in nitumna huihpi hat mahmah khat nungsak a, tua huih in kauphete laamto-in San Tuipi sung a den'na hi. Egypt gam sungah kauphe khat zong om nawnlo hi.
  </para>
  <para style="p">
    <verse number="20" style="v" />Ahih hangin { Topa } in Faro' lungsim khauhsak a, amah in Israel mite paisaklo hi.
  </para>
  <para style="p">
    <verse number="21" style="v" />Tua ciangin { Topa } in Moses kiangah, “Mite in khuamial sung a zawtna ding, Egypt leitang tungah khuamial a om theihna dingin vantung lamah na khut zan in,” a ci hi.
  </para>
  <para style="p">
    <verse number="22" style="v" />Tua ahih ciangin Moses in vantung lamah a khut zan a, Egypt leitang tung khempeuh ni thum sung khua mial bikbek hi.
  </para>
  <para style="p">
    <verse number="23" style="v" />Ni thum sung amau khatlekhat kimu theilo uh a, ama omna panin kuamah paikhia theilo hi. Ahih hangin Israel mite in amau' ten'na-ah khuavak nei uh hi.
  </para>
  <para style="p">
    <verse number="24" style="v" />Tua ciangin Faro in Moses samin, “Pai un, { Topa } va bia un; na tate uh zong note tawh hong pai thei ding hi. Na tuuhonte uh leh na bawnghonte uh omsak lai un,” a ci hi.
  </para>
  <para style="p">
    <verse number="25" style="v" />Ahih hangin Moses in, “{ Topa } ka Pasian uh tungah ka piak theihna dingun biakpiakna leh meihal biakna kote nong neihsak kul hi.
  </para>
  <para style="p">
    <verse number="26" style="v" />Ka ganhingte uh zong kote tawh a pai kul hi. Ganno khat zong kinusialo ding hi. Bang hang hiam cih leh { Topa } ka Pasian uh ka biakna dingun tuate ka paipih ding uh hi. A mun ka tun' matengun bang pen tawh { Topa } bia ding cih ka thei kei uh hi,” a ci hi.
  </para>
  <para style="p">
    <verse number="27" style="v" />Ahih hangin { Topa } in Faro' lungsim khauhsak a, amah in amaute paisak lo hi.
  </para>
  <para style="p">
    <verse number="28" style="v" />Tua ciangin Faro in ama kiangah, “Kei kiang panin kihem in. Nang kidawm in. Ka maitang hong mu kik nawn kei in. Bang hang hiam cih leh ka maitang nong muh ni-in nang na si ding hi,” a ci hi.
  </para>
  <para style="p">
    <verse number="29" style="v" />Moses in, “Na cih bang hita hen! Na maitang kong mu kik nawn kei ding hi,” a ci hi.
  </para>
  <chapter number="11" style="c" />
  <para style="p">
    <verse number="1" style="v" />{ Topa } in Moses kiangah, “Faro leh Egypt tungah gimna khat ka tungsak lai ding a, tua khit ciangin hih lai mun panin amah in note hong paisak ding hi. Amah in note hong paisak ciangin note hong hawlkhia mang khin ding hi.
  </para>
  <para style="p">
    <verse number="2" style="v" />Pasal peuhmah in a vengte kiang pan, numei peuhmah in zong a vengte' kiang mah panin ngun leh kham kizepnate a nget theihna dingun mite' zakin thu gen in,” a ci hi.
  </para>
  <para style="p">
    <verse number="3" style="v" />{ Topa } in Egypt mite' muhna-ah mite maipha pia hi. Tua thamloin, mipa Moses pen Egypt leitang tung, Faro' nasemte' muhna, leh mite' muhna-ah lian mahmah hi.
  </para>
  <para style="p">
    <verse number="4" style="v" />Moses in Faro' kiangah, “{ Topa } in hih bangin ci hi: Zankim pawlin Egypt mite' lakah ka pai ding hi.
  </para>
  <para style="p">
    <verse number="5" style="v" />Kumpi tokhom tunga tu Faro' tacil-a kipanin an gawina nunga a om nasem numei tacil dong leh ganhing tacil khempeuh, Egypt gam sungah tacil khempeuh si ding hi.
  </para>
  <para style="p">
    <verse number="6" style="v" />Cikmahin tua bang a om ngeilo, cikmah ciangin zong a omkik ngeilo ding kahna lianpi Egypt leitang tung khempeuhah om ding hi.
  </para>
  <para style="p">
    <verse number="7" style="v" />Ahih hangin Egypt mite leh Israel mite a kilamdangin { Topa } in bawl hi, ci-in na theihna dingun Israel mite, mihing hita leh ganhing hita leh, ui khat nangawn zong taulo ding hi, ci hi” a ci hi.
  </para>
  <para style="p">
    <verse number="8" style="v" />Tua ciangin Moses in Faro' kiangah, “Na uliante khempeuh keima kiangah hong paisukin, keima kiangah hong kun ding uh a, ‘Nang leh nangmah hong zui khempeuh paikhia un,’ hong ci ding uh hi. Tua khit ciangin kei ka paikhia ding hi,” ci thuah lai hi. Tua ciangin Faro' kiang panin amah a heh mahmahsa-in a paikhia hi.
  </para>
  <para style="p">
    <verse number="9" style="v" />Tua ciangin { Topa } in Moses kiangah, “Egypt tungah na lamdang tam ka bawl theihna dingin Faro in na thu hong ngailo lai ding hi,” a ci hi.
  </para>
  <para style="p">
    <verse number="10" style="v" />Moses leh Aaron in hih na lamdangte khempeuh Faro' mai-ah a bawl uh hi. { Topa } in Faro' lungsim khauhsak a, amah in Israel mite a leitang panin paikhiasak lo hi.
  </para>
  <chapter number="12" style="c" />
  <para style="p">
    <verse number="1" style="v" />Egypt gam sungah { Topa } in Moses leh Aaron kiangah,
  </para>
  <para style="p">
    <verse number="2" style="v" />“Tu kha pen note-a' dingin kum kipatna hi ding a, note-a' dingin kum khat sungah a kha masa hi ding hi.
  </para>
  <para style="p">
    <verse number="3" style="v" />Israel mihon khempeuhte tungah gen in. Tu kha ni sawm ni-in innkuan khat-a' dingin tuuno ahih kei leh keelno khat, amau' innkuan phazah tawh kituakin amaute in ganno khat ciat go ding uh hi.
  </para>
  <para style="p">
    <verse number="4" style="v" />Ganno khat a ne ding innkuanmi a tawmluat leh amau' innzom a vengte tawh a mi tawh kituakin a sa hawm ding uh hi. A mi tamna leh a nekzah uh tawh kizui-in ganno man pia ding uh hi.
  </para>
  <para style="p">
    <verse number="5" style="v" />Na ganno uh a sitbaanglo hi ding a, kum khat a pha a pa hi ding hi. Tua pen tuu ahi a, keel ahi zongin, khat peuhpeuh hi thei ding hi.
  </para>
  <para style="p">
    <verse number="6" style="v" />Tua gannote pen Israel mihonte khempeuh in a gawh ding hun nitak khuamui, tua kha ni sawmleli dong na kem ding uh hi.
  </para>
  <para style="p">
    <verse number="7" style="v" />Tua ciangin amaute in a si kimkhat la-in a nekna uh inn kongkhak khuam nihte leh a bangtungzawl nuh ding uh hi.
  </para>
  <para style="p">
    <verse number="8" style="v" />Amaute in tua zanin a sa hangkeu-in ne ding uh a, silngo sawhloh anlum leh a kha mehteh tawh amaute in ne ding uh hi.
  </para>
  <para style="p">
    <verse number="9" style="v" />A sate mun khat peuhpeuh a sial ahi a, tui tawh huanin ahi zongin ne loin, a lu leh a khete leh a sungkuate tawh hang-in na ne ding uh hi.
  </para>
  <para style="p">
    <verse number="10" style="v" />Zingsang dong a khing na omsak kei ding uh a, zingsang cianga a khing omlai peuhmah na haltum ding uh hi.
  </para>
  <para style="p">
    <verse number="11" style="v" />Hih bang zia-in na ne ding uh hi: Na kawng uh gakin, na khedap uh na khe uhah bulhin, na ciangkhut uh na khut uhah na tawi ding uh a, na nawh nek ding uh hi. Tua pen { Topa' } Paisan Pawi ahi hi.
  </para>
  <para style="p">
    <verse number="12" style="v" />“Bang hang hiam cih leh keimah in tua zanin Egypt gam ka nawk ding a, Egypt leitang tungah mihing hita leh ganhing hita leh tacil khempeuh ka vatlum ding a, Egypt pasian-te khempeuh tungah thu ka khen ding hi. Kei pen { Topa } ka hi hi.
  </para>
  <para style="p">
    <verse number="13" style="v" />Note' omna inn tunga sisan pen note-a' dingin lim hi ding hi. Sisan ka muh ciangin note kong paisan ding a, Egypt leitang ka vatgawp ciangin note hong susia ding gimna note' tungah hong tunglo ding hi.
  </para>
  <para style="p">
    <verse number="14" style="v" />“Hih pen note-a' dingin phawkna ni hi ding a, note in { Topa' } tungah pawi bawlna ni-in na nei ding uh hi. Na khang tawntungun note in biakna ngeina kip khatin na nei tawntung ding uh hi,” a ci hi.
  </para>
  <para style="p">
    <verse number="15" style="v" />{ Topa } in, “Note in ni sagih sung silngo sawhloh anlum na ne ding uh hi. A ni masa ni-in note in na inn panun silngo na hemkhia ding uh hi. Bang hang hiam cih leh khatpeuh in a ni masa ni panin a ni sagih ni dong silngo sawh a nek leh, Israel mi-in tua mipa kiseh nawnlo ding hi.
  </para>
  <para style="p">
    <verse number="16" style="v" />A ni masa ni leh a ni sagih ni-in a siangtho biak kikhopna khat na nei ding uh a, tua ni nih sung na bangmah na sem kei ding uh hi. Ahi zongin na milipun an huanin na ne thei ding uh hi.
  </para>
  <para style="p">
    <verse number="17" style="v" />Note in silngo sawhloh anlum pawi na bawl ding uh hi. Bang hang hiam cih leh hih ni teekteekin Egypt leitang panin na mihonte uh ka paikhiatpih hi. Tua ahih ciangin note in na khan' tawntungun hih ni pen biakna ngeina kip khatin na nei tawntung ding uh hi.
  </para>
  <para style="p">
    <verse number="18" style="v" />Kha masa, tua kha sawmleli nitakin note in silngo sawhloh anlum na ne ding uh a, tua kha ni sawmnihlekhat nitak dong na ne ding uh hi.
  </para>
  <para style="p">
    <verse number="19" style="v" />Bang hang hiam cih leh ni sagih sung na innsung uhah silngo kimulo ding hi. Mi khatpeuh, peemta hita leh gammi hita leh in silngo sawh a nek leh Israel mi-in tua mipa kiseh nawnlo ding hi.
  </para>
  <para style="p">
    <verse number="20" style="v" />Silngo a kisawh peuhmah na ne kei ding uh hi. Na omna khempeuh uhah silngo sawhloh anlum na ne ding uh hi,” a ci hi.
  </para>
  <para style="p">
    <verse number="21" style="v" />Tua ciangin Moses in Israel upate khempeuh samin amaute kiangah, “Nomau-a' dingin na innkuan uh tawh a kituakin tuunote teel un la, Paisan Pawi bawlna ding tuuno go un.
  </para>
  <para style="p">
    <verse number="22" style="v" />Puknah lomkhat la un la, kuang sunga om sisan sungah diahin, kuang sunga om sisan tawh bangtungzawl leh kongkhak khuam nihte nuh un. Zingsang matengin a inn kongkhak pua-ah kuamah paikhialo ding hi.
  </para>
  <para style="p">
    <verse number="23" style="v" />Bang hang hiam cih leh Egypt mite a that dingin { Topa } in hong nawk ding hi. Bangtungzawl leh kongkhak khuam nih tunga sisan a muh ciangin { Topa } in kongkhak paisan ding a, a susia dingte pen note that dingin na innsung uhah tumsaklo ding hi.
  </para>
  <para style="p">
    <verse number="24" style="v" />Note leh na tapate un hih pen biakna ngeina kipin na nei tawntung ding uh hi.
  </para>
  <para style="p">
    <verse number="25" style="v" />Amah in hong ciamsa bangin { Topa } in note hong piak ding leitang na tun' uh ciangin hih ngeina na zui ding uh hi.
  </para>
  <para style="p">
    <verse number="26" style="v" />Na tate un note kiangah, ‘Hih banga hihna pen bang a cih nopna ahi hiam?’ hong cih ciangin,
  </para>
  <para style="p">
    <verse number="27" style="v" />note in, ‘{ Topa' } Paisanna hangin biakpiakna ahi hi. Amah in eite' innkuante hong khawi-in Egypt mite a thah lai-in Egypt gam sungah Israel innkuante paisan hi,’ na ci ding uh hi,” a ci hi. Mite in a lu uh kunin Pasian a bia uh hi.
  </para>
  <para style="p">
    <verse number="28" style="v" />Tua ciangin { Topa } in Moses leh Aaron a thupiak bangin mite a gamta uh hi.
  </para>
  <para style="p">
    <verse number="29" style="v" />Ama kumpi tokhom tunga a tu Faro' tacil-a kipanin thongmial sunga a om a kiman mite' tacil leh ganhing tacil khempeuh, zankim laitakin { Topa } in vatgawp hi.
  </para>
  <para style="p">
    <verse number="30" style="v" />Tua zanin Faro leh a nasemte khempeuh leh Egypt mite khempeuh tho uh a, Egypt gam sungah kahna lianpi a om hi. Bang hang hiam cih leh khat beek a sihlohna inn khat zong omlo hi.
  </para>
  <para style="p">
    <verse number="31" style="v" />Faro in Moses leh Aaron zan sap a, “Ding un; keima mite' lak panin note leh Israel mite paikhia un la, na gensa bangun { Topa } va bia un.
  </para>
  <para style="p">
    <verse number="32" style="v" />Na gensa bangun na tuuhonte uh leh na bawnghonte uh la un la, pai un. Kei zong thupha hong pia un,” a ci hi.
  </para>
  <para style="p">
    <verse number="33" style="v" />Tua gam panin mite manlangin a sawlkhiatna ding uhah Egypt mite nawh tat mahmah uh hi. Bang hang hiam cih leh amaute in, “Eite khempeuh i si khin ding hi,” a ci uh hi.
  </para>
  <para style="p">
    <verse number="34" style="v" />Tua ahih ciangin mite in silngo sawh nailoh a annel lom uh la-in, annel mekna amau' kuangte puan tawh tunin a liangko uhah pua uh hi.
  </para>
  <para style="p">
    <verse number="35" style="v" />Moses in amaute tunga a gen bangin Israel mite zong gamta uh hi. Bang hang hiam cih leh amaute in Egypt mite' tung panin ngun leh kham kizepnate leh puante ngen uh hi.
  </para>
  <para style="p">
    <verse number="36" style="v" />Amau' ngette a piakna dingun { Topa } in Egypt mite' muhna-ah Israel mite maipha a pia hi. Tua bangin amaute in Egypt mite' na a sut uh hi.
  </para>
  <para style="p">
    <verse number="37" style="v" />Israel mite numei leh naupang kisim loin pasal tul za guk Rameses panin Sukkoth-ah khe-in pai uh hi.
  </para>
  <para style="p">
    <verse number="38" style="v" />Minamdang tampi leh tuuhon leh bawnghon, ganhing tampi zong amau tawh pai uh hi.
  </para>
  <para style="p">
    <verse number="39" style="v" />Egypt panin a ken' uh annel lom panin amaute in silngo sawhloh moh em uh hi. Tuate silngo a kisawh lohna pen Egypt gam panin amaute kinotkhia a, ze-ol tat theiloin amau' annek ding zong kiging manlo uh hi.
  </para>
  <para style="p">
    <verse number="40" style="v" />Israel mite Egypt-ah kum za li leh kum sawmthum sung om uh hi.
  </para>
  <para style="p">
    <verse number="41" style="v" />Kum za li leh kum sawmthum a cin' ni teekteekin Egypt leitang panin { Topa' } mihonpite paikhia uh hi.
  </para>
  <para style="p">
    <verse number="42" style="v" />Egypt leitang panin amaute a paikhiatpihna dingin hih pen { Topa' } zan vilna ahi hi. Tua mah bangin Israel mite khempeuh in zong amau' khang tawntungin { Topa}-a' dingin hih zan mah zan vilna-in a nei uh hi.
  </para>
  <para style="p">
    <verse number="43" style="v" />{ Topa } in Moses leh Aaron kiangah, “Hih Paisan Pawi pen biakna ngeina kip khat hi ding a, gamdangmi kuamah in nelo ding hi.
  </para>
  <para style="p">
    <verse number="44" style="v" />Ahih hangin sum tawh a kilei sila peuhmah in a vun na at khit uh ciangin ne thei ding hi.
  </para>
  <para style="p">
    <verse number="45" style="v" />Peemta hita leh a kicial nasem hita leh in ne theilo ding hi.
  </para>
  <para style="p">
    <verse number="46" style="v" />Inn sungah kine ding a, inn pua-ah a sa na paikhiatpih kei ding uh hi. A guh na kuaitan kei ding uh hi.
  </para>
  <para style="p">
    <verse number="47" style="v" />Israel mihon khempeuh in hih ding uh hi.
  </para>
  <para style="p">
    <verse number="48" style="v" />Khualmi khat note kiangah hong peem a, { Topa}-a' dingin Paisan Pawi a bawl leh, ama mipih pasal khempeuh a vun ki-atsak un. Tua khit ciangin amah a nai-ah hong pai-in bawl thei ding a, amah pen gammi khat tawh kibang ding hi. Ahih hangin vun ki-atlo mi kuamah in nelo ding hi.
  </para>
  <para style="p">
    <verse number="49" style="v" />Gammi leh note' lakah hong peem khualmi-a' dingin ngeina khat bek om ding hi,” a ci hi.
  </para>
  <para style="p">
    <verse number="50" style="v" />Tua bangin Israel mite khempeuh gamta uh a, { Topa } in Moses leh Aaron a thupiak bangin amaute in hih uh hi.
  </para>
  <para style="p">
    <verse number="51" style="v" />Tua ni teekteekin { Topa } in Israel mite a honpi-un Egypt gam panin a paikhiatpih hi.
  </para>
  <chapter number="13" style="c" />
  <para style="p">
    <verse number="1" style="v" />{ Topa } in Moses kiangah,
  </para>
  <para style="p">
    <verse number="2" style="v" />“Keima tungah tacil khempeuh hong ap in. Israel mite' lakah, mihing hita leh ganhing hita leh, naubu a hong masa pen peuhpeuh keima-a' ahi hi,” a ci hi.
  </para>
  <para style="p">
    <verse number="3" style="v" />Moses in mite tungah, “Salsuahna Egypt gam panin na paikhiat uh hih ni phawk un. Bang hang hiam cih leh { Topa } in vangliatna tawh hih mun panin note hong paikhiatpih hi. Silngo sawh anlum kinelo ding hi.
  </para>
  <para style="p">
    <verse number="4" style="v" />Abib kha, tuni-in note a paikhia na hi uh hi.
  </para>
  <para style="p">
    <verse number="5" style="v" />Amah in note tungah piak dinga na pate' tungah a ciam, bawngnawi leh khuaizu a luan'na leitang, Kanaan mite, Hit mite, Amor mite, Hiv mite, leh Jebus mite' leitangah { Topa } in note hong paipih ciangin hih kha sungin hih bangin na hih ding uh hi.
  </para>
  <para style="p">
    <verse number="6" style="v" />Note in silngo sawhloh anlum ni sagih sung na ne ding uh a, a ni sagih ni-in { Topa } pahtawina pawi khat om ding hi.
  </para>
  <para style="p">
    <verse number="7" style="v" />Silngo sawhloh anlum ni sagih sung kine ding hi. Note' tungah silngo sawh anlum kimulo ding a, note' huang sung khempeuhah silngo kimulo ding hi.
  </para>
  <para style="p">
    <verse number="8" style="v" />Tua ni-in na tate uh kiangah, ‘Egypt panin ka paikhiat lai-un { Topa } in ko-a' dinga hong hihsakna hang hi,’ ci-in na gen ding uh hi.
  </para>
  <para style="p">
    <verse number="9" style="v" />Na kam un { Topa' } Thukham a gen tawntung theihna dingin hih pen na khut tung uhah lim, na taltang tung uhah phawkna khat hi ding hi. Bang hang hiam cih leh { Topa } in a vangliatna tawh hih mun panin note hong paikhiatpih hi.
  </para>
  <para style="p">
    <verse number="10" style="v" />Tua ahih ciangin note in a kiseh hunin kum khat pan kum khat, hih biakna ngeina kip na zui ding uh hi.
  </para>
  <para style="p">
    <verse number="11" style="v" />“Amah in note leh na pate uh tungah a ciam bangin, { Topa } in Kanaan leitangah note hong paipih hun ciang leh note tungah tua gam hong piak ciangin,
  </para>
  <para style="p">
    <verse number="12" style="v" />note in naubu a hong masa khempeuh { Topa}-a' dingin na tuam koih ding uh hi. Na ganhing uh a tacil a pa khempeuh zong { Topa}-a' hi ding hi.
  </para>
  <para style="p">
    <verse number="13" style="v" />La a tacil peuhmah tuuno khat tawh na tanh ding uh hi. Na tat kei ding uh leh a ngawng na kuaitan ding uh hi. Note' tapate' lak panin tacil peuhmah na tanh ding uh hi.
  </para>
  <para style="p">
    <verse number="14" style="v" />Hong pai ding hunah na tapa in, ‘Hih pen bang a cihnopna ahi hiam?’ ci-in nang hong dot ciangin, nangmah in ama kiangah, ‘Salsuahna, Egypt panin { Topa } in vangliatna tawh kote hong paikhiatpih hi.
  </para>
  <para style="p">
    <verse number="15" style="v" />Bang hang hiam cih leh Faro in kote paisak ding a nial tentan ciangin Egypt gam sunga tacil khempeuh, mihing tacil leh ganhing tacil khempeuh { Topa } in that hi. Tua ahih ciangin naubu a hong masa a pa khempeuh { Topa' } tungah biakna-in ka pia uh hi. Ahih hangin ka tapate uh sung pan tacil khempeuh ka tanh uh hi,’ na ci ding hi.
  </para>
  <para style="p">
    <verse number="16" style="v" />Tua pen na khut tunga om ciamtehna lim ahih kei leh na mitte' kikal-a talsuante bang hi ding hi. Bang hang hiam cih leh { Topa } in a vangliatna tawh Egypt panin eite hong paikhiatpih hi,” a ci hi.
  </para>
  <para style="p">
    <verse number="17" style="v" />Faro in mite a paisak ciangin, lampi tom pen hita se leh, Pasian in Filistia gam tawnin amaute paipihlo hi. Bang hang hiam cih leh Pasian in, “Amaute in gal a tuah ciangin mite kisikin Egypt-ah ciahkik khading hi,” a ci hi.
  </para>
  <para style="p">
    <verse number="18" style="v" />Ahih hangin Pasian in San Tuipi lam manawhin sehnel gam lamah mite kot paipih hi. Israel mite gal a do dingin a kithawisa-in Egypt leitang panin a paito uh ahi hi.
  </para>
  <para style="p">
    <verse number="19" style="v" />Moses in Josef' guhte paipih hi. Bang hang hiam cih leh ama guhte a puak ding uh Josef in Israel mite thupi takin kiciamna bawlsak khin hi. “Pasian in note hong hotkhiat ciangin note in hih lai panin keima guhte na pua ding uh hi,” na ci khin hi.
  </para>
  <para style="p">
    <verse number="20" style="v" />Sukkoth panin amaute pai lai uh a, sehnel gam nawl, Etham-ah giahphual sat uh hi.
  </para>
  <para style="p">
    <verse number="21" style="v" />Amaute, sun hita leh zan hita leh khualzinin a pai theihna dingun sunin amaute lam a lak dingin meii khuam khat tawh, zanin amaute khuavak a pia dingin mei khuam khat tawh, amaute' mai-ah { Topa } a pai hi.
  </para>
  <para style="p">
    <verse number="22" style="v" />Sunin meii khuam leh zanin mei khuamte, mite' mai-ah om tawntung hi.
  </para>
  <chapter number="14" style="c" />
  <para style="p">
    <verse number="1" style="v" />Tua ciangin { Topa } in Moses kiangah,
  </para>
  <para style="p">
    <verse number="2" style="v" />“Israel mite kihei kikin Migdol leh tuipi kikal, Pihahiroth mai, Baalzefon nisuahna lamah giahphual a sat ding gen in. Tuipi gei, tua galkhatah giahphual na sat ding uh hi.
  </para>
  <para style="p">
    <verse number="3" style="v" />Bang hang hiam cih leh Faro in Israel mite' thu tawh kisai genin, ‘Sehnel gam sungah amaute tangciak uh hi. Sehnel gam in amaute khuhcip khin hi,’ ci ding hi.
  </para>
  <para style="p">
    <verse number="4" style="v" />Keimah in Faro' lungsim khauhsakin, amah in Israel-te hong delh ding a, Faro leh a mihonpite khempeuh ka zawhna hangin minthan'na ka ngah ding hi. Kei, { Topa } ka hihna thu Egypt mite in thei ding uh hi,” a ci hi. Amaute zong tua bangmahin gamta uh hi.
  </para>
  <para style="p">
    <verse number="5" style="v" />Mite tai khinzo hi, ci-in Egypt kumpipa kiangah a kigen ciangin, Faro leh ama nasemte' ngaihsutna kikhel a, amaute in, “Eite' na hong sepna ding panin Israel mite i paikhiatsak, hih banga i gamtat bang hi mawk ahi hiam?” ci uh hi.
  </para>
  <para style="p">
    <verse number="6" style="v" />Tua ahih ciangin amah in a leeng kithawi sakin ama galkapte la-in,
  </para>
  <para style="p">
    <verse number="7" style="v" />a kitengkhia leeng za guk leh Egypt leeng khempeuh a ukte tawh kuan khawm hi.
  </para>
  <para style="p">
    <verse number="8" style="v" />{ Topa } in Egypt kumpipa Faro' lungsim khauhsak a, Israel mite kithamuan'na tawh a paikhiat lai takun a delh hi.
  </para>
  <para style="p">
    <verse number="9" style="v" />Egypt mite ahi, Faro' sakolte, leengte, ama sakol tung tuangte leh a galkapte in amaute delh uh a, amaute giahphual satin tuipi gei-a a omna uh, Pihahiroth gei, Baalzefon nisuahna lam munah a pha uh hi.
  </para>
  <para style="p">
    <verse number="10" style="v" />Faro hong nai ciangin Israel mite khuadak to uh hi. En in, amaute' nungah Egypt mite hong kuan hi. Amaute lau mahmah uh hi. { Topa' } tungah Israel mite kiko uh hi.
  </para>
  <para style="p">
    <verse number="11" style="v" />Amaute in Moses kiangah, “Egypt-ah han a omloh manin sehnel gam sungah a si dingin kote hong paikhiatpih na hi hiam? Egypt panin paikhiatpihna tawh kote' tungah bang hong bawl na hi hiam?
  </para>
  <para style="p">
    <verse number="12" style="v" />‘Kote hong hici omsak in la, Egypt mite' na hong semsak in,’ ci-in Egypt-ah nang' tungah hong gen hilo ka hi uh hiam? Bang hang hiam cih leh sehnel gamah sih sangin Egypt mite' na sep ding kote-a' dingin hoihzaw ding hi,” a ci uh hi.
  </para>
  <para style="p">
    <verse number="13" style="v" />Moses in mite tungah, “Lau kei un, kiptakin om un. Note-a' dingin tuni-a hong sep ding { Topa' } hotkhiatna mu un. Bang hang hiam cih leh tuni-a na muh uh Egypt mite, note in na mukik nawn kei ding uh hi.
  </para>
  <para style="p">
    <verse number="14" style="v" />{ Topa } in note-a' dingin hong dosak ding a, note ahih leh na om hithiat ding uh hi bek hi,” a ci hi.
  </para>
  <para style="p">
    <verse number="15" style="v" />{ Topa } in Moses kiangah, “Bang hangin kei' tungah hong kiko na hi uh hiam? Israel mite mai nawtin a pai ding uh gen in.
  </para>
  <para style="p">
    <verse number="16" style="v" />Israel mite in lei keu tung tawnin tuipi a kantan theihna dingin na ciangkhut laamto in la, tuipi tungah na khut zanin tuipi khenkham in.
  </para>
  <para style="p">
    <verse number="17" style="v" />Amau' nungah Egypt mite hong pai-in, keimah in Faro leh a mihonpite khempeuh, a leengte, leh a sakol tung tuangte ka zawhna hangin minthan'na ka ngahna dingin keimah in Egypt mite' lungsim ka khauhsak ding hi.
  </para>
  <para style="p">
    <verse number="18" style="v" />Faro leh ama leengte leh ama sakol tung tuangte ka zawhna hangin minthan'na ka ngah khit ciangin { Topa } ka hihna thu Egypt mite in hong thei ding uh hi,” a ci hi.
  </para>
  <para style="p">
    <verse number="19" style="v" />Tua ciangin Israel mihonpite' mai-ah a pai Pasian' vantung mi kikhinin amaute' nungah a pai hi. Amaute' mai panin meii khuam kikhinin amaute' nungah ding a,
  </para>
  <para style="p">
    <verse number="20" style="v" />Egypt honpite leh Israel honpite' kikalah a pai hi. Tua lai-ah meii leh khuamial om a, zan tawntung khatlekhat kinai kha loin zingsang khua hong vak hi.
  </para>
  <para style="p">
    <verse number="21" style="v" />Tua ciangin Moses in tuipi tungah a khut zan hi. { Topa } in zan tawntung nisuahna huihpi hat tawh tuipi mutgawpin, tuipi pen lei keu-in bawl a, tuite a kikhen hi.
  </para>
  <para style="p">
    <verse number="22" style="v" />Israel mite, tuipi laizang lei keu tungah pai uh a, amau' taklam leh veilamah kawm bangin tuite om hi.
  </para>
  <para style="p">
    <verse number="23" style="v" />Egypt mite ahi, Faro' sakol khempeuh, ama leengte, leh ama sakol tung tuangte in delhin tuipi laizang amaute' nungah pai uh hi.
  </para>
  <para style="p">
    <verse number="24" style="v" />Zingsang ciangin { Topa } in mei leh meii khuam sung panin Egypt mihonpite en sukin, Egypt mihonpite phialgawp a,
  </para>
  <para style="p">
    <verse number="25" style="v" />amau' leengpeite gumsak ahih manin man bekbakin hawl uh hi. Egypt mite in, “Israel mite' kiang panin tai ni. Bang hang hiam cih leh Egypt mite hong langpangin { Topa } in amau-a' dingin hong do hi,” a ci uh hi.
  </para>
  <para style="p">
    <verse number="26" style="v" />Tua ciangin { Topa } in Moses kiangah, “Egypt mite' tung, amau' leengte tung, leh amau' sakol tung tuangte' tungah tui hong luan'kik theihna dingin tuipi tungah na khut zan in,” a ci hi.
  </para>
  <para style="p">
    <verse number="27" style="v" />Tua ahih ciangin Moses in tuipi tungah a khut zan a, a zingsang khuavak ciangin a luan' ngei bangin tuipi hong luangkik hi. Tua tui sung panin Egypt mite taikhiat sawm uh a, ahi zongin { Topa } in tuipi laizangah Egypt mite zogawp hi.
  </para>
  <para style="p">
    <verse number="28" style="v" />Tui hong paikikin leengte leh sakol tung tuangte leh tuipi sungah amaute a delh Faro' mihonpite khempeuh tuum a, amaute khat zong suaktalo hi.
  </para>
  <para style="p">
    <verse number="29" style="v" />Ahih hangin tuipi kantanin lei keu tungah Israel mite pai uh a, amau' taklam leh veilamah kawm bangin tuite a om hi.
  </para>
  <para style="p">
    <verse number="30" style="v" />{ Topa } in tua bangin Egypt mite' khutsung panin tua ni-in Israel-te honkhia a, tuipi gei-ah Egypt mi a site, Israel mite in mu uh hi.
  </para>
  <para style="p">
    <verse number="31" style="v" />Israel mite in Egypt mite' tungah { Topa' } bawl nasepna lianpi mu uh a, mite in { Topa } a zahtak uh hi. Amaute in { Topa } leh ama nasem Moses a um uh hi.
  </para>
  <chapter number="15" style="c" />
  <para style="p">
    <verse number="1" style="v" />Tua ciangin Moses leh Israel mite in { Topa' } tungah hih la sa uh a, “{ Topa } phatna la ka sa ding hi. Amah in minthangin zo khin a, amah in sakol leh a tuangpa tuipi sungah a lawn hi.
  </para>
  <para style="p">
    <verse number="2" style="v" />{ Topa}, kei a hong hupa hi a, keimah hong honkhiapa ahi hi. Amah, keima Pasian hi a, amah ka phat ding hi. Ka pa' Pasian hi a, amah ka liansak ding hi.
  </para>
  <para style="p">
    <verse number="3" style="v" />{ Topa}, galhangpa hi a, { Topa, } ama min ahi hi.
  </para>
  <para style="p">
    <verse number="4" style="v" />“Faro' leengte leh a mihonpite tuipi sungah lawn a, a kitengkhia ama uliante San Tuipi sungah tum hi.
  </para>
  <para style="p">
    <verse number="5" style="v" />Tui in amaute tuum a, suangtum bangin a thukna sungah amaute kia suk uh hi.
  </para>
  <para style="p">
    <verse number="6" style="v" />“{ Topa } aw, na taklam khut, thahatin minthang a, { Topa } aw, na taklam khut in galte a thehthang hi.
  </para>
  <para style="p">
    <verse number="7" style="v" />Na vangliatna tawh nangmah in na langte na lawnthal hi. Na hehna na khahkhia a, tua in amaute buhkung bangin a kangtum hi.
  </para>
  <para style="p">
    <verse number="8" style="v" />Na nak ging tawh tuite kiciangto-in, tuite a lomin dingto a, tuipi sungah tui thukpi a khal hi.
  </para>
  <para style="p">
    <verse number="9" style="v" />Galte in, ‘Ka delh ding a, ka pha ding hi. A nate uh ka hawm ding a, ka deih zahzahin, tuate ka tang ding hi. Ka namsau ka dok ding a, ka khut in amaute susia ding hi,’ ci hi.
  </para>
  <para style="p">
    <verse number="10" style="v" />Nang in na huih tawh na mut a, tuipi in amaute tuum hi. A kihtakhuai tui sungah haknaw bangin amaute tum uh hi.
  </para>
  <para style="p">
    <verse number="11" style="v" />“{ Topa } aw, pasian-te' lakah kua, nang tawh kibang ahi hiam? Kua, nang tawh kibangin, siangthona-ah lianin, minthang nasepna-ah kihtakhuai-in, na lamdang sem ahi hiam?
  </para>
  <para style="p">
    <verse number="12" style="v" />Na taklam khut na zan a, leitung in amaute nawmvalh hi.
  </para>
  <para style="p">
    <verse number="13" style="v" />Nangmah in na ciamsa zui-in na tatkhiatsa mite na paipih a, na hatna tawh a siangtho na omna-ah amaute lam na lak hi.
  </para>
  <para style="p">
    <verse number="14" style="v" />Midangte in hih thu za khin uh a, amaute ling uh hi. Filistia-ah a teng mite lau-in lingcip uh hi.
  </para>
  <para style="p">
    <verse number="15" style="v" />Tu-in Edom ukpite lungkia uh a, Moab makaite, lingcip uh hi. Kanaan-ah a teng mi khempeuh a han'na uh beita hi.
  </para>
  <para style="p">
    <verse number="16" style="v" />Launa leh kihtakna amaute' tungah tung a, a thahat na vangliatna hangin amaute suangtum bangin taang loin om uh hi. { Topa } aw, nangma mite in a khen' mateng, na leisa mite in a khen' mateng amaute khikcip uh hi.
  </para>
  <para style="p">
    <verse number="17" style="v" />Nang in amaute hong paipihin nangma mual tungah amaute na suan ding hi. { Topa } aw, na omna ding munin na bawlsa munah, { Topa } aw, na khutte in a phuhsa na biakinn-ah na koih ding hi.
  </para>
  <para style="p">
    <verse number="18" style="v" />{ Topa } in uk tawntung ding hi,” a ci uh hi.
  </para>
  <para style="p">
    <verse number="19" style="v" />Faro' sakolte ama leengte tawh, a sakol tung tuangte tuipi sungah a pai ciangin, { Topa } in tuipi tuite amaute tuumsak kik a, ahi zongin Israel mite tuipi laizang lei keu tungah a pai uh hi.
  </para>
  <para style="p">
    <verse number="20" style="v" />Tua ahih manin Aaron' sanggamnu Miriam in a khutah khuang khat tawi hi. Ama nungah numeite khempeuh laamin khuang tawh a zui uh hi.
  </para>
  <para style="p">
    <verse number="21" style="v" />Miriam in amaute la sak hi: “{ Topa } la sak un. Amah in minthangin zo khin a, amah in sakol leh a tung tuangte, tuipi sungah a lawn hi,” a ci hi.
  </para>
  <para style="p">
    <verse number="22" style="v" />Tua ciangin Moses in San Tuipi panin Israel mite paipih suak a, Shur sehnel gamah a pai uh hi. Sehnel gamah ni thum sung pai uh a, tui mulo uh hi.
  </para>
  <para style="p">
    <verse number="23" style="v" />Marah a tun' uh ciangin a tui kha ahih manin Marah tui dawn theilo uh hi. Tua ahih manin Marah ci-in min kiphuak hi.
  </para>
  <para style="p">
    <verse number="24" style="v" />Moses tungah mite phun uh a, “Bang dawn ding ihi hiam?” ci uh hi.
  </para>
  <para style="p">
    <verse number="25" style="v" />{ Topa' } tungah amah kiko hi. { Topa } in singkung khat amah lak a, amah in tui sungah tua sing lawn a, tui lim hong suak pah hi. { Topa } in tua lai munah amaute-a' dingin thukham khat leh ngeina kip khat bawl a, tua lai munah amah in amaute' tungah laktel a,
  </para>
  <para style="p">
    <verse number="26" style="v" />“Note in { Topa } na Pasian uh thu limtakin na ngaih uh a, ama mai-ah a man nate hihin, ama thupiakte don a, ama ngeina kipte khempeuh na zuih uh leh, Egypt mite' tungah ka tun'sak natnate khat beek note' tungah kong tungsak kei ding hi. Bang hang hiam cih leh kei pen { Topa}, note hong damsakpa ka hi hi,” a ci hi.
  </para>
  <para style="p">
    <verse number="27" style="v" />Tua ciangin amaute ciktui sawmlenih leh nisuh kung sawmsagih a omna mun Elim tung uh a, tui gei tua munah amaute in giahphual a sat uh hi.
  </para>
  <chapter number="16" style="c" />
  <para style="p">
    <verse number="1" style="v" />Elim panin amaute ding khia uh a, Egypt leitang panin a paikhiat zawh uh a kha nihna ni sawmlenga ni-in Elim leh Sinai kikala om Sin sehnel gamah Israel mihonte khempeuh tung uh hi.
  </para>
  <para style="p">
    <verse number="2" style="v" />Sehnel gamah Moses leh Aaron' tungah Israel mihon buppi phun uh a,
  </para>
  <para style="p">
    <verse number="3" style="v" />amaute tungah, “Kote, sabeel phungah tu-in ka kham takun an ka nek lai-un Egypt leitangah { Topa } in hong that khin hizaw ta leh maw! Bang hang hiam cih leh mihon buppi a puksisak dingin note in sehnel gamah nong paikhiatpih uh hi,” a ci uh hi.
  </para>
  <para style="p">
    <verse number="4" style="v" />Tua ciangin { Topa } in Moses kiangah, “En in, note-a' dingin vantung panin an kong zusak ding hi. Keima thu a zuih uh leh a zuihloh uh ka theihtelna dingin mite paikhia-in nisimin ni khat khamkhop ding kaikhawm ding uh hi.
  </para>
  <para style="p">
    <verse number="5" style="v" />A ni guk ni-in mite in ni simin a khop ngei zah nih uh khawmin bawl ding hi,” a ci hi.
  </para>
  <para style="p">
    <verse number="6" style="v" />Tua ahih ciangin Moses leh Aaron in Israel mite tungah, “Nitak ciangin, Egypt gam panin note hong pai khiatpihpa pen { Topa } ahihna na thei ding uh hi.
  </para>
  <para style="p">
    <verse number="7" style="v" />{ Topa' } tungah na phunna uh amah in za khin ahih manin zingsang ciangin { Topa' } vangliatna na mu ding uh hi. Bang hang hiam cih leh kote' tungah na phun uh, kote a bang hi mawk ka hi uh hiam?” a ci hi.
  </para>
  <para style="p">
    <verse number="8" style="v" />Moses in, “Ama tungah na phunnate uh { Topa } in a zakna hangin, { Topa } in note' tungah nitak an nek ding sa, zingsangin na kham tak uha na nek ding uh an hong piak ciangin — kote pen a bang hi mawk ka hi uh hiam? Note' phunnate pen kote' tung hiloin { Topa' } tung ahi hi,” a ci hi.
  </para>
  <para style="p">
    <verse number="9" style="v" />Moses in Aaron' kiangah, “Israel mihon buppi tungah, ‘Amah in note' phunnate za khin ahih manin { Topa' } mai a nai-ah hong pai un,’ ci in,” a ci hi.
  </para>
  <para style="p">
    <verse number="10" style="v" />Israel mihon buppi tungah Aaron in thu a gen laitakin, amaute in sehnel gam lam en uh a, tua laitakin meii sungah { Topa' } vangliatna hong kilang hi.
  </para>
  <para style="p">
    <verse number="11" style="v" />{ Topa } in Moses kiangah,
  </para>
  <para style="p">
    <verse number="12" style="v" />“Israel mite' phunnate ka za khin hi. Amaute kiangah, ‘Khuamui ciangin note in sa na ne ding uh a, zingsang ciangin an na kham ding uh hi. Tua ciangin kei pen { Topa } na Pasian uh ka hihna na thei ding uh hi,’ ci in,” a ci hi.
  </para>
  <para style="p">
    <verse number="13" style="v" />Nitak ciangin vamimte hong leengin giahphual hong tuam hi. Zingsang ciangin giahphual kiimah daitui kia hi.
  </para>
  <para style="p">
    <verse number="14" style="v" />Daitui a kap ciangin gamlak lei maitang tungah a pum ciltel, a khal, vukkhal bangin a pak dikdek leitungah om hi.
  </para>
  <para style="p">
    <verse number="15" style="v" />Israel mite in a muh uh ciangin amaute khatlekhat in, “Bang ahi hiam?” kici uh hi. Bang hang hiam cih leh amaute in tua pen bang hiam cih theilo uh hi. Moses in amaute' kiangah, “{ Topa } in nek dinga note' tungah hong piak an ahi hi.
  </para>
  <para style="p">
    <verse number="16" style="v" />{ Topa' } thupiak hih bang ahi hi: ‘Note in na milipun na khamzah ding uh khawm un. Na puanbuk sung uhah mi omzah tawh kituakin mi khat lawhta khat ciat na la ding uh hi,’ ci hi,” ci-in a gen hi.
  </para>
  <para style="p">
    <verse number="17" style="v" />Tua mah bangin Israel mite gamta uh hi. Amaute in kaikhawm uh a, pawlkhat in tam, pawlkhat in tawm, kaikhawm uh hi.
  </para>
  <para style="p">
    <verse number="18" style="v" />Ahih hangin amaute in lawhta khat tawh a teh uh ciangin a tam a kaikhawmte-a' dimvallo a, a tawm a kaikhawmte-a' dimlah tuanlo hi. A milipin a khamzah ding khawm uh hi.
  </para>
  <para style="p">
    <verse number="19" style="v" />Moses in amaute' kiangah, “Kuamah in zingsang dong koih kei un,” a ci hi.
  </para>
  <para style="p">
    <verse number="20" style="v" />Ahih hangin amaute in Moses' thu ngailo uh hi. Mi pawlkhat in zingsang dong koih uh a, than omin ning hi. Amaute tungah Moses heh hi.
  </para>
  <para style="p">
    <verse number="21" style="v" />Zingsang simin amaute in a khamzah ding ciat uh khawm uh hi. Ahi zongin ni a sat ciangin leilaka omte tuisuak hi.
  </para>
  <para style="p">
    <verse number="22" style="v" />A ni guk ni-in amaute in an a zah nih, lawhta nih ciat, khawm uh hi. Mihon makaite khempeuh hong pai-in Moses kiangah a gen uh ciangin
  </para>
  <para style="p">
    <verse number="23" style="v" />amah in amaute kiangah, “{ Topa' } hong thupiak hih bang ahi hi: ‘Zing ciang pen a thupi-a tawlngak ni, { Topa}-a' dingin sabbath siangtho ni ahi hi. Na em dingte uh emin, na huan dingte uh huan un la, a omlai teng zingsang ciangdong koih un,’ ci hi,” ci-in a gen hi.
  </para>
  <para style="p">
    <verse number="24" style="v" />Tua ahih ciangin amaute in Moses' sawl bangin zingsang dong koih uh hi. Ninglo a, than zong tulo hi.
  </para>
  <para style="p">
    <verse number="25" style="v" />Moses in, “Tuni-in ne un; tuni pen { Topa}-a' dingin Sabbath ahi hi. Tuni-in a pualamah na mu kei ding uh hi.
  </para>
  <para style="p">
    <verse number="26" style="v" />Note in ni guk sung na khawm ding uh a, ahi zongin sabbath ni ahi a ni sagih ni-in bangmah omlo ding hi,” a ci hi.
  </para>
  <para style="p">
    <verse number="27" style="v" />A ni sagih ni-in a kaikhawm dingin mi pawlkhat kuankhia uh a, ahi zongin amaute in bangmah mulo uh hi.
  </para>
  <para style="p">
    <verse number="28" style="v" />{ Topa } in Moses kiangah, “Ka thupiakte leh ka thute zuih ding bang tanvei nial ding na hi uh hiam?
  </para>
  <para style="p">
    <verse number="29" style="v" />Thei un! { Topa } in note' tungah sabbath hong piazo hi. Tua ahih ciangin ni guk ni-in amah in note tungah ni nih khom ding an hong pia hi. Note na milipun nomau' omna ciatah om un. A ni sagih ni-in ama omna panin kuamah paikhia kei hen,” a ci hi.
  </para>
  <para style="p">
    <verse number="30" style="v" />Tua ahih ciangin a ni sagih ni-in mite tawlnga uh hi.
  </para>
  <para style="p">
    <verse number="31" style="v" />Tu-in Israel mite in a min manna ci uh hi. Tua pen nannan tang tawh kibangin a meel kang a, a limna pen khuaizu tawh a kibawl mohpheng tawh kibang hi.
  </para>
  <para style="p">
    <verse number="32" style="v" />Moses in, “{ Topa' } thupiak hih bang ahi hi: ‘Egypt leitang panin note kong paikhiatpih lai-in sehnel gamah note kong vakna an na suanlekhakte un a muh theihna dingun na khang tawntungun lawhta dim khat kem un,’ ci hi,” ci-in a gen hi.
  </para>
  <para style="p">
    <verse number="33" style="v" />Moses in Aaron kiangah, “Beel khat la in la, tua sungah manna lawhta dim khat koih in la, na khang tawntungun a kikem dingin { Topa' } mai-ah koih in,” a ci hi.
  </para>
  <para style="p">
    <verse number="34" style="v" />{ Topa } in Moses a thupiak bangin Aaron in kep dingin Thuciamna Singkuang mai-ah a koih hi.
  </para>
  <para style="p">
    <verse number="35" style="v" />Amaute a ten' theihna ding uh leitang a tun' mateng, kum sawmli sung Israel mite in manna ne uh a, Kanaan gamgi a tun' matengun manna bek a ne uh ahi hi.
  </para>
  <para style="p">
    <verse number="36" style="v" />(Lawhta khat pen seu khat seh sawmah khat ahi hi.)
  </para>
  <chapter number="17" style="c" />
  <para style="p">
    <verse number="1" style="v" />{ Topa' } thupiak bangin Israel mihon khempeuh Sin sehnel gam panin giahphual a ban banin sat uh a, Refidim-ah phual sat uh hi. Ahih hangin mite' dawn ding tui omlo hi.
  </para>
  <para style="p">
    <verse number="2" style="v" />Tua ahih ciangin mite in Moses' tungah mawhna zong uh a, “Tui dawn ding hong pia in,” ci uh hi. Moses in amaute kiangah, “Bang hangin kei' tungah mawhna hong zong na hi uh hiam? Bang hangin { Topa } ze-et na hi uh hiam?” a ci hi.
  </para>
  <para style="p">
    <verse number="3" style="v" />Ahi zongin tua munah tui duhin mite dangtak uh a, Moses' tungah mite phunin, “Kote leh ka tate uh leh ka ganhingte uh dangtakin a si dingin bang hangin Egypt panin hong paipih to na hi hiam?” a ci uh hi.
  </para>
  <para style="p">
    <verse number="4" style="v" />Tua ahih ciangin { Topa' } tungah Moses kiko a, “Hih mite bang cih ding ka hi hiam? Suang tawh kei hong deng dingin amaute kithawi uh hi,” a ci hi.
  </para>
  <para style="p">
    <verse number="5" style="v" />{ Topa } in Moses kiangah, “Israel upate pawlkhat samin mite' mai-ah pai in. Nail na satna ciangkhut na khutin tawi-in pai in.
  </para>
  <para style="p">
    <verse number="6" style="v" />En in, Horeb-a suangpi-ah nangma mai-ah ka ding ding hi. Nang in suangpi na sat ding a, mite in tui a dawn theihna dingin tua suang sung panin tui hong phulkhia ding hi,” a ci hi. Israel upate' muhna-ah tua bangmahin Moses gamta hi.
  </para>
  <para style="p">
    <verse number="7" style="v" />Israel mite' mawhzon'na leh amaute in { Topa } ze-etin, “Eite' lakah { Topa } a om mah ahi hiam?” a cihna hangun, tua mun pen Massah leh Meribah, ci-in min kiphuak hi.
  </para>
  <para style="p">
    <verse number="8" style="v" />Tua ciangin Amalek mite hong pai-in Israel mite tawh Refidim-ah kido uh hi.
  </para>
  <para style="p">
    <verse number="9" style="v" />Moses in Joshua kiangah, “Eite-a' dingin mi teel in la, pai-in Amalek mite tawh kido in. Zing ciangin, Pasian in ka tawi dingin a hong sawl ciangkhut tawi-in mual dawnah ka ding ding hi,” a ci hi.
  </para>
  <para style="p">
    <verse number="10" style="v" />Tua ahih ciangin Moses in ama tungah a gen bangin Joshua gamta a, Amalek mite tawh kido uh hi. Moses, Aaron, leh Hur-te mual dawnah paito uh hi.
  </para>
  <para style="p">
    <verse number="11" style="v" />Moses in a khut a san'sak lai teng Israel mite in neh a, a khut a niamsak ciangin Amalek mite in neh hi.
  </para>
  <para style="p">
    <verse number="12" style="v" />Ahih hangin Moses a khut kham hi. Tua ahih ciangin amaute in suangtum khat la-in ama nuai-ah koih uh a, tua suang tungah amah tu a, Aaron leh Hur in a pang khat tuak panin ama khutte len uh hi. Tua ahih ciangin nitum mateng ama khutte kip hi.
  </para>
  <para style="p">
    <verse number="13" style="v" />Joshua in Amalek leh ama mite namsau tawh vatmai hi.
  </para>
  <para style="p">
    <verse number="14" style="v" />{ Topa } in Moses kiangah, “Keimah in mun khempeuh panin Amalek mite ka phiat siangthona ding thu phawkna dingin hih thu laibu sung khatah gelh in la, Joshua kiangah hih thu gen kik in,” a ci hi.
  </para>
  <para style="p">
    <verse number="15" style="v" />Moses in biakna tau khat lamin a min dingin, “{ Topa}, keima zawhna lim ahi hi,” ci-in phuak a,
  </para>
  <para style="p">
    <verse number="16" style="v" />“{ Topa' } dial sang tawi un! { Topa } in a khang khangin Amalek mite do ding hi,” a ci hi.
  </para>
  <chapter number="18" style="c" />
  <para style="p">
    <verse number="1" style="v" />Moses' sungpa, Midian siampi Jethro in Moses leh ama mi Israel-te-a' dingin Pasian' sepna, { Topa } in Egypt panin Israel mite a paikhiatpihna thu khempeuh a za hi.
  </para>
  <para style="p">
    <verse number="3" style="v" />Tu-in Moses' sungpa Jethro in, Moses a sawl khit-a kipanin Moses' zi Zipporah leh ama tapa nihte kem a, a khat min Gershom ahi hi. (Bang hang hiam cih leh amah in, “Gam dangah peemta ka hi hi,” ci hi.)
  </para>
  <para style="p">
    <verse number="4" style="v" />Adang khat min Eliezer ahi hi. (Bang hang hiam cih leh amah in, “Ka pa' Pasian pen keimah hong huhpa hi a, Faro' thahna ding panin kei hong honkhia hi,” ci hi.)
  </para>
  <para style="p">
    <verse number="5" style="v" />Pasian' mual tungah giahphual a satna sehnel gam Moses kiangah Jethro in Moses' tapate leh a zi hong puak hi.
  </para>
  <para style="p">
    <verse number="6" style="v" />Mi khat in Moses kiangah, “En in, na zi leh a tapa nihte tawh nang kiangah na sungpa Jethro hong pai hi,” a cih ciangin
  </para>
  <para style="p">
    <verse number="7" style="v" />Moses zong a sungpa a dawn dingin paikhia a, zahtakna pia-in amah a nam hi. Amaute khat leh khat omzia kidong tuak uh a, puanbuk sungah a pai uh hi.
  </para>
  <para style="p">
    <verse number="8" style="v" />Tua ciangin Moses in a sungpa kiangah { Topa } in Israel mite' hangin Faro' tung leh Egypt mite' tungah a bawlte khempeuh, lampi-ah amau' tungah a tung haksatna khempeuh leh { Topa } in amaute a hotkhiatna thu a gen hi.
  </para>
  <para style="p">
    <verse number="9" style="v" />Egypt mite' khutsung panin amah in amaute a khahkhiatna, Israel mite tungah { Topa } in a hoih a bawlte khempeuh hangin Jethro lungdam hi.
  </para>
  <para style="p">
    <verse number="10" style="v" />Jethro in, “Egypt mite leh Faro' khutsung panin note hong khahkhia { Topa } in thupha ngah ta hen.
  </para>
  <para style="p">
    <verse number="11" style="v" />{ Topa } pen pasian dang khempeuh sangin a liatzawkna tu-in ka thei hi. Bang hang hiam cih leh mite tungah kiphatsakna tawh Egypt mite a gamtat lai takin amah in Egypt mite' khutnuai panin mite khahkhia hi,” a ci hi.
  </para>
  <para style="p">
    <verse number="12" style="v" />Moses' sungpa Jethro in Pasian' tungah meihal biakna leh biakpiakna a bawl hi. Pasian' mai-ah Moses' sungpa tawh an a ne khawm dingin Israel upate khempeuh leh Aaron hong pai uh hi.
  </para>
  <para style="p">
    <verse number="13" style="v" />A zing ciangin mite' thu a khen dingin Moses tu a, zingsanga kipan nitak dongin Moses' kiimah mite a ding uh hi.
  </para>
  <para style="p">
    <verse number="14" style="v" />Mite-a' dingin ama hihte khempeuh Moses' sungpa in a muh ciangin amah in, “Mite-a' dinga nang' sep hih pen a bangci ahi hiam? Bang hangin nang bek tu a, zingsanga kipan nitak dongin na kiimah mite khempeuh ding ahi uh hiam?” a ci hi.
  </para>
  <para style="p">
    <verse number="15" style="v" />Moses in a sungpa kiangah, “Pasian' thu a kan dingin kei' kiangah mite hong pai uh hi.
  </para>
  <para style="p">
    <verse number="16" style="v" />Amaute in thu a neih uh ciangin kei kiangah hong pai uh a, mi khat leh a vengpa' kikalah thu ka khen a, Pasian' ngeina kipte leh ama thukhennate amaute ka theisak hi,” a ci hi.
  </para>
  <para style="p">
    <verse number="17" style="v" />Tua ciangin Moses' sungpa Jethro in ama kiangah, “Nangma hihzia hoihlo hi.
  </para>
  <para style="p">
    <verse number="18" style="v" />Nang leh na kianga om mite in na zawngkhal lawh ding uh hi. Bang hang hiam cih leh tua nasep nang-a' dingin gik lua hi. Nang bek in na sem khinzo kei hi.
  </para>
  <para style="p">
    <verse number="19" style="v" />Tu-in ka thu hong ngai in; thu kong lak ding hi. Pasian in nang hong ompih ta hen. Nang pen Pasian' mai-ah mite' tangin pai-in, amau' thute Pasian' kiangah na gen ding hi.
  </para>
  <para style="p">
    <verse number="20" style="v" />Nangmah in ngeina kipte leh thukhennate amaute na hilh ding a, amau' lam paina ding leh amau' sep dingte amaute na theisak ding hi.
  </para>
  <para style="p">
    <verse number="21" style="v" />Tua thamloin, mi khempeuh lak panin Pasian a zahtak mi, a muan'huai mi leh sumgolh a mudah mi, mi siamte na teelkhia ding hi. Tua bang mite pen a tul, a za, a sawmnga, a sawmte tungah a uk dingin na koih ding hi.
  </para>
  <para style="p">
    <verse number="22" style="v" />Mite' thu amaute khensak tawntung in. Amaute in thu liante bek nang kiangah hong puak ding uh a, ahi zongin thu neute amau mah in khen tawm ding uh hi. Tua hi leh nang-a' dingin baih zaw ding a, amaute in na vangik hong puakpih ding uh hi.
  </para>
  <para style="p">
    <verse number="23" style="v" />Hih bangin hih lecin Pasian in thahatna hong pia ding a, nangmah in na sem paisuakzo ding hi. Tua thamloin hih mite khempeuh zong amau' omna-ah lungnuam takin ciah thei ding uh hi,” a ci hi.
  </para>
  <para style="p">
    <verse number="24" style="v" />Tua ahih ciangin Moses in a sungpa' thu ngai-in ama gen khempeuh a hih hi.
  </para>
  <para style="p">
    <verse number="25" style="v" />Israel mi khempeuh sung panin Moses in mipil mi siamte teel a, mite a tul, a za, a sawmnga, a sawmte tungah a ukin mite' lutangin amaute a bawl hi.
  </para>
  <para style="p">
    <verse number="26" style="v" />Amaute in mite tungah a tawntungin thu khen uh hi. Amaute in thu haksate bek Moses tungah puak uh a, ahi zongin thuneute amaute in khen tawm uh hi.
  </para>
  <para style="p">
    <verse number="27" style="v" />Tua ciangin Moses in a sungpa ciahkhiasak a, Jethro zong ama gamah a ciahkik hi.
  </para>
  <chapter number="19" style="c" />
  <para style="p">
    <verse number="1" style="v" />Egypt gam panin Israel mite a paikhiat zawh kha thumna a ni masa ni-in amaute Sinai sehnel gam tung uh hi.
  </para>
  <para style="p">
    <verse number="2" style="v" />Refidim panin amaute ding khia-in Sinai gam a tun' uh ciangin, amaute in sehnel gam tua mual mai-ah giahphual a sat uh hi.
  </para>
  <para style="p">
    <verse number="3" style="v" />Pasian kiangah Moses paito hi. { Topa } in mual panin amah sam a, “Jakob' suanlekhak Israel mite tungah hih bangin na gen ding hi:
  </para>
  <para style="p">
    <verse number="4" style="v" />Egypt mite tungah ka bawlna leh muvanlai in a kha tawh a note a puak bangin note hong pua-in keima kiangah kong paipihna na mu khin uh hi.
  </para>
  <para style="p">
    <verse number="5" style="v" />Tua ahih ciangin tu-in note in ka thu mangin ka thuciamna na zuih uh leh mite khempeuh lak panin note pen keima mi na hi ding uh hi. Bang hang hiam cih leh leitung khempeuh keima-a' hi a,
  </para>
  <para style="p">
    <verse number="6" style="v" />note pen keima siampi nasep a sem minam, leh minam siangtho na hi ding uh hi. Israel mite tungah hih thute na gen ding ahi hi,” a ci hi.
  </para>
  <para style="p">
    <verse number="7" style="v" />Tua ahih ciangin Moses hong pai-in upate sam a, { Topa } in amah a thupiak hih thute khempeuh amaute' mai-ah a sung hi.
  </para>
  <para style="p">
    <verse number="8" style="v" />Mi khempeuh in, “{ Topa' } gensa khempeuh ka hih ding uh hi,” ci-in dawng khawm uh hi. Moses in mite' thugente { Topa' } tungah a gen hi.
  </para>
  <para style="p">
    <verse number="9" style="v" />{ Topa } in Moses tungah, “En in, nang kong hopih ciangin mite in a zak theihna ding leh nang zong hong up theihna dingun meii sahpi sungah nang kiangah kong pai ding hi,” a ci hi. Tua ciangin Moses in mite' thugente { Topa' } tungah a gen hi.
  </para>
  <para style="p">
    <verse number="10" style="v" />{ Topa } in Moses kiangah, “Mite kiangah pai in la, tuni leh zingciang sungteng amaute siangtho sakin, amau' puante amau mah sawpsakin,
  </para>
  <para style="p">
    <verse number="11" style="v" />a ni thum ni-in a baihsa-in om un. Bang hang hiam cih leh a ni thum ni-in Sinai Mual tungah mite khempeuh' muhna-ah { Topa } hong paisuk ding hi.
  </para>
  <para style="p">
    <verse number="12" style="v" />Nangmah in mite-a' dingin dalna khat a kimkotah na koih ding a, ‘Mualtungah pailoin, a gamgi na lawn'khak lohna dingun kidawm un; mual a lawng peuhpeuh kithat ding hi.
  </para>
  <para style="p">
    <verse number="13" style="v" />Khut peuhmah in tua mi kithat dingpa lawngkhalo ding a, suang tawh kidenglum ahih kei leh kikaplum ding hi. Ganhing hita leh mihing hita leh kihing khawilo ding hi,’ na ci ding hi. Peengkul sauveipi hong kitum ciangin amaute mualtungah hong paito ding uh hi,” a ci hi.
  </para>
  <para style="p">
    <verse number="14" style="v" />Tua ahih ciangin mualtung panin mite kiangah Moses paisuk a, mite siangthosak hi. Amaute in a puante uh sawp uh hi.
  </para>
  <para style="p">
    <verse number="15" style="v" />Amah in mite kiangah, “Ni thum ni ciangin a baihsa-in om un; numei tawh lumkhawm kei un,” a ci hi.
  </para>
  <para style="p">
    <verse number="16" style="v" />A ni thum ni zingsang ciangin van gingin khua phia a, mualtungah meii sahpi kai a, nakpi takin a ging peengkul kitum ahih manin giahphuala om mi khempeuh ling uh hi.
  </para>
  <para style="p">
    <verse number="17" style="v" />Tua ciangin Moses in giahphual panin Pasian a dawn dingin mite paikhiatpih a, amaute a omna ding mual bulah om uh hi.
  </para>
  <para style="p">
    <verse number="18" style="v" />Meikhu in Sinai Mual tuamcip hi. Bang hang hiam cih leh mei sung tua mualtungah { Topa } a kumsuk hi. A khu, meiphualpi khu bangin kahto a, a mual buppi nakpi takin kiling hi.
  </para>
  <para style="p">
    <verse number="19" style="v" />Peengkul aw a nak gin' semsem laitakin Moses pau a, Pasian in vanging sungah amah dawng hi.
  </para>
  <para style="p">
    <verse number="20" style="v" />Sinai Mual dawnah { Topa } hong paisuk hi. { Topa } in tua mual dawnah Moses sam a, Moses zong paito hi.
  </para>
  <para style="p">
    <verse number="21" style="v" />{ Topa } in Moses kiangah, “Amaute in { Topa } a en dingin hong kantanin amaute tampi tak si khading uh ahih manin paisuk in la, mite hilhkhol in.
  </para>
  <para style="p">
    <verse number="22" style="v" />Amaute' tungah { Topa } hehlua khading ahih manin, { Topa' } kiangah hong pai siampite zong amau mah kisiangthosak tawm hen,” a ci hi.
  </para>
  <para style="p">
    <verse number="23" style="v" />Moses in { Topa' } tungah, “Sinai Mual dongah mite hong pai theilo hi. Bang hang hiam cih leh nangmahmah in kote nong thuhilh a, ‘Mual kimkotah dalnate bawl in la, siangthosak in,’ nong ci hi,” a ci hi.
  </para>
  <para style="p">
    <verse number="24" style="v" />{ Topa } in ama kiangah, “Paisuk in la, Aaron hong paipihto in. Ahih hangin amaute' tungah amah hehlua khading ahih manin { Topa } kiang dongah a pai dingin siampite leh mite paisuak sak kei in,” a ci hi.
  </para>
  <para style="p">
    <verse number="25" style="v" />Tua ahih ciangin mite kiangah Moses paisukin amaute kiangah a gen hi.
  </para>
  <chapter number="20" style="c" />
  <para style="p">
    <verse number="1" style="v" />Pasian in hih thute khempeuh gen a,
  </para>
  <para style="p">
    <verse number="2" style="v" />“Kei pen salsuahna Egypt gam panin note a hong paikhiatpih { Topa } na Pasian uh ka hi hi.
  </para>
  <para style="p">
    <verse number="3" style="v" />“Keimah longal pasian dang na bia kei ding uh hi.
  </para>
  <para style="p">
    <verse number="4" style="v" />“A kiseek milim hita leh, tunga vantung hita leh, nuai-a leisung hita leh, leinuai-a om tui sungah hita leh a om na khat peuhpeuh a sun khat peuhpeuh note-a' dingin na bawl kei ding uh hi.
  </para>
  <para style="p">
    <verse number="5" style="v" />Tuate' mai-ah na kun kei ding uh a, tuate na bia kei ding uh hi. Bang hang hiam cih leh keimah note' { Topa } Pasian, a aam Pasian ka hi a, kei hong mudahte' tungah pate' mawhna tate' tungah khang thum khang lina dongin thuk-in,
  </para>
  <para style="p">
    <verse number="6" style="v" />ahih hangin kei hong itin ka thupiakte a zui mi a tul tampite tungah itna kip a lakpa ka hi hi.
  </para>
  <para style="p">
    <verse number="7" style="v" />“{ Topa } note' Pasian' min a sia lamin na zang kei ding uh hi. Bang hang hiam cih leh { Topa } in ama min a zang khialte gim pia ding hi.
  </para>
  <para style="p">
    <verse number="8" style="v" />“Sabbath ni a siangtho-a zat ding phawk un.
  </para>
  <para style="p">
    <verse number="9" style="v" />Ni guk sung nomau' na semin na nasep ding khempeuh uh na hih ding uh hi.
  </para>
  <para style="p">
    <verse number="10" style="v" />Ahi zongin a ni sagih ni pen { Topa } note' Pasian' Sabbath ni ahi hi. Tua ni-in note, na tapate, na tanute, na nasempate, na nasemnute, na ganhing uh ahi a, peemtate in ahi zongin na bangmah na sem kei ding uh hi.
  </para>
  <para style="p">
    <verse number="11" style="v" />Bang hang hiam cih leh a ni guk sung tengin { Topa } in van leh lei, tuipi leh tuate sunga om khempeuh bawl a, a ni sagih ni tawlnga hi. Tua ahih ciangin { Topa } in Sabbath ni thupha pia-in siangthosak hi.
  </para>
  <para style="p">
    <verse number="12" style="v" />“{ Topa } na Pasian un note hong piak leitang tungah na khan' uh a sau theihna dingin na nu leh na pa uh zahtak un.
  </para>
  <para style="p">
    <verse number="13" style="v" />“Mi na that kei ding uh hi.
  </para>
  <para style="p">
    <verse number="14" style="v" />“Nulepa mawhna na bawl kei ding uh hi.
  </para>
  <para style="p">
    <verse number="15" style="v" />“Na na gu kei ding uh hi.
  </para>
  <para style="p">
    <verse number="16" style="v" />“Na vengte uh langkhatah a manloin teci na pang kei ding uh hi.
  </para>
  <para style="p">
    <verse number="17" style="v" />“Na vengte uh inn na deihgawh kei ding uh hi. Na vengte uh zi hita leh, ama nasempa hita leh, ama nasemnu hita leh, ama bawngtal hita leh, ama la hita leh, na vengte-a' ahi na khat peuhpeuh na deihgawh kei ding uh hi,” a ci hi.
  </para>
  <para style="p">
    <verse number="18" style="v" />Tu-in mite khempeuh in vangingte, peengkul aw, leh mual meikhu thu a theihtel uh ciangin, lau-in a ling uh hi. Amaute a gamla-ah ding uh a,
  </para>
  <para style="p">
    <verse number="19" style="v" />Moses kiangah, “Nangmah in kote kiangah thu hong gen in; kote in ka ngai ding uh hi. Ahi zongin kote si khading ka hih uh ciangin ko tungah Pasian hong gensak kei in,” a ci uh hi.
  </para>
  <para style="p">
    <verse number="20" style="v" />Moses in mite kiangah, “Lau kei un; bang hang hiam cih leh note khialkha loin amah na kihtak theihna dingun note' tungah a laktel dingin Pasian hong pai ahi hi,” a ci hi.
  </para>
  <para style="p">
    <verse number="21" style="v" />Pasian' omna meii sah nai-ah Moses a pai laitakin mite a gamla-ah a ding uh hi.
  </para>
  <para style="p">
    <verse number="22" style="v" />{ Topa } in Moses kiangah, “Nangmah in Israel mite tungah hih bangin na gen ding hi: ‘Vantung panin note kong hopihna note mahmah in na thei khin uh hi.
  </para>
  <para style="p">
    <verse number="23" style="v" />Note in kei tawh nong biakkhop dingun ngun pasian-te leh kham pasian-te na bawl kei ding uh hi.
  </para>
  <para style="p">
    <verse number="24" style="v" />Note in keima-a' dingin lei tawh biakna tau khat bawl un la, tua tungah na meihal biaknate uh leh thunuama na biaknate uh, na tuute uh leh na bawngtalte uh pia un. Keima min a kiphawkna ding munin ka bawlna peuhmahah note kiangah keimah hong pai-in note thupha kong pia ding hi.
  </para>
  <para style="p">
    <verse number="25" style="v" />Note in keima-a' dingin suang tawh biakna tau na bawl uh leh, a kiseek suang tawh na bawl kei ding uh hi. Bang hang hiam cih leh na nazatte uh tawh na va suk uh leh a ninsak na hi uh hi.
  </para>
  <para style="p">
    <verse number="26" style="v" />Tua tungah na selsim uh a kidawk khak lohna dingin ka biakna tau tung kahtohna ding kahlei a kulin na sang bawl kei ding uh hi,’ ci in.
  </para>
  <chapter number="21" style="c" />
  <para style="p">
    <verse number="1" style="v" />“Tu-in hihte pen amaute' tungah na piak ding biakna ngeina kipte ahi hi.
  </para>
  <para style="p">
    <verse number="2" style="v" />Hebru mi sila khat na lei uh ciangin, amah in kum guk sung na hong sepsak ding a, a kum sagihna ciangin bangmah hong pia loin a suakta-in paikhia ding hi.
  </para>
  <para style="p">
    <verse number="3" style="v" />Amah guakin hong pai ahih leh amah guak mahin paikhia ding a, zi neisa-in hong pai ahih leh amah tawh a zi zong paikhia ding hi.
  </para>
  <para style="p">
    <verse number="4" style="v" />A topa in amah zi guan a, tuanu in amah tawh tapate ahi a, tanute ahi zongin a neih leh, a zi leh a tate pen a topa-a' hi ding a, amah guakin paikhia ding hi.
  </para>
  <para style="p">
    <verse number="5" style="v" />Ahih hangin sila in a kitel takin genin, ‘Ka topa, ka zi, leh ka tate ka it hi; a suakta-in ka paikhia kei ding hi,’ a cih leh,
  </para>
  <para style="p">
    <verse number="6" style="v" />tua ciangin a topa in thukhente kiangah amah paipih ding hi. Amah in kongkhakah ahi a, kongkhak khuamah ahi zongin amah paipih ding hi. A topa in phimpi khat tawh ama bil vuhsak ding a, amah in a nuntak tawntung ama na sepsak ding hi.
  </para>
  <para style="p">
    <verse number="7" style="v" />“Mi khat in a tanu sila-in a zuak ciangin, tuanu pen sila pasalte bangin paikhialo ding hi.
  </para>
  <para style="p">
    <verse number="8" style="v" />A topa in ama zi dingin a sehsa tua numei in amah a lungkimsak kei leh, amah in tuanu a pa kiang mahah zuakkik ding hi. Amah, tuanu tungah citakin gamtalo ahih manin, gamdang mi khat tungah tuanu a zuak theihna ding thu neilo ding hi.
  </para>
  <para style="p">
    <verse number="9" style="v" />Mi khat in a tapa-a' dingin sila numei a lei leh, amah in tanu bangin tuanu bawl ding hi.
  </para>
  <para style="p">
    <verse number="10" style="v" />Amah in zi dang khat a lakthuah leh, a zi masa' annek, a puansilh, ahih kei leh lupkhopna ding thuneihna khiamlo ding hi.
  </para>
  <para style="p">
    <verse number="11" style="v" />Amah in hih thu thumte tuanu-a' dingin a bawl kei leh, sum hong piak kullo, bangmah a kulloin tuanu paikhia thei ding hi.
  </para>
  <para style="p">
    <verse number="12" style="v" />“Mi khat satin a sisak mi peuhpeuh kithat ding hi.
  </para>
  <para style="p">
    <verse number="13" style="v" />Ahih hangin amah in a thah sawm hilo a, a thah khak ahih leh, amah a tai theihna dingin note-a' ding mun khat ka seh ding hi.
  </para>
  <para style="p">
    <verse number="14" style="v" />Ahih hangin mi khat in midang khat thah ding tumin a thah leh, amah na thah theihna dingun note in ka biakna tau a belhna nangawn panin amah na la teitei ding uh hi.
  </para>
  <para style="p">
    <verse number="15" style="v" />“Ama pa hita leh ama nu hita leh a sat peuhmah kithat ding hi.
  </para>
  <para style="p">
    <verse number="16" style="v" />“Zuak ding ahi a, sila-in neih ding ahi zongin mi a gu mi peuhmah kithat ding hi.
  </para>
  <para style="p">
    <verse number="17" style="v" />“Ama pa hita leh ama nu hita leh a samsia mi peuhmah kithat ding hi.
  </para>
  <para style="p">
    <verse number="18" style="v" />“Mite kitawng a, a khat in adang khat suangtum khat tawh ahi a, ama khuttum tawh ahi zongin tumin, mipa a sihloh hangin lupna ngakin,
  </para>
  <para style="p">
    <verse number="19" style="v" />tua ciangin mipa thozo-in ama ciangkhut tawh a vakkhiatkik zawh nak leh, amah a tumpa siang ding hi. Amah in ama hun bei sungteng tangding bek ama tungah loh ding a, amah damsiangsak ding hi.
  </para>
  <para style="p">
    <verse number="20" style="v" />“Mi khat in molhtum khat tawh ama sila ahi pasal hita leh numei hita leh satin a phualah a sih pah leh, amah gim kipia ding hi.
  </para>
  <para style="p">
    <verse number="21" style="v" />Ahih hangin ni khat ahi a, ni nih ahi zongin sila a nuntak leh, amah gim piak ding hilo hi. Bang hang hiam cih leh sila pen ama neihsa ahih manin sila a sih ciangin amah a sumh khin ahi hi.
  </para>
  <para style="p">
    <verse number="22" style="v" />“Mite kitawngin numei naupaii khat liamsak a, tatolhin; ahi zongin siatna in a zuihbeh kei nak leh, tuanu' pasal in ama tunga a cihzah tawh kituakin tua numei a liamsak mi kigam ding a, thukhente' khenna bangin amah liau ding hi.
  </para>
  <para style="p">
    <verse number="23" style="v" />Siatna khatpeuh in a zuihbeh leh, tua ciangin nuntakna tangding nuntakna,
  </para>
  <para style="p">
    <verse number="24" style="v" />mit tangding mit, ha tangding ha, khut tangding khut, khe tangding khe,
  </para>
  <para style="p">
    <verse number="25" style="v" />meikang tangding meikang, liamna tangding liamna, siatna tangding siatna pia ding hi.
  </para>
  <para style="p">
    <verse number="26" style="v" />“Mi khat in ama sila ahi pasal hita leh numei hita leh a mit satin a suksiatkhak leh amah in tua mit' hangin sila suakta sakin paikhiasak ding hi.
  </para>
  <para style="p">
    <verse number="27" style="v" />Amah in a sila ahi pasal hita leh numei hita leh a ha a tupkhiat leh, amah in tua ha' hangin sila suakta sakin paikhiasak ding hi.
  </para>
  <para style="p">
    <verse number="28" style="v" />“Bawngtal khat in pasal hita leh numei hita leh a ki tawh a piklup ciangin, a bawngtal kidenglum ding a, a sa kinelo ding hi. Ahih hangin bawngtal neipa siang ding hi.
  </para>
  <para style="p">
    <verse number="29" style="v" />Ahih hangin a hun beisa-ah bawngtal in mi si thei a, a neipa kihilh napi-in a khumcip kei a, tua bawngtal in pasal ahi a, numei ahi zongin a thah leh, bawngtal kidenglum ding a, a neipa zong kithat ding hi.
  </para>
  <para style="p">
    <verse number="30" style="v" />Ama tung pan tatkhiatna sum a kinget leh, ama nuntakna tatkhiatna dingin ama tungah a kingen zahzah amah in pia ding hi.
  </para>
  <para style="p">
    <verse number="31" style="v" />Tua bawngtal in mi' tapa ahi a, tanu ahi zongin a ki tawh a pik leh hih ngeina tawh kizui-in kigamta ding hi.
  </para>
  <para style="p">
    <verse number="32" style="v" />Bawngtal in sila ahi pasal hita leh numei hita leh khat peuhpeuh a ki tawh a pik leh, a neipa in amau' topa' tungah ngun shekel sawmthum pia ding a, bawngtal kidenglum ding hi.
  </para>
  <para style="p">
    <verse number="33" style="v" />“Mi khat in dum hon'sa-in a nusia ahi a, mi khat in dum a tawh ciangin sin loin om ahi zongin, bawngtal hita leh la hita leh dum sungah a kiat leh,
  </para>
  <para style="p">
    <verse number="34" style="v" />dum neipa in loh ding hi. Amah in a neipa tungah sum pia ding a, ganhing luang pen ama-a' hi pah ding hi.
  </para>
  <para style="p">
    <verse number="35" style="v" />“Mi khat' bawngtal in adang khat' bawngtal liamsakin a sih leh, amaute in a hing pen zuak ding uh a, tua man hawm ding uh hi. A ganhing si pen zong amaute in hawm ding uh hi.
  </para>
  <para style="p">
    <verse number="36" style="v" />Tua bang hilo a, bawngtal in mi si ngei hi, ci-in kithei napi a neipa in a khumcip kei leh, amah in bawngtal tangding bawngtal pia ding a, a si ganhing pen amah in tang ding hi.
  </para>
  <chapter number="22" style="c" />
  <para style="p">
    <verse number="4" style="v" />“Mi khat in bawngtal ahi a, tuu ahi zongin gu a, a that a, a zuak zongin, amah in bawngtal khat tangdingin bawngtal nga, tuu khat tangdingin tuu li pia ding hi. Amah in ditkikna bawl ding hi. Amah in bangmah a neih kei leh, ama guktakna hangin amah kizuak ding hi. A kigu ganhing, bawngtal ahi a, la ahi a, tuu ahi zongin a hingin ama khutsungah a kimuh leh, amah in a zah nih pia ding hi. “Guta khat in inn vutlet a, kisatin amah a sih leh, tua sihna hangin mawhna omlo ding hi. Ahih hangin nisuah khit ahih leh tua sihna hangin mawhna om ding hi.
  </para>
  <para style="p">
    <verse number="5" style="v" />“Mi khat in lo khatah ahi a, leenggui lo-ah ahi zongin gan ta sak a, a ganhing khahin midang khat' lo-ah a tat leh, amah in ama lo leh ama leenggah lo panin a piangte tawh loh ding hi.
  </para>
  <para style="p">
    <verse number="6" style="v" />“Mei kuangin gam kang a, a kikhol an ahi a, a ding lai an ahi a, lo ahi zongin a kat leh, mei a kangsakpa in a cing takin loh ding hi.
  </para>
  <para style="p">
    <verse number="7" style="v" />“Mi khat in a vengte kiangah sum ahi a, van ahi zongin kep ding ap a, tua mipa' inn panin a kiguk leh, a gupa a kimuh leh amah in a zah nih pia ding hi.
  </para>
  <para style="p">
    <verse number="8" style="v" />A gupa a kimuh kei leh a vengpa' vante amah in gu hiam, gulo hiam cih a kitelna dingin thukhente kiangah inn neipa in kiciamna bawl ding hi.
  </para>
  <para style="p">
    <verse number="9" style="v" />“Thu neihna khat peuhpeuh, bawngtal ahi a, la ahi a, tuu ahi a, puansilh ahi zongin, a mang na khat peuhpeuh, mi khat in, ‘Hih pen kei-a' hi,’ a cihna thu-ah, alang nihte' thu pen thukhente' mai-ah tung ding hi. Thukhente in a mawhsak mipa in a vengpa tungah a zah nih pia ding hi.
  </para>
  <para style="p">
    <verse number="10" style="v" />“Mi khat in ama vengte tungah la ahi a, bawngtal ahi a, tuu ahi zongin, ganhing khat peuhpeuh kep dingin a piak a, kuama muh lohin tua ganhing a si a, a liam a, a kihawlkhia ahi zongin ahih leh,
  </para>
  <para style="p">
    <verse number="11" style="v" />amah in a vengpa' neihsa a gu kha hiam cih a kitheihna dingin amaute gel' kikalah { Topa } tawh kiciamna om ding hi. A neipa in tua kiciamna sang ding a, amah in lohlo ding hi.
  </para>
  <para style="p">
    <verse number="12" style="v" />Ahih hangin ama tung panin a kigu ahih leh, a neipa tungah amah in loh ding hi.
  </para>
  <para style="p">
    <verse number="13" style="v" />Gamsa in a balzan ahih leh, lahtelna dingin tua ganhing paipih sak in. A kibalzan ganhing amah in lohlo ding hi.
  </para>
  <para style="p">
    <verse number="14" style="v" />“Mi khat in a vengte' gan khat peuhpeuh kawm a, a neipa omloin a liam a, a si zongin, amah in a kicingin loh ding hi.
  </para>
  <para style="p">
    <verse number="15" style="v" />A neipa tawh a omkhawm ahih leh amah in lohlo ding hi. A kikawm ahih leh a kikawm bangin pai ding hi.
  </para>
  <para style="p">
    <verse number="16" style="v" />“Mi khat in a kidong nailo nungak khat zolin amah tawh a lupkhop leh, amah in tuanu' man ding moman letsong pia ding a, ama zi suak ding hi.
  </para>
  <para style="p">
    <verse number="17" style="v" />A numei' pa in ama tungah tuanu a piak nop kei leh zong, tua mipa in nungak moman letsong zah numei' pa' tungah sum pia veve ding hi.
  </para>
  <para style="p">
    <verse number="18" style="v" />“Numei aisannu na hingkhawi kei ding uh hi.
  </para>
  <para style="p">
    <verse number="19" style="v" />“Ganhing tawh a mawh peuhmah kithat ding hi.
  </para>
  <para style="p">
    <verse number="20" style="v" />“{ Topa } bek simloh pasian dang khat peuhpeuh tungah biakna a pia mi peuhmah kithat ding hi.
  </para>
  <para style="p">
    <verse number="21" style="v" />“Khualmi khatpeuh na bawlsia kei ding uh a, na nengniam kei ding uh hi. Bang hang hiam cih leh note zong Egypt leitangah khual mite na hi ngei uh hi.
  </para>
  <para style="p">
    <verse number="22" style="v" />Meigong numei ahi a, tagah ahi zongin na gimsak kei ding uh hi.
  </para>
  <para style="p">
    <verse number="23" style="v" />Note in amaute na gimsak uh a, amaute keima tungah hong kiko leh, keimah in amau' kikona ka za taktak ding hi.
  </para>
  <para style="p">
    <verse number="24" style="v" />Ka hehna so-in namsau tawh note kong that ding a, na zite uh meigong suakin, na tate uh tagah suak ding hi.
  </para>
  <para style="p">
    <verse number="25" style="v" />“Note tawh a om, a zawng keima mite khat peuhpeuh tungah sum leitawi na piak uh leh, ama tungah sum leitawi a piapa bangin na om kei ding uh a, ama tung panin a meet na dok kei ding uh hi.
  </para>
  <para style="p">
    <verse number="26" style="v" />Khapna ahi na vengpa' puan silh lai na lak ngei khak leh nitum ma-in ama tungah na pia kik ding hi.
  </para>
  <para style="p">
    <verse number="27" style="v" />Bang hang hiam cih leh ama silh ding tua bek hi a, tua pen ama pumpi-a' dingin a puan neihsun ahi hi. Amah bang dang tawh lum ding ahi hiam? Amah kei tungah hong kiko leh ke'n ka za ding hi. Bang hang hiam cih leh keimah in hehpihna ka nei hi.
  </para>
  <para style="p">
    <verse number="28" style="v" />“Thukhente na simmawh kei ding uh a, na mite uh a ukpa zong na samsia kei ding uh hi.
  </para>
  <para style="p">
    <verse number="29" style="v" />“Na anlakna pan uh leh sathau leh leenggah na suknate uh panin a leetkhiate piak khiat ding na zekai kei ding uh hi. “Na tapa cilte uh keima tungah nong pia ding uh hi.
  </para>
  <para style="p">
    <verse number="30" style="v" />Na bawngtalte uh leh na tuute uh panin zong tua bangmahin nong pia ding uh hi. Ni sagih sung a pi tawh om ding a, a ni giat ni-in kei tungah nong pia ding uh hi.
  </para>
  <para style="p">
    <verse number="31" style="v" />“Note pen kei' tungah hong ki-ap mite na hi ding uh hi. Tua ahih ciangin gamlakah gamsate in a balzan sa peuhmah note in na ne kei ding uh a, tua bang sate uite na lot ding uh hi.
  </para>
  <chapter number="23" style="c" />
  <para style="p">
    <verse number="1" style="v" />“Thumanlo na genkhia kei ding uh hi. Elna tawh teci pang dingin migilopa tawh na kipawl kei ding uh hi.
  </para>
  <para style="p">
    <verse number="2" style="v" />Siatna a bawl dingin mihon na zui kei ding uh hi. Thutang a hei khia dingin mihonpi nung zui-in thu neihna-ah teci na pang kei ding uh hi.
  </para>
  <para style="p">
    <verse number="3" style="v" />Ama thu neihna-ah mizawngpa na langneih kei ding uh hi.
  </para>
  <para style="p">
    <verse number="4" style="v" />“Na langneih mite' bawngtal ahi a, a la ahi zongin a gammang na tuah uh leh ama kiangah na hawlkik ding uh hi.
  </para>
  <para style="p">
    <verse number="5" style="v" />Nangmah a hong mudahpa' la a van tawh a puk na muh leh a la tawh amah na nusia kei ding a, tua la phot toh ding na huh ding hi.
  </para>
  <para style="p">
    <verse number="6" style="v" />“Ama thu neihna-ah mizawngpa a thutang kimlai na lelsak kei ding uh hi.
  </para>
  <para style="p">
    <verse number="7" style="v" />A manlopi-a mi mawhsak ding panin kikem un la, a dikpa leh thumanpa that kei un. Bang hang hiam cih leh a gilo mi ka khah kei ding hi.
  </para>
  <para style="p">
    <verse number="8" style="v" />Sumgolh na la kei ding uh hi. Bang hang hiam cih leh sumgolh in uliante' mit tawsak a, thuman mite' thu heikhiatsak hi.
  </para>
  <para style="p">
    <verse number="9" style="v" />“Khualmi na nengniam kei ding uh hi. Khualmi' lungsim na thei uh hi. Bang hang hiam cih leh note zong Egypt gamah khualmi na hi ngei uh hi.
  </para>
  <para style="p">
    <verse number="10" style="v" />“Note in na leitang uhah kum guk sung khai tuhin a piangte na kaikhawm ding uh hi.
  </para>
  <para style="p">
    <verse number="11" style="v" />Ahih hangin a kum sagihna ciangin, nomau' mi a zawngte in a nek theihna dingin leitang tawlnga sakin, lokhulin na omsak ding uh a, gamlak ganhingte in mizawngte' nekloh teng ne thei ding uh hi. Na leenggui lote uh leh na oliv lote uh zong tua bangmahin na hih ding uh hi.
  </para>
  <para style="p">
    <verse number="12" style="v" />“Ni guk sung na nasep uh na sem ding uh hi. Ahih hangin na bawngtal leh na la in tawlngakna a neih theihna ding leh, na nasem numei' tapa leh khual mite in thathak a ngah theihna dingin a ni sagih ni-in na tawlnga ding uh hi.
  </para>
  <para style="p">
    <verse number="13" style="v" />Note' tunga kong gente khempeuh thudon un; pasian dangte' min genin nei kei un la, na kam sung panun zong tua bangte kizasak kei un.
  </para>
  <para style="p">
    <verse number="14" style="v" />“Kum khatin thumvei, keima-a' dingin pawi na bawl ding uh hi.
  </para>
  <para style="p">
    <verse number="15" style="v" />Silngo sawhloh anlum pawi na bawl ding uh hi. Keimah in note kong thupiak bangin Abib kha sung a kisehsa hun ciangin ni sagih sung silngo sawhloh anlum na ne ding uh hi. Bang hang hiam cih leh tua kha sungin Egypt panin note na paikhia uh hi. Khut hawmguak tawh keima mai-ah kuamah hong kilaklo ding hi.
  </para>
  <para style="p">
    <verse number="16" style="v" />“Note in lo-a na tuh uh, na nasepna uh a gah masa, anlak pawi na bawl ding uh hi. Note in lo panin na nasepna uh a gah na kaihkhop uh kum bei ciangin an kaihkhopna pawi na bawl ding uh hi.
  </para>
  <para style="p">
    <verse number="17" style="v" />Topa { Pasian}' mai-ah pasal khempeuh kum khatin thumvei kilaak ding uh hi.
  </para>
  <para style="p">
    <verse number="18" style="v" />“Note in silngo sawh anlum tawh keimah biakpiakna si na pia khawm kei ding uh a, a ganhing thau zong zingsang dong na omsak kei ding uh hi.
  </para>
  <para style="p">
    <verse number="19" style="v" />“Note in na anpalte uh lakah a tung masa pen { Topa } na Pasian uh inn-ah na paipih ding uh hi. “Note in a pi' nawizu tawh keelno na huan kei ding uh hi.
  </para>
  <para style="p">
    <verse number="20" style="v" />“En un, keimah in ka bawlsa munah note hong paipih ding leh lamkalah note hong cing dingin note' mai-ah vantung mi khat ka sawl hi.
  </para>
  <para style="p">
    <verse number="21" style="v" />Amah thudonin ama aw ngai un la, amah lehdo kei un. Bang hang hiam cih leh amah in note' thu palsatna hong maisaklo ding hi. Bang hang hiam cih leh keima min tawh nasem ahi hi.
  </para>
  <para style="p">
    <verse number="22" style="v" />“Ahih hangin note in ama aw limtakin ngai-in keima gen bangin na gamtat uh leh na galte uh' tungah gal ka hi ding a, na langte uh' tungah lang ka hi ding hi.
  </para>
  <para style="p">
    <verse number="23" style="v" />“Note' mai-ah ka vantung mi pai-in Amor mite, Hit mite, Perez mite, Kanaan mite, Hiv mite, leh Jebus mite kiangah note hong paipihin, keimah in amaute ka phiat khiat ciangin,
  </para>
  <para style="p">
    <verse number="24" style="v" />amau' pasian-te' mai-ah note kun loin, tuate bia loin, amau' gamtat bangin na gamta kei ding uh a, note in amaute lawnthal mang kiuhkeuhin amau' milim suang khuampite na satnen gawp ding uh hi.
  </para>
  <para style="p">
    <verse number="25" style="v" />Note in { Topa } na Pasian uh nong bia ding uh a, keimah in na an uh leh na tui uh thupha ka pia ding hi. Keimah in note' lak panin cinatna ka la khia ding hi.
  </para>
  <para style="p">
    <verse number="26" style="v" />Note' leitangah kuamah nausia omlo ding a, a ciing zong omlo ding hi. Note kong teeksihsak ding hi.
  </para>
  <para style="p">
    <verse number="27" style="v" />“Keimah hong kikihtakna note' mai-ah paisakin note' phutkhak ding mi khempeuh ka kitokgawpsak ding a, na galte khempeuh uh lehhei-in note' kiang panin ka taisak ding hi.
  </para>
  <para style="p">
    <verse number="28" style="v" />Note' mai panin Hiv mite, Kanaan mite, leh Hit mite a hawlkhia dingin note' mai-ah tunpi ka sawlkhia ding hi.
  </para>
  <para style="p">
    <verse number="29" style="v" />Leitung gamkhing suakin gamlak ganhingte note' langkhatah tampi pha khading ahih manin note' mai panin kum khat sungin amaute ka hawlkhia kei ding hi.
  </para>
  <para style="p">
    <verse number="30" style="v" />Note khangin tampi pha-in leitang na luah matengun note' mai panin tawm tawmin amaute ka hawlkhia ding hi.
  </para>
  <para style="p">
    <verse number="31" style="v" />Keimah in San Tuipi panin Filistia mite' tuipi ciang leh sehnel gam panin Eufratis gun ciangdongah na gamgite uh ka phut ding hi. Bang hang hiam cih leh tua gama teng mite note' khutsungah kong pia ding a, note in na mai uh panin amaute na hawlkhia ding uh hi.
  </para>
  <para style="p">
    <verse number="32" style="v" />Amaute ahi a, amau' pasian-te tawh ahi zongin thuciamna na bawl kei ding uh hi.
  </para>
  <para style="p">
    <verse number="33" style="v" />Amaute in kei' tungah note hong khialsak khading ahih ciangin note' leitang tungah amaute tenglo ding uh hi. Bang hang hiam cih leh note in amau' pasian-te na biak uh leh note' tungah thangzak khat hong hi taktak ding hi,” a ci hi.
  </para>
  <chapter number="24" style="c" />
  <para style="p">
    <verse number="1" style="v" />Tua ciangin { Topa } in Moses kiangah, “Nang leh Aaron, Nadab, Abihu leh Israel upate sung pan sawmsagih tawh keima kiangah hong paito un la, a gamla panin kunin hong bia un.
  </para>
  <para style="p">
    <verse number="2" style="v" />{ Topa' } nai-ah Moses bek hong pai ding hi. A dangte a nai-ah hong pailo ding a, mihonte in mual ciangdong hong nehlo ding uh hi,” a ci hi.
  </para>
  <para style="p">
    <verse number="3" style="v" />Moses hong pai-in { Topa' } thugente khempeuh leh biakna ngeinate khempeuh mite kiangah a gen hi. Mi khempeuh in aw kikhatin dawng uh a, “{ Topa' } gensa thute khempeuh ka hih ding uh hi,” a ci uh hi.
  </para>
  <para style="p">
    <verse number="4" style="v" />Moses in { Topa' } thugente khempeuh a gelh hi. Zingsangin amah tho baih a, mual bulah biakna tau khat lamin, Israel minam sawmlenihte tawh kituakin khuam sawmlenih a phut hi.
  </para>
  <para style="p">
    <verse number="5" style="v" />Amah in Israel mi tangvalte sawlin, tuate in meihal biakna leh thunuama biakna bawngtalte { Topa' } tungah pia uh hi.
  </para>
  <para style="p">
    <verse number="6" style="v" />Moses in a sisan kimkhat la-in, kuangte sungah koih a, sisan kimkhat biakna tau tungah a theh hi.
  </para>
  <para style="p">
    <verse number="7" style="v" />Tua ciangin amah in thuciamna laibu la-in, mite' zakin tua laibu a sim hi. Amaute in, “{ Topa' } gensa khempeuh kote in ka hih ding uh a, kote ka thumang ding uh hi,” a ci uh hi.
  </para>
  <para style="p">
    <verse number="8" style="v" />Tua ciangin Moses in sisan la-in mite' tungah theh a, “Hih thute khempeuh tawh kizui-in { Topa } in note tawh a bawlsa thuciamna sisan en un,” a ci hi.
  </para>
  <para style="p">
    <verse number="9" style="v" />Tua ciangin Moses leh Aaron, Nadab, Abihu leh Israel upate sung pan sawmsagih paito uh a,
  </para>
  <para style="p">
    <verse number="10" style="v" />amaute in Israel Pasian mu uh hi. Ama khe nuai-ah a siangthona van meel tawh a kibang, sapfaia suangmanpha tawh a kibawl suangphahpek bangpian om hi.
  </para>
  <para style="p">
    <verse number="11" style="v" />Amah in Israel mi makaite gimna ngahsaklo hi. Amaute in Pasian mu uh a, tua ciangin an ne-in tui dawn uh hi.
  </para>
  <para style="p">
    <verse number="12" style="v" />{ Topa } in Moses kiangah, “Keima kiang mualtungah hong paito in la, tua lai-ah ngak in. Amaute a kihilhna dingin keima gelhsa, thukham leh thupiakna tawh, suangpek nang tungah kong pia ding hi,” a ci hi.
  </para>
  <para style="p">
    <verse number="13" style="v" />Tua ahih ciangin ama nasempa Joshua tawh Moses kithawi uh a, Pasian' mual tungah paito uh hi.
  </para>
  <para style="p">
    <verse number="14" style="v" />Amah in upate kiangah, “Note' kiangah kong paikik matengun hih lai-ah kote hong ngak un. En un, note tawh Aaron leh Hur om hi. Thu nei peuhpeuh amaute' kiangah paisak un,” a ci hi.
  </para>
  <para style="p">
    <verse number="15" style="v" />Tua ciangin mualtungah Moses paito a, meii in mual a tuam hi.
  </para>
  <para style="p">
    <verse number="16" style="v" />{ Topa' } minthan'na vang pen Sinai Mual tungah kinga a, meii in ni guk sung tua mual a tuam hi. A ni sagih ni-in amah in meii lak panin Moses a sam hi.
  </para>
  <para style="p">
    <verse number="17" style="v" />Tu-in { Topa' } vangliatna vang pen Israel mite' muhna-ah mualvum dawn a kangtum meikuang tawh kibang hi.
  </para>
  <para style="p">
    <verse number="18" style="v" />Meii sungah Moses tum a, mualtungah paito hi. Moses sun sawmli leh zan sawmli sung mualtungah a om hi.
  </para>
  <chapter number="25" style="c" />
  <para style="p">
    <verse number="1" style="v" />{ Topa } in Moses kiangah,
  </para>
  <para style="p">
    <verse number="2" style="v" />“Amaute in kei-a' dingin biakna hong paipihna dingin Israel mite' kiangah gen in. A pia nuam mi peuhmah tung panin kei-a' dingin biakna na sang ding hi.
  </para>
  <para style="p">
    <verse number="3" style="v" />Amaute' tung panin na san' ding biakna hih bang ahi hi: Kham, ngun, sumngo,
  </para>
  <para style="p">
    <verse number="4" style="v" />a dum, a dupsan, a ausan puante leh a kopin a kikhuk khau tawh a kigan puan hoih, keelmul,
  </para>
  <para style="p">
    <verse number="5" style="v" />a kisansak tuutal vunte, keelvunte, singkha sing,
  </para>
  <para style="p">
    <verse number="6" style="v" />meivakte-a' ding sathau, nilh sathau ding leh paknamtui dingin a namtui nate,
  </para>
  <para style="p">
    <verse number="7" style="v" />siampipuan leh awmdal-a bulh dingin onik suangte ahi hi.
  </para>
  <para style="p">
    <verse number="8" style="v" />Amaute' lakah kei ka om theihna dingin kei-a' dingin biakbuk khat amaute bawlsak in.
  </para>
  <para style="p">
    <verse number="9" style="v" />Biakbuk leh a nazatte' lim ding tawh kisai-in nang' tungah kong lahte khempeuh tawh kituakin nangmah in na bawl ding hi.
  </para>
  <para style="p">
    <verse number="10" style="v" />“Amaute in singkha sing tawh singkuang khat bawl ding uh hi. A dung pi thum leh letmat kua, a vai pi nih leh letmat thum, a san'na pi nih leh letmat thum hi ding hi.
  </para>
  <para style="p">
    <verse number="11" style="v" />Nangmah in kham citak tawh tua singkuang na zut ding a, a sung leh a pua na zut ding hi. A tung kimkotah a geihual kham tawh na bawl ding hi.
  </para>
  <para style="p">
    <verse number="12" style="v" />Nangmah in tua singkuang-a' dingin kham kual li sungin a singkuang khe li tungah tuate na bulh ding a, a pang khatah kual nih, a pang langkhatah a kual nih mah na bulh ding hi.
  </para>
  <para style="p">
    <verse number="13" style="v" />Nangmah in singkha singzawl na sui ding a, tuate kham tawh na zut ding hi.
  </para>
  <para style="p">
    <verse number="14" style="v" />Singkuang puakna dingin singkuang panga kualte sungah a zawlte na khum ding hi.
  </para>
  <para style="p">
    <verse number="15" style="v" />Singkuang' kualte sungah a zawlte omsuak ding a, tuate kilakhialo ding hi.
  </para>
  <para style="p">
    <verse number="16" style="v" />Nang' tunga kong piak ding thuciamna nangmah in singkuang sungah na koih ding hi.
  </para>
  <para style="p">
    <verse number="17" style="v" />“Tua ciangin kham citak tawh hehpihna tokhom khat na bawl ding a, a dung pi thum leh letmat kua, a vai pi nih leh letmat thum hi ding hi.
  </para>
  <para style="p">
    <verse number="18" style="v" />Nangmah in kham tawh kherub nih na bawl ding a, hehpihna tokhom mong tuakah a kiseek tua kherub-te na omsak ding hi.
  </para>
  <para style="p">
    <verse number="19" style="v" />Mong khatah kherub khat, a mong langkhatah kherub khat mah bawl in. Hehpihna tokhom tawh a kizomin a mong tuakah kherub na bawl ding hi.
  </para>
  <para style="p">
    <verse number="20" style="v" />Kherub-te in a khate uh a tungah zal ding uh a, amau' khate tawh hehpihna tokhom liimsunin amaute khatlekhat kimaingat ding uh hi. Hehpihna tokhom lamah kherub-te' mai nga ding uh hi.
  </para>
  <para style="p">
    <verse number="21" style="v" />Singkuang tungah hehpihna tokhom na koih ding a, singkuang sungah nang kong piak ding thuciamna na koih ding hi.
  </para>
  <para style="p">
    <verse number="22" style="v" />Hehpihna tokhom tung, thuciamna singkuang tunga om kherub nihte kikal panin nang kong hopih ding a, Israel mite-a' dingin nang' tungah kong piak ding thute khempeuh nang' tungah kong gen ding hi.
  </para>
  <para style="p">
    <verse number="23" style="v" />“Nangmah in singkha sing tawh sabuai khat na bawl ding a, a dung pi thum, a vai pi khat leh alang, a san'na pi nih leh letmat thum hi ding hi.
  </para>
  <para style="p">
    <verse number="24" style="v" />Kham citak tawh na zut ding a, a kimkotah a geihual kham tawh na bawl ding hi.
  </para>
  <para style="p">
    <verse number="25" style="v" />Nangmah in khutpeek cia a zai zawl peek khat a kimkotah na bawl ding a, tua zawl peek kimkotah a geihual na bawl ding hi.
  </para>
  <para style="p">
    <verse number="26" style="v" />Nangmah in tua sabuai-a' dingin kham kual li na bawl ding a, tuate pen a kiu li, a khe lite-ah na gak ding hi.
  </para>
  <para style="p">
    <verse number="27" style="v" />Sabuai puakna ding zawlte a len dingin a zawl peek gei-ah a kualte om ding hi.
  </para>
  <para style="p">
    <verse number="28" style="v" />Nangmah in singkha sing zawlte bawlin kham tawh na zut ding a, hihte tawh sabuai kipua ding hi.
  </para>
  <para style="p">
    <verse number="29" style="v" />Paknamtui-a' dingin a kuangdaite leh a pakante, tui phihna dingin a thawl gongbakte, leh a kuang-ukte na bawl ding hi. Kham citak tawh tuate na bawl ding hi.
  </para>
  <para style="p">
    <verse number="30" style="v" />Keima mai sabuai tungah Ompihna Anlum na koih tawntung ding hi.
  </para>
  <para style="p">
    <verse number="31" style="v" />“Kham citak tawh meivakkhuam khat na bawl ding hi. Meivakkhuam bul leh a kungte pen a kiseek nate tawh kibawl ding hi. A haite, a nunte leh a pakte, tua tawh sakhat hi khawm ding uh hi.
  </para>
  <para style="p">
    <verse number="32" style="v" />A pang panin hiang guk meengkhia ding a, a pang khatah meivakkhuam hiang thum meengkhia-in, a pang langkhatah meivakkhuam hiang thum mah meengkhia ding hi.
  </para>
  <para style="p">
    <verse number="33" style="v" />Hiang khat ciat tungah a nun leh a pak a om, almond gah tawh a kibang hai thum leh adang hiang khat ciat tungah a nun leh a pak a om, almond gah tawh a kibang hai thum mah kibawl ding hi. Tua ahih ciangin hiang gukte meivakkhuam panin meengkhia ding hi.
  </para>
  <para style="p">
    <verse number="34" style="v" />A meivakkhuam tung mahmahah a nunte leh a pakte tawh a om, almond bangin a kibawl hai li omin,
  </para>
  <para style="p">
    <verse number="35" style="v" />meivakkhuam panin hiang guk a kopte' bulah tua tawh sakhat ahi nun khat om ding hi.
  </para>
  <para style="p">
    <verse number="36" style="v" />Amau' nunte leh a hiangte, sakhat hi ding a, a vekpi-in kham citak a kiseek sakhat hi ding hi.
  </para>
  <para style="p">
    <verse number="37" style="v" />Nangmah in ama-a' dingin meivak sagihte na bawl ding a, ama omna mai teng khua a vaksak dingin meivakte kikoih ding hi.
  </para>
  <para style="p">
    <verse number="38" style="v" />A taitehte leh a kuangte kham citak hi ding hi.
  </para>
  <para style="p">
    <verse number="39" style="v" />Kham citak tawi sawmnih leh tawi khat val a gik tawh hih nazatte khempeuh kibawl ding hi.
  </para>
  <para style="p">
    <verse number="40" style="v" />Mualtungah nang' tunga hong kilak hih nate pen amau' lim ding bangin na bawl ding thei in.
  </para>
  <chapter number="26" style="c" />
  <para style="p">
    <verse number="1" style="v" />“Tua thamloin a kopin a kikhuk khau hoih tawh a kigan dalna puan sawm leh a dum, a dupsan, leh a ausan khau a kigan puan tawh biakbuk na bawl ding hi. Hoihtakin a kibawl kherub-te tawh tuate na bawl ding hi.
  </para>
  <para style="p">
    <verse number="2" style="v" />Dalna puan a dung pi sawmli leh pi nih hi ding a, dalna puan a vai pi guk hi ding hi. Dalna puan khempeuh kikim ciat ding hi.
  </para>
  <para style="p">
    <verse number="3" style="v" />Dalna puan ngate khatlekhat kikhuituah ding hi.
  </para>
  <para style="p">
    <verse number="4" style="v" />A kikhuituah a masa dalna puan a nawlnung pen' nawl dung sukah khaudum tawh a bilvangte na bawl ding hi. Tua bangmahin a kikhuituah a nihna dalna puan a nawlnung pen' nawl dung suk mahah a bilvangte na bawl ding hi.
  </para>
  <para style="p">
    <verse number="5" style="v" />Dalna puan khat tungah bilvang sawmnga bawlin, a kikhuituah a nihna dalna puan nawlah bilvang sawmnga mah na bawl ding a, a bilvangte khatlekhat kitang ding uh hi.
  </para>
  <para style="p">
    <verse number="6" style="v" />Biakbuk pen bup khat a suah theihna dingin nangmah in kham kilhna sawmnga bawlin, tua kilhnate tawh dalna puan khatlekhat na kimatsak ding hi.
  </para>
  <para style="p">
    <verse number="7" style="v" />“Biakbuk a tung khuhna dingin keelmul tawh puante zong na bawl ding a, puan sawmlekhat na bawl ding hi.
  </para>
  <para style="p">
    <verse number="8" style="v" />Tua puan a dung pi sawmlilenga, a vai pi guk ciat hi ding a, puan sawmlekhatte kikim ding hi.
  </para>
  <para style="p">
    <verse number="9" style="v" />Tua puan ngate amau leh amau khuituahin, puan gukte zong amau leh amau mah na khuituah ding a, a gukna puan pen puanbuk mai-ah na khep ding hi.
  </para>
  <para style="p">
    <verse number="10" style="v" />A kikhuituah puan khat nawlah a bilvang sawmnga bawlin, a kikhuituah a nihna puan nawlnung pen nawlah a bilvang sawmnga mah na bawl ding hi.
  </para>
  <para style="p">
    <verse number="11" style="v" />Tua pen bup khat a suah theihna dingin nangmah in sumngo kilhna sawmnga bawlin, a bilvangte' sungah tua kilhnate guangin, puanbuk na kimatsak ding hi.
  </para>
  <para style="p">
    <verse number="12" style="v" />Puanbuk puan a val khia, puan alang a val pen, biakbuk nungah kaisuk ding hi.
  </para>
  <para style="p">
    <verse number="13" style="v" />Puanbuk puan a dunglam, pangkhatah pi khat leh alang, a pang langkhatah pi khat leh alang a val pen biakbuk a khuh dingin hih lampang leh hua lampangte-ah kaisuk ding hi.
  </para>
  <para style="p">
    <verse number="14" style="v" />“A kisansak tuutal vunte leh keelvunte tawh puanbuk khuhna khat na bawl ding hi.
  </para>
  <para style="p">
    <verse number="15" style="v" />“Biakbuk-a' dingin a po to ding khuampeekte singkha sing na bawl ding hi.
  </para>
  <para style="p">
    <verse number="16" style="v" />A khuampeek khat a tun' pi sawmlenga hi ding a, a vai pi nih leh letmat thum vive hi ding hi.
  </para>
  <para style="p">
    <verse number="17" style="v" />A bulhna dingin a khuampeek khatah a zang nih ciat om ding hi. Biakbuk khuampeek khempeuh tua bangin na bawl ding hi.
  </para>
  <para style="p">
    <verse number="18" style="v" />Biakbuk khuampeekte na bawl ding hi: Leitaw lam pang-a dingin khuampeek sawmnih hi ding hi.
  </para>
  <para style="p">
    <verse number="19" style="v" />A khuampeek sawmnihte' bulah bullen sawmli ngun tawh na bawl ding a, a zang nihte-a' dingin khuampeek khat bulah bullen nih, a khuampeek dang khat bulah adang nihte-a' dingin bullen nih mah hi ding hi.
  </para>
  <para style="p">
    <verse number="20" style="v" />Biakbuk a pang nihna lam, leilu lam panga a khuampeek sawmnihte leh
  </para>
  <para style="p">
    <verse number="21" style="v" />ngun tawh kibawl a bullen sawmlite-a' dingin, khuampeek khatah bullen nih, adang khuampeek khat bulah bullen nih mah hi ding hi.
  </para>
  <para style="p">
    <verse number="22" style="v" />Nitumna lam, biakbuk nung lam-a dingin khuampeek guk na bawl ding hi.
  </para>
  <para style="p">
    <verse number="23" style="v" />Biakbuk nunglam kiute-a' dingin khuampeek nih na bawl ding hi.
  </para>
  <para style="p">
    <verse number="24" style="v" />Tuate a bul lamah kikak ding a, ahih hangin a kual masa-ah a dawn kimat ding hi. A nihin tua bang hi ding a, tuate in a kiu nihte piangsak ding uh hi.
  </para>
  <para style="p">
    <verse number="25" style="v" />Ngun tawh kibawl amau' bullen sawmlegukte-a' ding a khuampeek giat pha ding a, khuampeek khatah bullen nih ciat om ding hi.
  </para>
  <para style="p">
    <verse number="26" style="v" />“Singkha sing, zawlin na bawl ding hi.
  </para>
  <para style="p">
    <verse number="27" style="v" />Biakbuk pangkhat-a khuampeek-a' ding zawl nga, biakbuk a pang langkhat-a khuampeek-a' dingin zawl nga, nitumna lam biakbuk nung lam panga a khuampeekte-a' dingin zawl nga hi ding hi.
  </para>
  <para style="p">
    <verse number="28" style="v" />A zawl laita, a khuampeek kimciang a banto pen mong khat pan mong khat paisuak ding hi.
  </para>
  <para style="p">
    <verse number="29" style="v" />A khuampeekte kham tawh zutin, a zawlte a len dingin amau' kualte kham tawh na bawl ding a, a zawlte kham tawh na zut ding hi.
  </para>
  <para style="p">
    <verse number="30" style="v" />A lim ding geelna, mualtungah nang tungah hong kilak mah tawh kizui-in biakbuk na lam ding hi.
  </para>
  <para style="p">
    <verse number="31" style="v" />“A dum, a dupsan, a ausan, a kopin a kikhuk khau hoih kigan tawh dalna puan khat na bawl ding a, hoihtakin a kibawl kherub-te tawh kizem ding hi.
  </para>
  <para style="p">
    <verse number="32" style="v" />Ngun tawh kibawl bullen lite tungah a om, kham kibawl vankhaina nei-in, kham tawh a kizut singkha khuampi lite tungah na khai ding hi.
  </para>
  <para style="p">
    <verse number="33" style="v" />A kilhnate-ah dalna puan khai sukin, dalna puan sung tua lai munah thuciamna singkuang na koih ding a, dalna puan in siangtho pen mun panin siangtho mun khen ding hi.
  </para>
  <para style="p">
    <verse number="34" style="v" />Siangtho pen mun sunga om thuciamna singkuang tungah hehpihna tokhom na koih ding hi.
  </para>
  <para style="p">
    <verse number="35" style="v" />Dalna puan pualamah sabuai koihin, sabuai tawh a kisan biakbuk leitaw lampangah meivakkhuam na koih ding a, leilu lampangah sabuai na koih ding hi.
  </para>
  <para style="p">
    <verse number="36" style="v" />“Puanbuk kongkhak dingin a dum, a dupsan, a ausan, a kopin a kikhuk khau hoih tawh a kigan, phim tawh kikhui-in a kizem kongpuankhai khat na bawl ding hi.
  </para>
  <para style="p">
    <verse number="37" style="v" />Kongpuankhai-a' dingin singkha khuampi nga bawlin kham tawh na zut ding hi. A vankhainate kham hi ding a, tuate-a' dingin sumngo bullen nga na bawl ding hi.
  </para>
  <chapter number="27" style="c" />
  <para style="p">
    <verse number="1" style="v" />“Biakna tau ding singkha sing tawh bawl in. Pi sagih leh alang sau-in pi sagih leh alang mah na zaisak ding hi. Biakna tau a ning kikim ding a, a tun' pi li leh alang hi ding hi.
  </para>
  <para style="p">
    <verse number="2" style="v" />A kiu lite-ah ki na bawl ding hi. A kite pen a biakna tau tawh sakhat hi ding a, sumngo tawh na zut ding hi.
  </para>
  <para style="p">
    <verse number="3" style="v" />Ama-a' dingin vut koihna ding beelte leh kawbiate, kuangte, sikkate leh vutluahna peekte na bawl ding a, a nazat khempeuh sumngo tawh na bawl ding hi.
  </para>
  <para style="p">
    <verse number="4" style="v" />Ama-a' dingin siklen, a vang simsiam zong sumngo tawh na bawl ding hi. Siklen tung, a kiu lite-ah sumngo kual li na bawl ding hi.
  </para>
  <para style="p">
    <verse number="5" style="v" />Siklen in biakna tau kimciang a batsuk theihna dingin biakna tau zawl nuai panin na bulh ding hi.
  </para>
  <para style="p">
    <verse number="6" style="v" />Biakna tau-a' dingin singkha sing zawlte bawlin sumngo tawh tuate na zut ding hi.
  </para>
  <para style="p">
    <verse number="7" style="v" />A kipuak ciangin biakna tau pang nihte-ah a zawlte a om theihna dingin a kualte' vang sungah a zawlte kikhum ding hi.
  </para>
  <para style="p">
    <verse number="8" style="v" />Singpekte tawh kuak nei-in biakna tau na bawl ding a, mualtunga nang tungah hong kilaksa bangin kibawl ding hi.
  </para>
  <para style="p">
    <verse number="9" style="v" />“Biakbuk tual na bawl ding hi. A tual in leitaw lam pangah pang khat-a' dingin pi za leh sawmnga a sau, a kopin a kikhuk khau hoih tawh a kigan a kikhai suk dalna puan nei ding hi.
  </para>
  <para style="p">
    <verse number="10" style="v" />A khuam sawmnih leh a bullen sawmnih pen sumngo tawh a kibawl hi ding a, ahih hangin khuampi tunga vankhainate leh a gaknate pen ngun tawh a kibawl hi ding hi.
  </para>
  <para style="p">
    <verse number="11" style="v" />Leilu lampanga ding zong a sauna tua bangmah hi-in, a kikhai suk dalna puan pi za leh sawmnga sau ding a, a khuam sawmnih leh a bullen sawmnih pen sumngo tawh a kibawl hi ding hi. Ahi zongin khuampi tunga vankhainate leh a gaknate pen ngun tawh a kibawl hi ding hi.
  </para>
  <para style="p">
    <verse number="12" style="v" />Nitumna lam pangah buktual a vailam-a' dingin khuampi sawm leh bullen sawmte tawh pi sawmsagih leh nga a sau a kikhai suk dalna puan om ding hi.
  </para>
  <para style="p">
    <verse number="13" style="v" />A mailam, nisuahna lam buktual a vailam pi sawmsagih leh nga hi ding hi.
  </para>
  <para style="p">
    <verse number="14" style="v" />Kongpi pang khat-a ding a kikhaisuk dalna puan pi sawmnihlenih leh alang hi ding a, khuampi thum leh bullen thumte tawh hi ding hi.
  </para>
  <para style="p">
    <verse number="15" style="v" />A pang langkhatah a kikhaisuk dalna puan pen pi sawmnihlenih leh alang hi ding a, khuampi thum leh bullen thumte tawh hi ding hi.
  </para>
  <para style="p">
    <verse number="16" style="v" />Buktuala kongpi dingin a dum, a dupsan, a ausan khau a kopin a kikhuk khau hoihte tawh a kigan, phim tawh kikhui-in a kizem, pi sawmthum a sau kongpuankhai khat om ding a, tua in khuampi li leh bullen li nei ding hi.
  </para>
  <para style="p">
    <verse number="17" style="v" />Buktual kiima khuampi khempeuh ngun tawh kibawl gakna tawh kigak ding a, a vankhainate ngun hi-in a bullente sumngo hi ding hi.
  </para>
  <para style="p">
    <verse number="18" style="v" />Buktual a dung pi za leh sawmnga, a vai pi sawmsagih leh nga, a san'na pi sagih leh alang hi-in, a kopin a kikhuk khau hoih tawh a kigan a kikhaisuk dalna puan leh sumngo bullente tawh hi ding hi.
  </para>
  <para style="p">
    <verse number="19" style="v" />Biakbuk nazat ding peuhmahte leh a khetphimte khempeuh leh buktuala khetphimte khempeuh sumngo tawh a kibawl hi ding hi.
  </para>
  <para style="p">
    <verse number="20" style="v" />“Meivak a kuangin a om tawntung theihna dingin mei-a vak ding oliv gah a kisuzan, sathau siangtho, Israel mite in nang kiangah hong paipihna dingun thu na pia ding hi.
  </para>
  <para style="p">
    <verse number="21" style="v" />Kikhopna buk sung, thuciamna singkuang mai-a dalna puan pualamah, Aaron leh ama tapate in nitak-a kipan zingsang dong { Topa' } mai-ah vil ding uh hi. Tua pen Israel mite in amau' khang tawntungin a zuih ding uh ngeina kip khat hi ding hi.
  </para>
  <chapter number="28" style="c" />
  <para style="p">
    <verse number="1" style="v" />“Tua ciangin keima tungah siampi na a sem dingin Israel mite lak panin na sanggampa Aaron leh a tapate Nadab leh Abihu, Eleazar leh Ithamar, nangma kiangah la in.
  </para>
  <para style="p">
    <verse number="2" style="v" />Minthan'na leh hoihna tawh a kidimna dingin na sanggampa Aaron-a' ding biakna puan siangtho na bawl ding hi.
  </para>
  <para style="p">
    <verse number="3" style="v" />Keima siampi nasepna-ah amah a ap theihna dingun amaute in Aaron' puante a bawlna ding, hih theihna lungsim ka guatsa, siamna a nei mite khempeuh tungah gen in.
  </para>
  <para style="p">
    <verse number="4" style="v" />Amaute' bawl ding puante: Awmdal khat, siampipuan khat, puantualpi khat, sikli nei-a a gial puantungsilh khat, dialpi khat leh kawnggak khat ahi hi. Keima tungah siampi na a sem ding na sanggampa Aaron leh ama tapate-a' dingin amaute in biakna puan siangthote bawl ding uh hi.
  </para>
  <para style="p">
    <verse number="5" style="v" />Amaute in kham, a dum, a dupsan, a ausan khaute leh a kopin a kikhuk tawh a kigan puan hoihte sang ding uh hi.
  </para>
  <para style="p">
    <verse number="6" style="v" />“Amaute in siampipuan pen, kham, a dum, a dupsan, a ausan tuumul khaute leh a kopin a kikhuk a kigan puan hoihte tawh bawl ding uh a, hoihtakin a kibawl hi ding hi.
  </para>
  <para style="p">
    <verse number="7" style="v" />A kizop khawm theihna dingin a mong nihte-ah a kimat liangkaihna puan nih nei ding hi.
  </para>
  <para style="p">
    <verse number="8" style="v" />Amah a gak dingin hoihtakin a kigan tua tunga puan om pen, kham, a dum, a dupsan, a ausan tuumul khaute leh a kopin a kikhuk puan hoihte tawh kibawlin, a sepna zia leh a nate a kibang hi ding hi.
  </para>
  <para style="p">
    <verse number="9" style="v" />Nangmah in onik suang nih la-in tuate' tungah Israel tapate' min na gelh ding a,
  </para>
  <para style="p">
    <verse number="10" style="v" />amau' suahna tawh kizui-in amau' min gukte suang khat tungah gelhin, a omlai gukte' min a suang dang khat tungah na gelh ding hi.
  </para>
  <para style="p">
    <verse number="11" style="v" />Kizepna a bawlpa in min gelhna a bawl bangin Israel tapa sawmlenihte' minte suang nihte tungah na gelh ding hi. Tuate pen kham-a zepna tawh na um ding hi.
  </para>
  <para style="p">
    <verse number="12" style="v" />Israel tapate phawkna suang dingin siampipuan' liangkaih puan tungah tua suang nihte na bulh ding hi. Aaron in ama liangko nihte tungah phawkphawk dingin { Topa' } mai-ah amaute' min pua ding hi.
  </para>
  <para style="p">
    <verse number="13" style="v" />Kham tawh kibawl a kiphut kizepna leh
  </para>
  <para style="p">
    <verse number="14" style="v" />khau bangin a kihual, kham citak khainiang nih na bawl ding a, a kihual khainiangte pen a kiphutte' tungah na bulh ding hi.
  </para>
  <para style="p">
    <verse number="15" style="v" />“Hoihtakin a kibawl thukhenna awmdal khat na bawl ding hi. Siampipuan a kibawl bangmahin na bawl ding hi. Kham, a dum, a dupsan, a ausan tuumul khaute leh a kopin a kikhuk puan hoih tawh na bawl ding hi.
  </para>
  <para style="p">
    <verse number="16" style="v" />A ning kikimin thuap nih hi ding a, a dung letmat kua, a vai letmat kua mah hi ding hi.
  </para>
  <para style="p">
    <verse number="17" style="v" />Tua sungah suang gual li-in na bulh ding hi. Sardis suang, topaz suang, leh karbankal suang gual khat pen a gual masa hi ding hi.
  </para>
  <para style="p">
    <verse number="18" style="v" />A gual nihna-ah emerald suang, sapfaia suang, leh diamond suang hi ding hi.
  </para>
  <para style="p">
    <verse number="19" style="v" />A gual thumna-ah jakinth suang, agate suang, leh amethyst suang hi ding hi.
  </para>
  <para style="p">
    <verse number="20" style="v" />A gual lina-ah beryl suang, onik suang, leh jasper suang hi ding a, kham tawh zepna sungah tuate kibulh ding hi.
  </para>
  <para style="p">
    <verse number="21" style="v" />Israel tapate' min tawh kituakin amaute' min a omna suang sawmlenih om ding hi. Tuate pen minam sawmlenihte-a' dingin amau' min ciat kigelhin, min gelhna tawh kibang ding hi.
  </para>
  <para style="p">
    <verse number="22" style="v" />Awmdal-a dingin khau tawh a kibang, a kihual kham citak khainiang na bawl ding hi.
  </para>
  <para style="p">
    <verse number="23" style="v" />Awmdal-a dingin kham kual nih na bawl ding a, awmdal mongah tua kualte na bulh ding hi.
  </para>
  <para style="p">
    <verse number="24" style="v" />Awmdal mong-a kual nihte sungah kham khau nihte na khum ding hi.
  </para>
  <para style="p">
    <verse number="25" style="v" />Khau mong nihte zepna tawh na zom ding a, siampipuan' liangkaih puan mailamah tua bangin na zom ding hi.
  </para>
  <para style="p">
    <verse number="26" style="v" />Kham kual nih na bawl ding a, awmdal mong nih, siampipuan tawh a kizom a sunglamah na bulh ding hi.
  </para>
  <para style="p">
    <verse number="27" style="v" />Kham kual nih na bawl ding a, siampipuan liangkaih nihte' nuai a mailam, hoihtakin a kigan siampi puankhau a kizopna tung sanah na bulh ding hi.
  </para>
  <para style="p">
    <verse number="28" style="v" />Hoihtakin a kigan siampipuan' khau tungah a om theihna ding leh siampipuan tung panin awmdal a kol theihlohna dingin amaute in siampipuan' kualah khaudum khatin a kual tawh gakkhawm ding uh hi.
  </para>
  <para style="p">
    <verse number="29" style="v" />“Tua ahih ciangin { Topa' } mai-ah phawk tawntungna dingin amaute a paipih dingin siangtho munah amah a pai ciangin, Aaron in ama lungtang tunga om thukhenna awmdal sungah Israel tapate' min pua ding hi.
  </para>
  <para style="p">
    <verse number="30" style="v" />Thukhenna awmdal sungah Urim leh Thummim na koih ding a, { Topa' } mai-ah a pai ciangin Aaron' lungtang tungah tuate om ding hi. Tua bangin Aaron in ama lungtang tungah Israel mite' thukhenna { Topa' } mai-ah pua tawntung ding hi.
  </para>
  <para style="p">
    <verse number="31" style="v" />“Siampi puantualpi, puan dum bek tawh na bawl ding hi.
  </para>
  <para style="p">
    <verse number="32" style="v" />Puan ngawng bangin a kikek lohna dingin a ngawng kimkotah a kigan tawh a kizim, lutang thawl a vang nei ding hi.
  </para>
  <para style="p">
    <verse number="33" style="v" />A mongah a dum, a dupsan, a ausan khaute tawh a kizem mang kawlsing gah bawlin, a mong kiimah amaute' kikalah kham siklong bawlin,
  </para>
  <para style="p">
    <verse number="34" style="v" />puantualpi mong kimkotah kham long leh mang kawlsing gah, kham long leh mang kawlsing gah cih bangin na kihelhsak ding hi.
  </para>
  <para style="p">
    <verse number="35" style="v" />Aaron in biakna na a sep ciangin tua puan silh ding a, amah a sih khak lohna dingin { Topa' } mai a siangtho munah a tum ciang leh a pusuah ciangin a gingte kiza ding hi.
  </para>
  <para style="p">
    <verse number="36" style="v" />“Nangmah in kham citak tawh a peek khat na bawl ding a, min gelhna a kibawlte mah bangin tua tungah, ‘{ Topa}-a' ding siangtho,’ ci-in na gelh ding hi.
  </para>
  <para style="p">
    <verse number="37" style="v" />Tua pen, khaudum khat tawh dialpi tungah na gak ding a, dialpi mailamah om ding hi.
  </para>
  <para style="p">
    <verse number="38" style="v" />Tua pen Aaron' taltangah om ding a, Israel mite in letsong siangtho a piakna uh ahi, a siangtho biakpiakna-ah mawhna a om peuhmah Aaron in ama tungah pua ding hi. { Topa' } mai-ah amaute a kisan' theihna dingin ama taltang tungah tua a peek om tawntung ding hi.
  </para>
  <para style="p">
    <verse number="39" style="v" />“A puantungsilh ding pen khau hoih tawh sik li nei, a gialin na gan ding hi. Khau hoih tawh dialpi khat na bawl ding a, phim tawh kikhui-in a kizem kawnggak khat na bawl ding hi.
  </para>
  <para style="p">
    <verse number="40" style="v" />“Aaron' tapate-a' dingin puantungsilhte, kawnggakte, leh lukhute na bawl ding a, minthan'na leh hoihna tawh a kidimna dingin tuate na bawl ding hi.
  </para>
  <para style="p">
    <verse number="41" style="v" />Amaute in keima tungah siampi na a sep theihna dingun na sanggampa Aaron leh a tapate na silhsak ding a, amaute sathau nilhin, nasem dingin kipsakin, na siangthosak ding hi.
  </para>
  <para style="p">
    <verse number="42" style="v" />A ci guakin a omna uh a tuam dingin amau-a' dingin puan hoihte tawh pheituamte na bawlsak ding a, tuate in kawng panin phei ciang ban ding hi.
  </para>
  <para style="p">
    <verse number="43" style="v" />Kikhopna bukah amaute a pai ciang uh ahi a, siangtho munah nasem dingin biakna tau nai-ah a pai ciang uh ahi zongin, Aaron leh ama tapate in tuate a silh ding uh hi. Tua hi kei leh amaute in amau tung mahah mawhna a kisuan tawm suakin si ding uh hi. Hih pen amah leh ama khit ciangin a suanlekhakte-a' dingin a om tawntung ngeina kip khat hi ding hi.
  </para>
  <chapter number="29" style="c" />
  <para style="p">
    <verse number="1" style="v" />“Amaute in keima tungah siampi na a sep theihna dingun amaute na sian'thosakna dingin amaute' tungah na hih ding thute: Bawngtalno khat leh a sitbaanglo tuutal nih,
  </para>
  <para style="p">
    <verse number="2" style="v" />leh silngo sawhloh anlum, sathau a kihel silngo sawhloh mohte, sathau tawh a kizut silngo sawhloh mohphengte la in. Tuate pen mangbuhnel tawh na bawl ding hi.
  </para>
  <para style="p">
    <verse number="3" style="v" />Lawh khat sungah tuate koihin tuate a lawhin paipihin, a bawngtal leh a tuutal nih zong na paipih ding hi.
  </para>
  <para style="p">
    <verse number="4" style="v" />“Kikhopna buk kongkhakah Aaron leh a tapate na paipih ding a, tui tawh amaute na sil ding hi.
  </para>
  <para style="p">
    <verse number="5" style="v" />Nangmah in puante la-in, puantungsilh leh siampi puantualpi, siampipuan leh awmdal, Aaron silhsakin, hoihtakin a kigan siampipuan gakna tawh amah na gak ding hi.
  </para>
  <para style="p">
    <verse number="6" style="v" />Ama lu tungah dialpi khim sakin, dialpi tungah kumpi lukhu siangtho na khusak ding hi.
  </para>
  <para style="p">
    <verse number="7" style="v" />Nangmah in nilh sathau la-in, ama lu tungah sungin amah na nilh ding hi.
  </para>
  <para style="p">
    <verse number="8" style="v" />“Tua ciangin nangmah in ama tapate paipihin, amaute, puantungsilh na silhsak ding a,
  </para>
  <para style="p">
    <verse number="9" style="v" />kawnggakte tawh amaute gakin, amau' lu tungah a lukhute uh na gak ding hi. Siampi nasepna pen a kip tawntung ngeina ahih manin amau-a' hi ding hi. Tua bangin Aaron leh a tapate na kipsak ding hi.
  </para>
  <para style="p">
    <verse number="10" style="v" />“Tua ciangin kikhopna buk mai-ah bawngtal na paipih ding hi. Aaron leh a tapate in bawngtal lu tungah amau' khut nga ding uh a,
  </para>
  <para style="p">
    <verse number="11" style="v" />{ Topa' } mai, kikhopna buk kongkhakah nangmah in a bawngtal na go ding hi.
  </para>
  <para style="p">
    <verse number="12" style="v" />Bawngtal sisan tawmkhat la-in na khutme tawh biakna tau kite na nuh ding a, si a omlai teng biakna tau bulah na sungkhia ding hi.
  </para>
  <para style="p">
    <verse number="13" style="v" />A gilpi tuam a thau khempeuh leh a sin tunga a utok leh a kal nihte leh a kal tuam a thau na la ding a, biakna tau tungah tuate na hal ding hi.
  </para>
  <para style="p">
    <verse number="14" style="v" />Ahih hangin bawngtal sa leh a vun leh a ekte, giahphual pua lamah mei tawh na hal ding hi. Tua pen khialhna hanga biakna ahi hi.
  </para>
  <para style="p">
    <verse number="15" style="v" />“Tua ciangin nangmah in tuutalte khat la-in, Aaron leh a tapate in tuutal lu tungah amau' khut nga ding uh a,
  </para>
  <para style="p">
    <verse number="16" style="v" />nangmah in tuutal go-in, a si la-in biakna tau kimkotah na theh ding hi.
  </para>
  <para style="p">
    <verse number="17" style="v" />Tua ciangin tuutal semnen-in, a sungkua leh a khete silin, a sabakte leh a lu tawh tuate koihin,
  </para>
  <para style="p">
    <verse number="18" style="v" />biakna tau tungah tuutal a bupin na hal ding hi. Tua pen { Topa' } tungah meihal biakna hi a, a gim namtui, { Topa' } tungah mei tawh kihal biakna ahi hi.
  </para>
  <para style="p">
    <verse number="19" style="v" />“Nangmah in tuutal adang khat na la ding hi. Aaron leh a tapate in tua tuutal lu tungah amau' khut nga ding uh a,
  </para>
  <para style="p">
    <verse number="20" style="v" />nangmah in tuutal go-in, a si tawmkhat la-in Aaron' taklam bil dawn leh ama tapate' taklam bil dawnte leh amau' taklam khutpi dawnte leh amau' taklam khepi dawnte nuhin, si a omlai teng biakna tau kiimah na theh ding hi.
  </para>
  <para style="p">
    <verse number="21" style="v" />Tua ciangin biakna tau tunga a om si tawmkhat leh nilh sathau la-in Aaron leh ama puante tung leh a tapate leh a puante tungah na theh ding hi. Tua ciangin amah leh a puante leh a tapate leh a puante a siangtho hi ding hi.
  </para>
  <para style="p">
    <verse number="22" style="v" />“Nangmah in tuutal thau, a mei, a gilpi tuam a thau, a sin pan a utok, a kal nihte, a kal tuam a thau, leh a taklam phei (bang hang hiam cih leh tuate pen kipsakna tuutal ahi hi)
  </para>
  <para style="p">
    <verse number="23" style="v" />leh { Topa' } mai-ah a om silngo sawhloh anlum lawh sung panin anlum khat, sathau tawh a kibawl anlum bek khat, leh moh pheng khat na la ding hi.
  </para>
  <para style="p">
    <verse number="24" style="v" />Hihte khempeuh Aaron' khutsung leh a tapate' khutsungah na koih ding a, { Topa' } mai-ah vei-a piak dingin na vei ding hi.
  </para>
  <para style="p">
    <verse number="25" style="v" />Tua ciangin amau' khutsung panin tuate na la ding a, { Topa' } mai-ah a gim namtui dingin biakna tau tungah mei tawh kihal biakna banah na hal ding hi. Tua pen { Topa' } tungah mei tawh kihal biakna ahi hi.
  </para>
  <para style="p">
    <verse number="26" style="v" />“Nangmah in Aaron a kikipsakna tuutal sa-iik la-in { Topa' } mai-ah vei-a piak dingin na vei ding hi. Tua pen nangma tanh hi ding hi.
  </para>
  <para style="p">
    <verse number="27" style="v" />“Kipsakna sa pen Aaron leh ama tapate-a' ding ahih ciangin, kipsakna tuutal panin a kipia, a kivei siampite' tanh a phei leh vei-a piak sa-iikte na siangthosak ding hi.
  </para>
  <para style="p">
    <verse number="28" style="v" />Tua pen Aaron leh ama tapate-a' dingin Israel mite' tung panin a kaih tawntung ding uh ahi hi. Bang hang hiam cih leh thunuama amau' biakna panin Israel mite in a piak ding siampite' tanh ahi hi. Tua pen { Topa' } tungah amau' piak ahi hi.
  </para>
  <para style="p">
    <verse number="29" style="v" />“Aaron' biakna puan siangthote pen ama sih khit ciangin a tapate' tungah kipia ding a, amaute sathau kinilhin a kikipsakna ding ahi hi.
  </para>
  <para style="p">
    <verse number="30" style="v" />Ama za luahin siampi na a sem a tapa in siangtho munah nasem dingin kikhopna bukah a pai ciangin ni sagih sung tuate silh ding hi.
  </para>
  <para style="p">
    <verse number="31" style="v" />“Nangmah in kipsakna tuutal la-in a siangtho biakna mun khatah a sa na huan ding hi.
  </para>
  <para style="p">
    <verse number="32" style="v" />Aaron leh a tapate in kikhopna buk kongkhakah tuutal sa leh lawh sunga om anlum ne ding uh hi.
  </para>
  <para style="p">
    <verse number="33" style="v" />Amaute in amaute a kikipsakna ding leh a siangthosak dingin kilemna a kibawlna tua ante ne ding uh a, ahih hangin a pualam mi in tuate ne theilo ding hi. Bang hang hiam cih leh tuate pen a siangtho biakna an ahi hi.
  </para>
  <para style="p">
    <verse number="34" style="v" />Kipsakna sate khat peuhpeuh ahi a, anlum ahi zongin, zingsang ciangdong a omlai leh nangmah in a omlaite mei tawh na hal ding hi. Tuate pen biakna an siangtho ahih manin kinelo ding hi.
  </para>
  <para style="p">
    <verse number="35" style="v" />“Tua bangin nang kong thupiakte khempeuh tawh kituakin Aaron leh ama tapate' tungah na hih ding a, ni sagih sung tawntung amaute ki-apna na bawl ding hi.
  </para>
  <para style="p">
    <verse number="36" style="v" />Kilemna dingin mawhna hanga biakna-in ni simin bawngtal khat na pia ding hi. Siangtho sakna dingin sathau na nilh ciang leh kilemna na bawl ciangin biakna tau-a' dingin khialhna hanga biakna khat zong na pia ding hi.
  </para>
  <para style="p">
    <verse number="37" style="v" />Biakna tau-a' dingin ni sagih sung kilemna bawlin na siangthosak ding hi. Tua ciangin biakna tau a siangtho pen suak ding a, tua biakna tau a lawng peuhpeuh a siangtho suak ding hi.
  </para>
  <para style="p">
    <verse number="38" style="v" />“Tu-in biakna tau tungah na piak tawntung dingte hih bang ahi hi: Nisimin a kizomin kum khat a pha tuuno nihta hi ding hi.
  </para>
  <para style="p">
    <verse number="39" style="v" />Tuuno khat zingsang lamin na pia ding a, adang tuuno khat nitak lamin na pia ding hi.
  </para>
  <para style="p">
    <verse number="40" style="v" />Tuuno a masa tawh annel lawh khat leh a oliv thau hai khat tawh a kihel leh tuibuah dingin leenggahzu hai khat hi ding hi.
  </para>
  <para style="p">
    <verse number="41" style="v" />Tuuno adang khat nitakin na pia ding a, zingsanga mah bangin a gim namtui ding, { Topa' } mai-ah mei tawh kihal biakna-in an tawh biakna leh tuibuah tawh na pia khawm ding hi.
  </para>
  <para style="p">
    <verse number="42" style="v" />Nang tunga thu kong genna ding, nang tawh ka kituahna ding mun, { Topa' } mai kikhopna buk kongkhakah na khang tawntungun a kipia tawntung ding meihal biakna hi ding hi.
  </para>
  <para style="p">
    <verse number="43" style="v" />Tua lai-ah Israel mite tawh ka kituah ding a, keima vang in tua mun siangthosak ding hi.
  </para>
  <para style="p">
    <verse number="44" style="v" />Keimah in kikhopna buk leh biakna tau ka siangthosak ding a, keima siampi na a sem dingin Aaron leh a tapate zong ka siangthosak ding hi.
  </para>
  <para style="p">
    <verse number="45" style="v" />Israel mite lakah keimah tengin amau' Pasian ka hi ding hi.
  </para>
  <para style="p">
    <verse number="46" style="v" />Amaute' lakah keimah ka ten'na hangin Egypt leitang panin amaute a paikhiatpih { Topa } amau' Pasian ka hihna amaute in hong thei ding uh hi. Kei pen { Topa } amau' Pasian ka hi hi.
  </para>
  <chapter number="30" style="c" />
  <para style="p">
    <verse number="1" style="v" />“Nangmah in paknamtui halna ding biakna tau khat, singkha sing tawh na bawl ding hi.
  </para>
  <para style="p">
    <verse number="2" style="v" />A dung pi khat leh alang, a vai zong pi khat leh alang mah hi ding hi. A kikim sikli nei hi ding a, a san'na pi thum hi ding hi. A kite a tak tawh sakhat hi ding hi.
  </para>
  <para style="p">
    <verse number="3" style="v" />Nangmah in kham citak tawh a tung leh a pang kimkot leh a kite na zut ding a, a kimkotah kham tawh a geihual na bawl ding hi.
  </para>
  <para style="p">
    <verse number="4" style="v" />Tua biakna tau-a' dingin kham kual nih na bawl ding hi. A geihual nuai a kigal sai a pang tuakah tuate na bawl ding a, a puakna ding zawlte a khumna ding hi ding uh hi.
  </para>
  <para style="p">
    <verse number="5" style="v" />Nangmah in singkha sing tawh a zawlte na bawl ding a, kham tawh tuate na zut ding hi.
  </para>
  <para style="p">
    <verse number="6" style="v" />Nangmah tawh ka kituahna ding mun, thuciamna tunga a om hehpihna tokhom mai, thuciamna singkuang kiangah a om dalna puan mai-ah biakna tau na koih ding hi.
  </para>
  <para style="p">
    <verse number="7" style="v" />Aaron in tua tungah a namtui paknamtui hal ding hi. Amah in zingsang simin meivakte a puah ciangin hal ding hi.
  </para>
  <para style="p">
    <verse number="8" style="v" />Aaron in nitakin zong meivakte a koih ciangin tuate hal ding a, na khang tawntungun { Topa' } mai-ah a namtui hi tawntung ding hi.
  </para>
  <para style="p">
    <verse number="9" style="v" />Tua tungah a siangtholo paknamtui hita leh, meihal biakna hita leh, an tawh biakna hita leh na pia kei ding hi. Tua tungah tuibuah na sung kei ding hi.
  </para>
  <para style="p">
    <verse number="10" style="v" />Aaron in kilemna dingin khialhna hanga biakna si a kite tungah kum khatin khatvei zut ding hi. Amah in na khang tawntungun kum khatin khatvei kilemna bawl ding hi. Tua pen { Topa' } tungah a siangtho pen ahi hi,” a ci hi.
  </para>
  <para style="p">
    <verse number="11" style="v" />{ Topa } in Moses kiangah,
  </para>
  <para style="p">
    <verse number="12" style="v" />“Israel mite a phazah na sim ciangin amau' lakah gimna a tun' lohna dingin, a milip in a kitatkhiatna uh { Topa' } tungah pia ding uh hi.
  </para>
  <para style="p">
    <verse number="13" style="v" />Mi simna-ah a kihel mi peuhmah in biakinn shekel tawh kituakin shekel lang (shekel khatah gerah sawmnih om hi), { Topa' } tungah biakna-in pia ding hi.
  </para>
  <para style="p">
    <verse number="14" style="v" />Mi simna-ah a kihel, kum sawmnih panin a tungsiah peuhmah in { Topa' } tungah biakna pia ding hi.
  </para>
  <para style="p">
    <verse number="15" style="v" />Note-a' ding kilemna bawlna dingin { Topa } biakna na piak uh ciangin a haute in shekel lang sangin a tamzaw pialo ding a, a zawngte in a tawmzaw pialo ding hi.
  </para>
  <para style="p">
    <verse number="16" style="v" />Nomau-a' dingin kilemna bawlna ding, { Topa' } mai-ah Israel mite ka phawkna a hisak dingin Israel mite tung panin kilemna sum na la ding a, kikhopna buk nasepna dingin na zang ding hi,” a ci hi.
  </para>
  <para style="p">
    <verse number="17" style="v" />{ Topa } in Moses kiangah,
  </para>
  <para style="p">
    <verse number="18" style="v" />“Kisilna dingin sumngo kuang khat, leh a ngakna ding zong sumngo mah tawh bawl in. Nangmah in kikhopna buk leh biakna tau kikalah na koih ding a, tua sungah tui na koih ding hi.
  </para>
  <para style="p">
    <verse number="19" style="v" />Aaron leh a tapate in a khut uh leh a khe uh tua tui tawh sil ding uh hi.
  </para>
  <para style="p">
    <verse number="20" style="v" />Kikhopna bukah amaute a pai ciang uh ahi a, { Topa' } tungah mei tawh kihal biakna hal dingin biakna tau nai-ah a pai ciang uh ahi zongin, amaute a sih lohna dingun amaute tui tawh kisil ding uh hi.
  </para>
  <para style="p">
    <verse number="21" style="v" />A sih khak lohna dingun a khut uh leh a khe uh sil ding uh hi. Tua pen na khang tawntungun amaute tunga kipanin amau' suanlekhakte tungah ngeina kip khat hi ding hi,” a ci hi.
  </para>
  <para style="p">
    <verse number="22" style="v" />Tua thamloin, { Topa } in Moses kiangah,
  </para>
  <para style="p">
    <verse number="23" style="v" />“A hoihpen a namtui nate la in. Myrrh paknamtui shekel za nga leh a namtui thaksing tuazah lang, shekel za nih leh sawmnga a gik, leh a khum a namtui paknamtui za nih leh sawmnga,
  </para>
  <para style="p">
    <verse number="24" style="v" />biakinn shekel tawh kituakin thaksing nam khat za nga, leh oliv thau bung khat,
  </para>
  <para style="p">
    <verse number="25" style="v" />nangmah in paknamtui bawlte' bawl mah bangin a siangtho sathau nilh dingin hihte na gawm ding a, tua pen a siangtho sathau nilh hi ding hi.
  </para>
  <para style="p">
    <verse number="26" style="v" />Nangmah in tua tawh kikhopna buk leh thuciamna singkuang,
  </para>
  <para style="p">
    <verse number="27" style="v" />sabuai leh a nazat khempeuh, meivakkhuam leh a nazatte leh paknamtui biakna tau,
  </para>
  <para style="p">
    <verse number="28" style="v" />meihal biakna tau a nazat khempeuh tawh, kuang leh a ngakna na zut ding hi.
  </para>
  <para style="p">
    <verse number="29" style="v" />Tuate a siangtho pen ahih theihna dingin na siangthosak ding a, tuate a lawng peuhmah a siangtho suak ding hi.
  </para>
  <para style="p">
    <verse number="30" style="v" />Amaute in keima tungah siampi na hong sep theihna dingun Aaron leh a tapate nangmah in sathau nilhin amaute na siangthosak ding hi.
  </para>
  <para style="p">
    <verse number="31" style="v" />Nangmah in Israel mite kiangah, ‘Hih pen na khang tawntungun a siangtho keima sathau nilh hi ding hi.
  </para>
  <para style="p">
    <verse number="32" style="v" />Mi mawkmawkte' pumpi tungah tua sathau kisunglo ding a, tua bangin a kigawm sathau dang na bawl kei ding uh hi. Tua pen a siangtho hi a, note-a' dingin a siangtho hi ding hi.
  </para>
  <para style="p">
    <verse number="33" style="v" />Tua tawh a kibangin a bawl mi peuhmah ahi a, a pualam mi khatpeuh tuate a nilhsak mi peuhmah ahi zongin ama mite' kiang panin kikhenkhia ding hi, { Topa } in ci hi,’ ci in,” a ci hi.
  </para>
  <para style="p">
    <verse number="34" style="v" />{ Topa } in Moses kiangah, “A namtui nate, stakte, onikha, leh galbanum, paknamtui citak tawh a namtui nate (a tamna a kikim ciatin) la in la,
  </para>
  <para style="p">
    <verse number="35" style="v" />paknamtui bawlte' hih bangin ci sawhin a nin baanglo, biakna paknamtui bawl in.
  </para>
  <para style="p">
    <verse number="36" style="v" />Nangmah in kimkhat a neu mahmahin na satnen ding a, nang tawh ka kituahna ding kikhopna buk sunga thuciamna mai-ah pawlkhat na koih ding hi. Tua pen nangma-a' dingin a siangtho pen hi ding hi.
  </para>
  <para style="p">
    <verse number="37" style="v" />A kigawmpih ngei teng tawh na bawl ding paknamtui pen note-a' dingin na bawl kei ding uh hi. Tua pen note-a' dingin { Topa' } tungah a siangtho hi ding hi.
  </para>
  <para style="p">
    <verse number="38" style="v" />Tua tawh a kibangin paknamtui a bawl mi peuhmah ama mite' kiang panin kikhenkhia ding hi,” a ci hi.
  </para>
  <chapter number="31" style="c" />
  <para style="p">
    <verse number="1" style="v" />{ Topa } in Moses kiangah,
  </para>
  <para style="p">
    <verse number="2" style="v" />“Thei in; Judah minam Hur' tapa ahi Uri' tapa Bezalel a minin ka sam khin hi.
  </para>
  <para style="p">
    <verse number="5" style="v" />Lim hoihte a geel ding; kham, ngun, sumngo tawh na a bawl ding; siamna nam khempeuhah nasepna ding; bulh ding suangte seekna leh singzep nasep a sem dingin vangliatna, siamna, pilna, theihna, leh khutsiam nasep khempeuh tawh amah ka kidimsak hi.
  </para>
  <para style="p">
    <verse number="6" style="v" />En in, amah tawh, Dan minam, Ahisamak' tapa Oholiab ka seh khinzo hi. Amaute in nang kong thupiak khempeuh a bawl theihna dingun a hih thei mi khempeuh tungah siamna ka pia khinzo hi.
  </para>
  <para style="p">
    <verse number="7" style="v" />Amau' sep dingte hih bang ahi hi: Kikhopna buk, leh thuciamna singkuang leh a tunga om hehpihna tokhom leh buksung na khempeuh,
  </para>
  <para style="p">
    <verse number="8" style="v" />sabuai leh a nazatte leh a siangtho meivakkhuam leh a nazatte khempeuh, paknamtui biakna tau,
  </para>
  <para style="p">
    <verse number="9" style="v" />leh meihal biakna tau a nazatte khempeuh tawh, kuang leh a ngakna,
  </para>
  <para style="p">
    <verse number="10" style="v" />leh amau' siampi nasepna dingin siampi Aaron' puan siangthote leh ama tapate' puante ahi, hoihtakin a kigan puante,
  </para>
  <para style="p">
    <verse number="11" style="v" />leh siangtho mun-a' dingin nilh sathau leh a namtui paknamtui ahi hi. Ka thupiakte khempeuh tawh kituakin nangmah in na bawl ding hi,” a ci hi.
  </para>
  <para style="p">
    <verse number="12" style="v" />{ Topa } in Moses kiangah,
  </para>
  <para style="p">
    <verse number="13" style="v" />“Israel mite tungah hih bangin gen in: ‘Keima Sabbath ni-in note na tawlnga ding uh hi. Bang hang hiam cih leh hih pen { Topa } ahi keimah in note a hong siangthosak ka hihna na theihna dingun na khang tawntungun keimah leh note' kikalah lim khat hi ding hi.
  </para>
  <para style="p">
    <verse number="14" style="v" />Sabbath ni-in note na tawlnga ding uh hi. Bang hang hiam cih leh note-a' dingin a siangtho ahi hi. Tua ni-in a tawlngalo mi peuhmah kithat ding a, tua ni-in na a sem mi peuhmah ama mite' kiang panin kikhenkhia ding hi.
  </para>
  <para style="p">
    <verse number="15" style="v" />Ni guk sungin nasep kizo ding hi. Ahih hangin a ni sagih ni pen a thupi-a tawlngakna Sabbath ni hi a, { Topa' } tungah siangtho hi. Sabbath ni-in nasep khat peuhpeuh a sem mi peuhmah kithat ding hi.
  </para>
  <para style="p">
    <verse number="16" style="v" />Tua ahih ciangin a tawntung thuciamna-in amau' khang tawntungin Sabbath tangin, Israel mite in Sabbath kem ding uh hi.
  </para>
  <para style="p">
    <verse number="17" style="v" />Ni guk sung teng { Topa } in van leh lei bawlin, a ni sagih ni-in amah tawlnga a, a tha dimsak kik hi. Keimah leh Israel mite' kikalah hih Sabbath ni pen lim khat hi tawntung ding hi, ci hi,’ ci in,” a ci hi.
  </para>
  <para style="p">
    <verse number="18" style="v" />Sinai Mual tungah thugenna a man khit ciangin Pasian' khut tawh a kigelh suangpeek ahi thuciamna suangpeek nihte, amah in Moses a pia hi.
  </para>
  <chapter number="32" style="c" />
  <para style="p">
    <verse number="1" style="v" />Mualtung panin Moses hong tun'suk hakna mite in a theih uh ciangin, Aaron kiangah mite amau mah kikaikhawm tawmin ama kiangah, “Kithawi in; kote' mai-ah a pai ding pasian hong bawlsak in. Egypt leitang panin eite hong paikhiatpih to Moses ahih leh bang suak khin cih i thei kei hi,” a ci uh hi.
  </para>
  <para style="p">
    <verse number="2" style="v" />Aaron in amaute kiangah, “Na zite, na tapate, leh na tanute uh bil tungah a om kham bilbahte sutkhia un la, kei kiangah tuate hong paipih un,” a ci hi.
  </para>
  <para style="p">
    <verse number="3" style="v" />Tua ahih ciangin mi khempeuh in amau' bil-a om kham bilbahte sutkhia-in Aaron' kiangah tuate a paipih uh hi.
  </para>
  <para style="p">
    <verse number="4" style="v" />Amah in amaute' tung panin kham saangin, sumtui sun'na sungah sungin, a kisung bawngno khat bawlsak a, tua ciangin mite in, “Israel mite aw, hih pen Egypt leitang panin note hong paikhiatpih to na pasian uh!” a ci uh hi.
  </para>
  <para style="p">
    <verse number="5" style="v" />Aaron in hih thu a muh ciangin, amah in tua mai-ah biakna tau khat lam a, “Zing ciang pen { Topa}-a' ding pawi bawl ni hi ding hi,” ci-in zaksakna a bawl hi.
  </para>
  <para style="p">
    <verse number="6" style="v" />Amaute zingsangin tho baih uh a, meihal biakna pia-in thunuama biakna zong a paipih uh hi. Pawi an ne-in mite tu uh a, zu khamin numei pasal kisawk ngeingai uh hi.
  </para>
  <para style="p">
    <verse number="7" style="v" />{ Topa } in Moses kiangah, “Paisuk in; bang hang hiam cih leh Egypt leitang panin nangmah in na paikhiatpih toh mite amau kisiasak uh hi.
  </para>
  <para style="p">
    <verse number="8" style="v" />Ka thupiakna lampi panin amaute kiheikhia pak uh hi. Amau-a' dingin amaute in a kisung bawngno khat bawlin, tua bia-in a tungah biakna pia uh a, ‘Israel mite aw, hih pen Egypt leitang panin note hong paikhiatpih to na pasian uh ahi hi!’ ci uh hi,” a ci hi.
  </para>
  <para style="p">
    <verse number="9" style="v" />{ Topa } in Moses kiangah, “Hih mite ka mu zo hi. En in, a lungkhauh mite ahi uh hi.
  </para>
  <para style="p">
    <verse number="10" style="v" />Tua ahih ciangin tu-in amaute tungah ka sinso-in amaute ka beisak theihna dingin kei guak hong omsak in. Ahi zongin nang ahih leh minam lian khatin kong bawl ding hi,” a ci hi.
  </para>
  <para style="p">
    <verse number="11" style="v" />Ahih hangin Moses in { Topa } ama Pasian tungah thum a, “{ Topa } aw, na vangliatna leh na thahatna tawh Egypt leitang panin na paikhiatpih ahi nangma mite tungah bang hangin sinso ding na hi hiam?
  </para>
  <para style="p">
    <verse number="12" style="v" />Bang hangin Egypt mite in, ‘Mualtungah amaute a that ding leh leitung panin amaute a beisak dingin siatna ngaihsutna tawh amah in amaute paikhiatpih hi,’ ci ding uh ahi hiam? A kihtakhuai na hehna daisak in la, na lungsim khelin na mite tungah hih siatna tungsak kei in.
  </para>
  <para style="p">
    <verse number="13" style="v" />Amaute' tungah nangmahmah kiciamin, ‘Na suanlekhakte uh vantung aksi bangin tamsakin, keimah in ka ciamsa hih leitang khempeuh na suanlekhakte uh tungah ka pia ding a, amaute in luah tawntung ding uh hi,’ na cihna na nasemte Abraham, Isaac, leh Israel phawk in,” a ci hi.
  </para>
  <para style="p">
    <verse number="14" style="v" />Tua ciangin { Topa } in a lungsim khel a, ama mite' tungah a tun'sak ding siatna tungsak nawnlo hi.
  </para>
  <para style="p">
    <verse number="15" style="v" />Tua ciangin Moses kihei-in, a khutsunga om thuciamna suangpeek nih, a pang langnih tuakah a kigelh suangpeekte tawh mualtung panin a paisuk hi.
  </para>
  <para style="p">
    <verse number="16" style="v" />A peekte pen Pasian' bawl hi a, a kigelh thute pen suangpeek tungah Pasian' gelh ahi hi.
  </para>
  <para style="p">
    <verse number="17" style="v" />Joshua in amaute' kiko gamlumna a zak ciangin Moses kiangah, “Giahphualah kido-a gamlumna om hi,” a ci hi.
  </para>
  <para style="p">
    <verse number="18" style="v" />Ahih hangin Moses in, “Tu-a gamlumna pen zawhna kikona aw ahi a, lelhna kikona aw ahi zongin, tua bang pawl hilo hi. Ahih hangin tu-a ka zak pen lasakna awging ahi hi,” a ci hi.
  </para>
  <para style="p">
    <verse number="19" style="v" />Giahphual nai-ah amah tungin bawngno leh lamna a muh phetin, Moses heh mahmah a, amah in ama khutsung panin suangpeekte lawn a, mual bulah tuate a sukham hi.
  </para>
  <para style="p">
    <verse number="20" style="v" />Amah in amaute' bawlsa bawngno la-in mei tawh hal a, gawivui-in tui tungah theh a, Israel mite a tui dawnsak hi.
  </para>
  <para style="p">
    <verse number="21" style="v" />Moses in Aaron kiangah, “Amaute' tungah khialhna lianpi khat na tun'pihna dingin hih mite in nang' tungah bang hong gen uh ahi hiam?” a ci hi.
  </para>
  <para style="p">
    <verse number="22" style="v" />Aaron in, “Ka topa aw, heh lua kei in. Mite' lungsim na theihsa ahih mah bangin amaute in siatna ngaihsun uh hi.
  </para>
  <para style="p">
    <verse number="23" style="v" />Bang hang hiam cih leh amaute in keima kiangah, ‘Kote' mai-ah a pai ding pasian hong bawlsak in. Egypt leitang panin eite hong paikhiatpih to Moses ahih leh, bang suak khin cih i thei kei hi,’ ci uh hi.
  </para>
  <para style="p">
    <verse number="24" style="v" />Keimah in amaute kiangah, ‘Kham a nei peuhpeuh in sutkhia un,’ ka ci hi. Tua ahih ciangin amaute in kei' tungah hong pia uh a, keimah in mei sungah tuate ka lawn a, hih bawngno hong suak hi,” a ci hi.
  </para>
  <para style="p">
    <verse number="25" style="v" />Mite a tatkhialhna Moses in a muh ciangin (bang hang hiam cih leh Aaron in amau' maizumna dingin amau' galte' lakah amaute takhial sak hi),
  </para>
  <para style="p">
    <verse number="26" style="v" />giahphual kongpi sungah Moses ding a, “{ Topa' } lamah kua teng om na hi uh hiam? Kei' kiangah hong pai un,” a ci hi. Levi mite khempeuh ama kiangah hong kikaikhawm uh hi.
  </para>
  <para style="p">
    <verse number="27" style="v" />Amah in amaute kiangah, “Israel-te' { Topa } Pasian in hih bangin ci hi: ‘A milip in a namsau a pangah tawi-in kongpi khat pan kongpi khat, giahphual khempeuhah pai kawikawi-in, a milip in a sanggampa, a milip in a kikholhpihpa, a milip in a vengpa that hen,’ ci hi,” ci-in a gen hi.
  </para>
  <para style="p">
    <verse number="28" style="v" />Moses' thugen bangin Levi mite gamta uh a, tua ni-in mihing tul thum bang si hi.
  </para>
  <para style="p">
    <verse number="29" style="v" />Moses in, “Note' tungah thupha hong tun' theihna dingin ama tapa leh a sanggamte ciat supna thuakin { Topa' } na sepna dingah tuni-in note na kikipsak tawm uh hi,” a ci hi.
  </para>
  <para style="p">
    <verse number="30" style="v" />A zingsang ciangin Moses in mite kiangah, “Note in khialhna lianpi khat na bawl khin uh hi. Tu-in { Topa' } kiangah kei ka pai ding a, note' khialhna thu-ah kilemna ka va bawl thei khading hi,” a ci hi.
  </para>
  <para style="p">
    <verse number="31" style="v" />Tua ahih ciangin { Topa' } kiangah Moses paikikin, “Ala, hih mite in khialhna lianpi khat bawl khin uh a, amaute in amau-a' dingin kham pasian khat bawl khin uh hi.
  </para>
  <para style="p">
    <verse number="32" style="v" />Ahih hangin nangmah in tu-in amau' khialhna maisak in. Na maisak kei ding leh, hong thum ing, nangma gelhsa laibu panin keimah hong phiatmai in,” a ci hi.
  </para>
  <para style="p">
    <verse number="33" style="v" />Ahih hangin { Topa } in Moses kiangah, “Kei' tungah hong khial peuhmah, ka laibu panin ka phiat ding hi.
  </para>
  <para style="p">
    <verse number="34" style="v" />Ahih hangin tu-in pai in; nang' tunga kong gensa munah mite paipih in. En in, na mai-ah ka vantung mi pai ding hi. Ahi zongin ka thukkik ni ciangin amau' khialhna amau' tungah ka thuk ding hi,” a ci hi.
  </para>
  <para style="p">
    <verse number="35" style="v" />Amaute in Aaron' bawlsa bawngno bia uh ahih manin { Topa } in mite' tungah gimna a tungsak hi.
  </para>
  <chapter number="33" style="c" />
  <para style="p">
    <verse number="1" style="v" />{ Topa } in Moses kiangah, “Hih mun nusia un; Abraham, Isaac, leh Jakob tungah, ‘Na suanlekhakte uh tungah ka pia ding hi,’ ci-a ka ciam leitangah nangmah leh Egypt leitang panin na paikhiatpih toh mite tawh hih lai panin paito un.
  </para>
  <para style="p">
    <verse number="2" style="v" />Note' mai-ah vantung mi khat ka sawl ding a, Kanaan mite, Amor mite, Hit mite, Perez mite, Hiv mite, leh Jebus mite ka hawlkhia ding hi.
  </para>
  <para style="p">
    <verse number="3" style="v" />Bawngnawi leh khuaizu a luan'na leitangah paito un. Ahi zongin note hong sisak khading ka hih ciangin note' lakah kei kong paito kei ding hi. Bang hang hiam cih leh note mi lungkhauh na hi uh hi,” a ci hi.
  </para>
  <para style="p">
    <verse number="4" style="v" />Mite in hih thusiate a zak uh ciangin amaute thuum uh a, kuamah kizemlo uh hi.
  </para>
  <para style="p">
    <verse number="5" style="v" />Bang hang hiam cih leh { Topa } in Moses kiangah, “Israel mite' tungah hih bangin gen in: ‘Note mi lungkhauh na hi uh hi. Note' lakah tomno khat sung hong paito leng, note kong beisak ding hi. Tua ahih ciangin note kong bawlna ding ka theihna dingin note' tung panin na kizepnate uh suahkhia un,’ ci in,” ci-in gen khinzo hi.
  </para>
  <para style="p">
    <verse number="6" style="v" />Tua ahih ciangin Israel mite in Horeb Mual pan-a kipanin amau' kizepnate suahkhia uh hi.
  </para>
  <para style="p">
    <verse number="7" style="v" />Israel mite in giahphual a sat simin Moses in puanbuk la-in giahphual panin a gamla pekah lam thei zel hi. Amah in tua pen kikhopna buk, ci hi. { Topa' } tungah thu a dong nuam mi peuhmah giahphual pualama om kikhopna bukah paikhia uh hi.
  </para>
  <para style="p">
    <verse number="8" style="v" />Puanbukah Moses a pai peuhpeuh ciangin mi khempeuh ding to-in, a milipin a puanbuk kong ciat uhah ding uh a, puanbuk sungah a tum khit mateng Moses' nung en uh hi.
  </para>
  <para style="p">
    <verse number="9" style="v" />Puanbukah Moses a tum ciangin meii khuam hong kum sukin puanbuk kongkhakah ding a, { Topa } in Moses hopih hi.
  </para>
  <para style="p">
    <verse number="10" style="v" />Puanbuk kongkhakah meii khuam a ding a muh uh ciangin a milipin a puanbuk kong ciat uhah mi khempeuh dingto-in kun uh hi.
  </para>
  <para style="p">
    <verse number="11" style="v" />Tua bangin, mi khat in a lawmpa a hopih bangin maitang kituahin { Topa } in Moses hopih zel hi. Giahphualah Moses a ciahkik ciangin, Nun' tapa, ama nasem tangval Joshua, puanbukah omlai hi.
  </para>
  <para style="p">
    <verse number="12" style="v" />Moses in { Topa' } kiangah, “Thei in; nangmah in keima kiangah, ‘Hih mite paipihto in,’ nong ci hi. Ahih hangin kei tawh nong sawlkhop ding mi kei nong theisak nai kei hi. Ahi zongin nangmah in, ‘Na minin nang kong thei a, ka mai-ah maipha zong na mu khin hi,’ nong ci khin hi.
  </para>
  <para style="p">
    <verse number="13" style="v" />Tua ahih ciangin tu-in nang tungah kong thum hi; na muhna-ah maipha ka ngah leh keimah in nang hong thei-in, na muhna-ah maipha ka ngah theihna dingin tu-in nangma geelnate kei hong lak in. Hih minam pen nangma mite ahihna zong ngaihsun in,” a ci hi.
  </para>
  <para style="p">
    <verse number="14" style="v" />{ Topa } in Moses kiangah, “Nang tawh kong pai ding a, lungsim tawlngakna hun nang kong pia ding hi,” a ci hi.
  </para>
  <para style="p">
    <verse number="15" style="v" />Moses in ama kiangah, “Nang nong paipih kei ding leh, hih lai panin kote hong paikhiato sak kei in.
  </para>
  <para style="p">
    <verse number="16" style="v" />Bang hang hiam cih leh keimah leh nangma mite in nangma muhna-ah maipha ka ngahna uh bang ci-in kithei ding ahi hiam? Leitunga om mi khempeuh tungah keimah leh nangma mite ka tungnun'na uh pen kote tawh nang nong paikhopna hilo ahi hiam?” a ci hi.
  </para>
  <para style="p">
    <verse number="17" style="v" />{ Topa } in Moses kiangah, “Nangma gensa hih thu mahmah keimah in ka hih ding hi. Bang hang hiam cih leh ka muhna-ah nang in maipha na ngahzo a, na minin nang kong thei hi,” a ci hi.
  </para>
  <para style="p">
    <verse number="18" style="v" />Moses in, “Kong thum hi; na vangliatna kei hong lak in,” a ci hi.
  </para>
  <para style="p">
    <verse number="19" style="v" />Amah in, “Keima hoihna khempeuh na mai-ah ka paisak ding a, na mai-ah keima min, ‘{ Topa},’ cihna ka pulak ding hi. Ka diknopna mite tungah ka dik ding a, ka hehpihnop mite ka hehpih ding hi.
  </para>
  <para style="p">
    <verse number="20" style="v" />Ahih hangin nangmah in ka maitang na mu thei kei ding hi. Bang hang hiam cih leh mi in kei hong mu leh tuami nungtalo ding hi,” a ci hi.
  </para>
  <para style="p">
    <verse number="21" style="v" />Tua banah { Topa } in, “En in; suang tungah na din'na ding keima kiangah mun khat om hi.
  </para>
  <para style="p">
    <verse number="22" style="v" />Keima minthan'na vang a pai laitakin suanghawm sungah nang kong koih ding a, kei ka paikhiat mateng ka khut tawh nang kong hum ding hi.
  </para>
  <para style="p">
    <verse number="23" style="v" />Tua ciangin keimah in ka khut ka lakhia ding hi. Nangmah in ka nung na mu ding a, ahih hangin ka maitang na mu kei ding hi,” a ci hi.
  </para>
  <chapter number="34" style="c" />
  <para style="p">
    <verse number="1" style="v" />{ Topa } in Moses kiangah, “A masa tawh a kibangin suangpeek nih sui in. Na sukkhap a masa suangpeekte sunga om thute tuate tungah ka gelh kik ding hi.
  </para>
  <para style="p">
    <verse number="2" style="v" />Kithawi-in Sinai Mual tungah zingsangin hong paito in la, mual dawn tua munah keima kiangah hong kilak in.
  </para>
  <para style="p">
    <verse number="3" style="v" />Nang tawh kuamah hong paito khawm sak kei in la, mualtung tengah kuamah omsak kei in. Tua mual mai-ah tuuhon ahi a, bawnghon ahi zongin gamta sak kei in,” a ci hi.
  </para>
  <para style="p">
    <verse number="4" style="v" />Tua ahih ciangin Moses in a masa bangin suangpeek nih a sui hi. Zingsang ciangin amah tho baihin, { Topa } in amah a thupiaksa bangin Sinai Mual tungah paito a, a khutsungah suangpeek nih a tawi hi.
  </para>
  <para style="p">
    <verse number="5" style="v" />Meii sungah { Topa } kum sukin tua lai-ah Moses tawh ding a, { Topa } in ama min a pulak hi.
  </para>
  <para style="p">
    <verse number="6" style="v" />Ama mai-ah { Topa } pai-in, { “Topa}, { Topa}, hehpihna nei-in a dik Pasian; lungduai-in itna kip leh thutakna tawh a dim;
  </para>
  <para style="p">
    <verse number="7" style="v" />mi tul tampite-a' dingin itna kip a nei; mawhna, thu palsatna leh khialhna maisakin; ahih hangin bangbang hita leh mawhna a khahkhong ngeilo; pate' mawhna tate' tung leh tute' tung, khang thum khang lina dongin a thukpa,” ci-in a pulak hi.
  </para>
  <para style="p">
    <verse number="8" style="v" />Moses in leilak lamah a lu kunin a bia hi.
  </para>
  <para style="p">
    <verse number="9" style="v" />Amah in, “Tu-in na muhna-ah maipha ka muh leh, { Topa } aw, kong thum hi; lungkhauh mite ka hita uh zongin kote' kiangah { Topa } hong pai in. Kote' mawhna leh kote' khialhna hong maisak in la, nangma mi dingin kote hong sang in,” a ci hi.
  </para>
  <para style="p">
    <verse number="10" style="v" />{ Topa } in Moses kiangah, “En in, keimah in thuciamna khat ka bawl hi. Nangma mi khempeuh' muhna-ah, leitung khempeuh hita leh minam khatpeuh sungah hita leh cikmahin tua bang a kibawl ngeilo na lamdangte ka bawl ding a, note' lakah a om mite khempeuh in { Topa' } nasepna mu ding uh hi. Bang hang hiam cih leh note' tungah kong bawl ding na pen a kihtakhuai thu ahi hi.
  </para>
  <para style="p">
    <verse number="11" style="v" />“Tuni-a kong thupiak zui in. En in, na mai-ah Amor mite, Kanaan mite, Hit mite, Perez mite, Hiv mite, leh Jebus mite ka hawlkhia ding hi.
  </para>
  <para style="p">
    <verse number="12" style="v" />Na paina leitangah a teng mite tawh thuciamna bawlkha kei in la, tua pen note-a' dingin thangzak a suahkhak lohna dingin nangmahmah kidawm in.
  </para>
  <para style="p">
    <verse number="13" style="v" />Nangmah in amau' biakna taute phelin, amau' biakna khuamte kuaitanin, amau' Asherah milimte na phukpai ding hi.
  </para>
  <para style="p">
    <verse number="14" style="v" />“(Pasian dang na bia kei ding hi. Bang hang hiam cih leh { Topa}, ama min Aam a hipa pen a aam Pasian ahi hi.)
  </para>
  <para style="p">
    <verse number="15" style="v" />Nangmah in tua leitangah a teng mite tawh thuciamna bawlkha kei in. Amaute in amau' pasian-te tawh paktatna bawlin amau' pasian-te' tungah biakna pia-in, khatpeuh in note hong sap ciangin, note in ama biakpiakna na ne khading uh a,
  </para>
  <para style="p">
    <verse number="16" style="v" />note in amau' tanute na tapate uh-a' dingin la-in, amau' pasian-te tawh paktatna a bawl a tanute in amau' pasian-te tawh na tapate uh paktatsak khading uh hi.
  </para>
  <para style="p">
    <verse number="17" style="v" />“A kisung pasian-te note-a' dingin bawlin na bia kei ding uh hi.
  </para>
  <para style="p">
    <verse number="18" style="v" />“Silngo sawhloh anlum pawi na bawl ding uh hi. Abib kha, a kisehsa hun sungteng, nang kong thupiak mah bangin ni sagih sung silngo sawhloh anlum na ne ding uh hi. Bang hang hiam cih leh Abib kha sungin Egypt panin note na paikhia uh hi.
  </para>
  <para style="p">
    <verse number="19" style="v" />“Mihing leh ganhing tacil a pa khempeuh keima-a' ahi hi.
  </para>
  <para style="p">
    <verse number="20" style="v" />La a tacilte tuuno khat tawh na tanh ding uh hi. Na tat kei uh leh a ngawng na kuaitan ding uh hi. Na tapa cilte khempeuh uh na tanh ding uh hi. Keima mai-ah a guakin kuamah hong kilaklo ding hi.
  </para>
  <para style="p">
    <verse number="21" style="v" />“Ni guk sung na na sem ding uh a, ahi zongin a ni sagih ni-in na tawlnga ding uh hi. Lokhawh hun leh anlak hun sungin zong na tawlnga ding uh hi.
  </para>
  <para style="p">
    <verse number="22" style="v" />“Nipikalte' pawi, mangbuh a tung masa pawi, leh kum bei ciangin an kaihkhop pawi na bawl ding uh hi.
  </para>
  <para style="p">
    <verse number="23" style="v" />“Pasal khempeuh Israel Pasian, { Topa } Pasian' mai-ah kum khatin thumvei kilak ding uh hi.
  </para>
  <para style="p">
    <verse number="24" style="v" />Bang hang hiam cih leh note' mai-ah minam dangte ka hawlkhia ding a, na gamgite uh nomau-a' dingin ka keek ding hi. { Topa } na Pasian uh' mai-ah kum khatin thumvei a kilak dingin na paitoh sungun na leitang uh mi khat peuhpeuh in a hong deihgawh khak ding lunghihmawhna omlo ding hi.
  </para>
  <para style="p">
    <verse number="25" style="v" />“Note in silngo tawh keimah biakpiakna si na pia khawm kei ding uh a, Paisan Pawi biakpiakna zong zingsang dong na omsak kei ding uh hi.
  </para>
  <para style="p">
    <verse number="26" style="v" />“Note in na anpalte uh lakah a tung masa pen { Topa } na Pasian uh' inn-ah na paipih ding uh hi. “Note in keelno a pi' nawizu tawh na huan kei ding uh hi,” a ci hi.
  </para>
  <para style="p">
    <verse number="27" style="v" />{ Topa } in Moses kiangah, “Hih thute gelh in. Hih thute tawh kizui-in nang leh Israel tawh thuciamna khat ka bawlzo hi,” a ci hi.
  </para>
  <para style="p">
    <verse number="28" style="v" />Tua lai-ah sun sawmli leh zan sawmli sung { Topa } tawh Moses om a, tua hun sungteng anletui a ne kei hi. Amah in suangpeek tungah thuciamna kammalte ahi thupiak sawmte a gelh hi.
  </para>
  <para style="p">
    <verse number="29" style="v" />A khutsungah thuciamna suangpeek nih tawh Sinai Mual tung panin Moses hong paisuk ciangin, Pasian tawh amah kiho khin ahih manin a maitang vun a taan' lamtak Moses in theilo hi.
  </para>
  <para style="p">
    <verse number="30" style="v" />Aaron leh Israel mite khempeuh in Moses a muh ciangin, a maitang vun na taang a, ama mai-ah a pai ding uh amaute lau uh hi.
  </para>
  <para style="p">
    <verse number="31" style="v" />Ahih hangin amaute kiangah Moses pai hi. Aaron leh mihon makaite khempeuh ama kiangah hong paikik uh a, Moses in amaute hopih hi.
  </para>
  <para style="p">
    <verse number="32" style="v" />Tua khit ciangin Israel mi khempeuh a nai-ah hong pai uh a, { Topa } in Sinai Mual-ah ama tunga a gen khempeuh thupiakna-in amaute tungah a pia hi.
  </para>
  <para style="p">
    <verse number="33" style="v" />Moses in amaute tawh thugen a man khit ciangin, amah in a maitangah kiliahna puan khat a koih hi.
  </para>
  <para style="p">
    <verse number="34" style="v" />Ahih hangin { Topa } tawh a kiho dingin ama mai-ah Moses a tum peuhpeuh ciangin, amah a pusuah kik mateng a kiliahna puan la khia hi. Amah hong paikhia-in ama tungah a kipia thute Israel mite kiangah a gen ciangin,
  </para>
  <para style="p">
    <verse number="35" style="v" />Israel mite in Moses' maitang vun a taang mu uh hi. Amah tawh a kiho dingin a pai matengin Moses in kiliahna puan tawh a maitang a khuh kik hi.
  </para>
  <chapter number="35" style="c" />
  <para style="p">
    <verse number="1" style="v" />Moses in Israel mihonpi khempeuh khawmin amaute kiangah, “Hihte pen note' hih ding { Topa' } hong thupiak ahi hi.
  </para>
  <para style="p">
    <verse number="2" style="v" />Ni guk sungin nasep kiman ding a, ahih hangin a ni sagih ni-in thupi-a tawlngakna Sabbath siangtho { Topa' } tungah na nei ding uh hi. Tua ni-in na khat peuhpeuh a sem peuhmah kithat ding hi.
  </para>
  <para style="p">
    <verse number="3" style="v" />Sabbath ni-in na ten'na khempeuh uhah mei na cih kei ding uh hi,” a ci hi.
  </para>
  <para style="p">
    <verse number="4" style="v" />Moses in Israel mihonpite khempeuh tungah, “{ Topa' } hong thupiak hih bang ahi hi:
  </para>
  <para style="p">
    <verse number="5" style="v" />Note in { Topa' } tungah biakna na pia ding uh hi. A pia nuam peuhmah in { Topa' } tungah biakna paipih un. Tuate in: Kham, ngun leh sumngo,
  </para>
  <para style="p">
    <verse number="6" style="v" />a dum, a dupsan, a ausan khaute leh a kopin a kikhuk puan hoihte, keelmul,
  </para>
  <para style="p">
    <verse number="7" style="v" />a kisansak tuutal vunte leh savunte; singkha sing,
  </para>
  <para style="p">
    <verse number="8" style="v" />meivak-a' ding sathau, nilh sathau leh a paknamtui dingin a namtui nate,
  </para>
  <para style="p">
    <verse number="9" style="v" />siampipuan leh awmdalah bulh dingin onik suang leh suang dangte ahi hi.
  </para>
  <para style="p">
    <verse number="10" style="v" />“Note' lak panin siamna a nei mi peuhmah hong paisak un la, { Topa' } thupiaksa khempeuh bawlsak un. Tua a bawl dingte pen biakbuk,
  </para>
  <para style="p">
    <verse number="11" style="v" />a puanbuk leh a khuhna, a vankhainate leh a khuampeekte, a zawlte, a khuampite, a bullente;
  </para>
  <para style="p">
    <verse number="12" style="v" />singkuang a zawlte tawh, hehpihna tokhom leh kongkhak dalna puan;
  </para>
  <para style="p">
    <verse number="13" style="v" />sabuai a zawlte leh a nazatte khempeuh tawh, Ompihna Anlum;
  </para>
  <para style="p">
    <verse number="14" style="v" />khuavak dingin meivakkhuam zong, a nazatte leh a meivakte tawh, meivak dingin sathau;
  </para>
  <para style="p">
    <verse number="15" style="v" />paknamtui biakna tau, a zawlte tawh, nilh sathau leh a namtui paknamtui leh biakbuk kongah kongkhak-a' ding puankhai;
  </para>
  <para style="p">
    <verse number="16" style="v" />meihal biakna tau, a sumngo siklen, a zawlte, a nazatte khempeuh, kuang leh a ngakna tawh;
  </para>
  <para style="p">
    <verse number="17" style="v" />buktual-a a puankhaite, a khuampite leh a bullente tawh, tual kongpi-a' ding puankhai;
  </para>
  <para style="p">
    <verse number="18" style="v" />biakbuk khetphimte leh huang khetphimte, leh a khaute;
  </para>
  <para style="p">
    <verse number="19" style="v" />siangtho munah zat dingin limtakin a kigan puante, amau' siampi nasepna dingin siampi Aaron-a' ding puan siangtho leh ama tapate' puante ahi hi,” a ci hi.
  </para>
  <para style="p">
    <verse number="20" style="v" />Tua ciangin Israel mihonpi khempeuh Moses' omna panin paikhia uh hi.
  </para>
  <para style="p">
    <verse number="21" style="v" />Piak nopna lungsim a nei mi peuhmah hong pai tawm uh a, kikhopna buk leh a nasepna ding khempeuh leh puan siangthote-a zat dingin { Topa}-a' ding a piakte uh hong puak uh hi.
  </para>
  <para style="p">
    <verse number="22" style="v" />Tua ahih ciangin numei, pasal hong pai uh hi. Piak nopna lungsim a neite khempeuh in tukkilhte, bilbahte, min gelhna zungbuhte, leh banbulhte ahi kham tawh a kibawl na namkim hong paipih uh a, a milip in { Topa' } tungah kham tawh piakna ap uh hi.
  </para>
  <para style="p">
    <verse number="23" style="v" />A dum, a dupsan, a ausan khaute, puan hoih, keelmul, a kisansak tuutal vunte, ahih kei leh savun hoihte ahi zongin a nei mi peuhmah in tuate hong paipih uh hi.
  </para>
  <para style="p">
    <verse number="24" style="v" />Ngun ahi a, sumngo ahi zongin a pia thei peuhmah in { Topa' } tungah tua nate paipih uh a, nasepna dinga kimang thei ding singkha sing a nei mi peuhmah in zong hong paipih hi.
  </para>
  <para style="p">
    <verse number="25" style="v" />A hih thei numei khempeuh in a khut uh tawh khau khuk uh a, amau' khuksa a dum, a dupsan, a ausan khaute leh a kopin a kikhuk khaute hong paipih uh hi.
  </para>
  <para style="p">
    <verse number="26" style="v" />Hih theih siamna a nei numei khempeuh in zong keelmul khuk uh hi.
  </para>
  <para style="p">
    <verse number="27" style="v" />Makaite in siampipuan leh awmdal-a bulh dingin onik suang leh suang dangte,
  </para>
  <para style="p">
    <verse number="28" style="v" />meivak ding, nilh sathau ding, leh paknamtui dingin a namtui nate leh sathau hong paipih uh hi.
  </para>
  <para style="p">
    <verse number="29" style="v" />{ Topa } in Moses tunga a thupiaksa nasepna dingin na khat peuhpeuh a pia nuam numei pasal Israel mi khempeuh in utthu-a biakna-in { Topa' } tungah hong paipih uh hi.
  </para>
  <para style="p">
    <verse number="30" style="v" />Moses in Israel mite kiangah, “Thei un; { Topa } in a minin Judah minam, Hur' tapa Uri, Uri' tapa Bezalel sam khin hi.
  </para>
  <para style="p">
    <verse number="33" style="v" />Lim hoihte a geel ding; kham, ngun, sumngo tawh na a bawl ding; siamna nam khempeuh nasepna ding, bulh ding suang seekna, leh singzep nasep a sem dingin amah in vangliatna, siamna, pilna, theihna, leh khutsiam nasep khempeuh tawh amah kidimsak hi.
  </para>
  <para style="p">
    <verse number="34" style="v" />{ Topa } in amah leh Dan minam Ahisamak' tapa Oholiab tungah midangte hilh siamna pia khin hi.
  </para>
  <para style="p">
    <verse number="35" style="v" />Amah in khutsiam nasep, geelsiam nasep; a dum, a dupsan, a ausan khaute leh a kopin a kikhuk puanzep siam nasep; siamgat siamna, leh geelsiam nasep ahi zongin nasep namkim a sem dingin amaute tungah siamna a guan' hi.
  </para>
  <chapter number="36" style="c" />
  <para style="p">
    <verse number="1" style="v" />“Bezalel leh Oholiab leh biakbuk lamna-ah nasep khat peuhpeuh sepna ding zia a thei dingin { Topa } in siamna leh pilna a guat mi peuhmah in { Topa' } thupiaksa khempeuh tawh kituakin sem ding uh hi,” a ci hi.
  </para>
  <para style="p">
    <verse number="2" style="v" />Moses in Bezalel leh Oholiab leh { Topa } in nasep siamna a guat mi, nasem-a pai dingin a ut mi peuhmah a sam hi.
  </para>
  <para style="p">
    <verse number="3" style="v" />Israel mite in biakbuk sepna dingin utthu-a a piak uh nate a paipih khempeuh uh amaute in Moses' tung panin a sang uh hi. Amaute in zingsang simin utthu-a piakna ama tungah paipih uh ahih manin,
  </para>
  <para style="p">
    <verse number="4" style="v" />biakbuk nasep a namkim a sem mi khempeuh amau' nasepna ciat panin hong pai uh a,
  </para>
  <para style="p">
    <verse number="5" style="v" />Moses kiangah, “{ Topa } in eite' sep dingin a hong sawl nasepna dingin a kicing ding zahval, mite in tampi hong paipih uh hi,” a ci uh hi.
  </para>
  <para style="p">
    <verse number="6" style="v" />Tua ahih ciangin Moses in thu pia-in giahphual khempeuhah thu kizasak a, “Numei hita leh pasal hita leh kuamah in biakbuk-a dingin pia thuah nawn kei un,” kici hi. Tua ahih ciangin a piak ding uh mite kikho hi.
  </para>
  <para style="p">
    <verse number="7" style="v" />Bang hang hiam cih leh amau' piaksa nate pen nasepna khempeuh hihna dingin kicing a, valzaw lai hi.
  </para>
  <para style="p">
    <verse number="8" style="v" />Nasem mite' lak panin a hih thei mi khempeuh in puan dal sawm tawh biakbuk bawl uh hi. Tuate pen a kopin a kikhuk a kigan puan hoih leh a dum, a dupsan, a ausan khaute tawh kibawlin hoihtakin a kibawl kherub-te tawh zem uh hi.
  </para>
  <para style="p">
    <verse number="9" style="v" />Tua puan a dung pi sawmli leh nih, a vai pi guk ciat hi a, a puan khempeuh kikim hi.
  </para>
  <para style="p">
    <verse number="10" style="v" />Amaute in puan dal ngate khatlekhat khuituahin, puan adang ngate zong khatlekhat mah khuituah uh hi.
  </para>
  <para style="p">
    <verse number="11" style="v" />Amaute in a kikhuituah masa puan a nawlnung pen nawl dung sukah khau dum tawh a bilvangte bawl uh a, tua mah bangin a kikhuituah nihna puan a nawlnung pen nawl dung sukah zong tuate mah a bawl uh hi.
  </para>
  <para style="p">
    <verse number="12" style="v" />Amaute in puan khat tungah bilvang sawmnga bawlin, a kikhuituah a nihna puan nawlah bilvang sawmnga mah bawl uh a, a bilvangte khatlekhat kitang hi.
  </para>
  <para style="p">
    <verse number="13" style="v" />Amaute in kham kilhna sawmnga bawlin, tua kilhnate tawh a puan khatlekhat kimatsak uh hi. Tua ahih ciangin biakbuk puan bupkhat a suak hi.
  </para>
  <para style="p">
    <verse number="14" style="v" />Amaute in biakbuk a tung khuhna dingin keelmul tawh puan dal sawmlekhat a bawl uh hi.
  </para>
  <para style="p">
    <verse number="15" style="v" />Tua puante a dung pi sawmli leh nga, a vai pi guk ciat hi a, tua puan sawmlekhatte kikim hi.
  </para>
  <para style="p">
    <verse number="16" style="v" />Amaute in puan dal ngate khatlekhat khuituahin, a puan dang gukte zong khatlekhat mah a khuituah uh hi.
  </para>
  <para style="p">
    <verse number="17" style="v" />Amaute in a kikhuituah puan khat a nawlnung pen nawlah a bilvang sawmnga bawlin, puan dal a zom nawlah a bilvang sawmnga mah a bawl uh hi.
  </para>
  <para style="p">
    <verse number="18" style="v" />Tuate bup khat a suah theihna ding, puanbuk a kimatsak dingin amaute in kilhna sawmnga sumngo tawh a bawl uh hi.
  </para>
  <para style="p">
    <verse number="19" style="v" />Amaute in puanbuk-a dingin a kisansak tuutal vunte leh keel vunte tawh khuhna khat a bawl uh hi.
  </para>
  <para style="p">
    <verse number="20" style="v" />Tua ciangin amaute in biakbuk-a dingin singkha sing tawh a po to khawm ding khuampeekte a bawl uh hi.
  </para>
  <para style="p">
    <verse number="21" style="v" />A khuampeekte khat a tun' pi sawm leh pi nga hi a, a vai pi nih leh letmat thum ciat ahi hi.
  </para>
  <para style="p">
    <verse number="22" style="v" />A bulhna dingin khuampeek khat in zang nih ciat nei a, amaute in biakbuk khuam khempeuh-a dingin a bawl uh hi.
  </para>
  <para style="p">
    <verse number="23" style="v" />Amaute in biakbuk-a dingin khuampeekte hih bangin bawl uh hi: Leitaw lampang-a dingin khuam sawmnih;
  </para>
  <para style="p">
    <verse number="24" style="v" />a khuampeek sawmnihte' bulah bullen sawmli ngun tawh, a zang nihte-a' dingin khuampeek khat bulah bullen nih, leh a khuampeek dang khat bulah a zang nihte-a' dingin bullen nih mah a bawl uh hi.
  </para>
  <para style="p">
    <verse number="25" style="v" />Biakbuk a pang nihna lam, leilu lampang-a dingin amaute in khuampeek sawmnih
  </para>
  <para style="p">
    <verse number="26" style="v" />leh ngun tawh kibawl a bullen sawmli, khuampeek khat bulah bullen nih, adang khuampeek khat bulah bullen nih mah a bawl uh hi.
  </para>
  <para style="p">
    <verse number="27" style="v" />Nitumna lam, biakbuk nung lam-a dingin amaute in khuampeek guk a bawl uh hi.
  </para>
  <para style="p">
    <verse number="28" style="v" />Biakbuk nung lam kiute-a dingin a khuampeek nih zong a bawl uh hi.
  </para>
  <para style="p">
    <verse number="29" style="v" />Tuate a bul lamah kikak a, ahih hangin a kual masa-ah a dawn kimat hi. A kiu nihte-a dingin tua bangin nih a bawl uh hi.
  </para>
  <para style="p">
    <verse number="30" style="v" />Ngun tawh kibawl amau' bullente tawh khuampeek giat om hi: Bullen sawmleguk om a, khuampeek khat bulah bullen nih ciat a om hi.
  </para>
  <para style="p">
    <verse number="31" style="v" />Amaute in singkha singzawl, biakbuk pang khat-a khuampeekte-a' dingin nga,
  </para>
  <para style="p">
    <verse number="32" style="v" />biakbuk a pang langkhat-a khuampeekte-a' dingin zawl nga, nitumna lam biakbuk nung lampanga khuampeekte-a' dingin zawl nga mah a bawl uh hi.
  </para>
  <para style="p">
    <verse number="33" style="v" />A khuampeekte' kimciang takah mong khat panin mong khat dongin a zawl laita paisuak sak uh hi.
  </para>
  <para style="p">
    <verse number="34" style="v" />Amaute in kham tawh khuampeekte zutin, zawlte a len dingin kham tawh a kualte bawl uh a, kham tawh a zawlte a zut uh hi.
  </para>
  <para style="p">
    <verse number="35" style="v" />Amaute in a dum, a dupsan, a ausan khaute leh a kopin a kikhuk a kigan puan hoih tawh dalna puan a bawl uh hi. Hoihtakin a kibawl kherub-te tawh amaute in tua dalna puan a zem uh hi.
  </para>
  <para style="p">
    <verse number="36" style="v" />Tua puan-a' dingin amaute in singkha khuampi li bawl uh a, kham tawh tua khuampite a zut uh hi. A vankhainate pen kham hi a, tua khuamte-a' dingin ngun bullen li a sung uh hi.
  </para>
  <para style="p">
    <verse number="37" style="v" />Amaute in puanbuk kongkhak-a dingin a dum, a dupsan, a ausan khaute leh phim tawh kikhui-in a kizem, a kopin a kikhuk a kigan puan hoih tawh kongpuankhai khat leh,
  </para>
  <para style="p">
    <verse number="38" style="v" />a khuampi ngate a vankhainate tawh a bawl uh hi. Amaute in tuate' luzepnate kham tawh zutin, a gaknate kham hi a, ahih hangin a bullen ngate pen sumngo ahi hi.
  </para>
  <chapter number="37" style="c" />
  <para style="p">
    <verse number="1" style="v" />Bezalel in singkha sing tawh singkuang bawl a, a dung pi thum leh letmat kua, a vai pi nih leh letmat thum, a san'na pi nih leh letmat thum mah ahi hi.
  </para>
  <para style="p">
    <verse number="2" style="v" />Kham citak tawh a sung leh a pua zutin, a kimkotah kham geihual khat a bawl hi.
  </para>
  <para style="p">
    <verse number="3" style="v" />A kiu lite-a' dingin kham kual li, a pang khatah kual nih, a pang langkhat-a' dingin kual nih mah a sung hi.
  </para>
  <para style="p">
    <verse number="4" style="v" />Singkha singzawlte zong bawl a, kham tawh tuate zutin,
  </para>
  <para style="p">
    <verse number="5" style="v" />singkuang puakna dingin singkuang panga kualte sungah a zawlte a khum hi.
  </para>
  <para style="p">
    <verse number="6" style="v" />Kham citak tawh hehpihna tokhom khat bawl a, a dung pi thum leh letmat kua, a vai pi nih leh letmat thum ahi hi.
  </para>
  <para style="p">
    <verse number="7" style="v" />Amah in sek tawh a kiseek kham tawh kherub nih, hehpihna tokhom mong tuakah a bawl hi.
  </para>
  <para style="p">
    <verse number="8" style="v" />Kherub khat mong khatah, kherub khat a mong langkhatah om a, a mong nihte-ah hehpihna tokhom tawh sakhatin kherub-te a bawl hi.
  </para>
  <para style="p">
    <verse number="9" style="v" />Kherub-te in a khate uh tua tokhom tungah zalin, amau' khate tawh hehpihna tokhom liimsun uh a, amaute khatlekhat kimaingat uh hi. Hehpihna tokhom lamah kherub-te' mai a nga hi.
  </para>
  <para style="p">
    <verse number="10" style="v" />Amah in singkha sing tawh sabuai zong bawl a, a dung pi thum, a vai pi khat leh alang, a san'na pi nih leh letmat thum ahi hi.
  </para>
  <para style="p">
    <verse number="11" style="v" />Kham citak tawh zut a, a kimkotah kham tawh a geihual khat a bawl hi.
  </para>
  <para style="p">
    <verse number="12" style="v" />Khut peek cia a pha zawl khat a kimkotah bawl a, a zawl kimkotah kham geihual khat a bawl hi.
  </para>
  <para style="p">
    <verse number="13" style="v" />Tua sabuai-a' dingin kham kual li sungin, a kiu li, a khe lite-ah a kualte a gak hi.
  </para>
  <para style="p">
    <verse number="14" style="v" />Sabuai puakna ding zawlte a len dingin a zawl gei-ah a kualte om hi.
  </para>
  <para style="p">
    <verse number="15" style="v" />Sabuai puakna dingin singkha singzawlte bawl a, kham tawh tuate a zut hi.
  </para>
  <para style="p">
    <verse number="16" style="v" />Amah in sabuai tunga om ding beellekuangte, paknamtui-a' dingin kuangdaite leh pakante, tui buahna dingin kuang-ukte leh thawl gongbakte, kham citak tawh a bawl hi.
  </para>
  <para style="p">
    <verse number="17" style="v" />Amah in kham citak tawh meivakkhuam zong a bawl hi. Meivakkhuam a bul leh a kungte pen a kiseek nate tawh kibawl hi. A haite, a nunte, leh a pakte, meivakkhuam tawh sakhat ahi hi.
  </para>
  <para style="p">
    <verse number="18" style="v" />A pangte panin hiang guk meeng khia a, a pang khatah meivakkhuam hiang thum omin, a pang langkhatah meivakkhuam hiang thum mah a om hi.
  </para>
  <para style="p">
    <verse number="19" style="v" />Hiang khat tungah a nun leh a pak a om, almond gah tawh a kibang hai thum, leh adang hiang khat ciat tungah a nun leh a pak a om, almond gah tawh a kibang hai thum mah kibawl hi. Tua ahih ciangin meivakkhuam panin a hiang gukte a meeng khia ahi hi.
  </para>
  <para style="p">
    <verse number="20" style="v" />A meivakkhuam tung mahmahah a nun leh a pak tawh a om, almond gah bangin a kibawl hai li omin,
  </para>
  <para style="p">
    <verse number="21" style="v" />meivakkhuam panin hiang guk a kopte' bulah tua tawh sakhat ahi nun khat om hi.
  </para>
  <para style="p">
    <verse number="22" style="v" />Amau' nunte leh a hiangte pen tua tawh sakhat hi a, a buppi-in kham citak a kiseek sakhat ahi hi.
  </para>
  <para style="p">
    <verse number="23" style="v" />A meivak sagihte leh a taitehte leh a kuangte kham citak a bawl ahi hi.
  </para>
  <para style="p">
    <verse number="24" style="v" />Amah in kham citak tawi sawmnih leh tawi khat a gik tawh tua meivakkhuam leh a nazatte khempeuh a bawl hi.
  </para>
  <para style="p">
    <verse number="25" style="v" />Amah in singkha sing tawh paknamtui biakna tau bawl a, a dung pi khat leh alang, a vai pi khat leh alang mah ahi hi. Tua pen a ning kikim a, a san'na pi thum hi a, a kite pen tua biakna tau tawh sakhat ahi hi.
  </para>
  <para style="p">
    <verse number="26" style="v" />Amah in a tungzang, a kimkota a pangte leh a kite kham citak tawh a zut hi. A kimkotah kham geihual khat
  </para>
  <para style="p">
    <verse number="27" style="v" />leh a puakna ding zawlte a len dingin a pang tuak a geihual nuai takah kham kual nih a bawl hi.
  </para>
  <para style="p">
    <verse number="28" style="v" />Amah in singkha sing tawh a zawlte bawlin, kham tawh tuate a zut hi.
  </para>
  <para style="p">
    <verse number="29" style="v" />Amah in paknamtui bawlte' gawm bangin a siangtho nilh sathau leh a siangtho a namtui paknamtui zong a bawl hi.
  </para>
  <chapter number="38" style="c" />
  <para style="p">
    <verse number="1" style="v" />Amah in meihal biakna tau zong singkha sing tawh bawl a, a dung pi sagih leh alang, a vai pi sagih leh alang mah ahi hi. A ning kikim a, a san'na pi li leh alang ahi hi.
  </para>
  <para style="p">
    <verse number="2" style="v" />Amah in tua tau-a' dingin a kiu lite-ah a kite a bawl hi. A kite, a tau tawh sakhat hi a, sumngo tawh a zut hi.
  </para>
  <para style="p">
    <verse number="3" style="v" />Biakna tau nazat khempeuh, beelte, kawbiate, kuangte, sikkate leh vutluahna peekte a bawl hi. A nazat khempeuh sumngo tawh a bawl hi.
  </para>
  <para style="p">
    <verse number="4" style="v" />Biakna tau-a' dingin a zawl nuai-ah, a kimciang a ban suk, a vang simsiam, sumngo siklen khat a bawl hi.
  </para>
  <para style="p">
    <verse number="5" style="v" />A zawlte a len dingin sumngo siklen kiu lite' tunga ding a kual li a sung hi.
  </para>
  <para style="p">
    <verse number="6" style="v" />Singkha sing tawh a zawlte bawl a, sumngo tawh tuate a zut hi.
  </para>
  <para style="p">
    <verse number="7" style="v" />A puakna dingin biakna tau pangte-a om a kualte sungah a zawlte khum a, singpeekte tawh biakna tau a kuakin a bawl hi.
  </para>
  <para style="p">
    <verse number="8" style="v" />Amah in kikhopna buk kongkhakah na a sem numeite' limlangte panin sumngo tawh kisilna kuang leh a ngakna a bawl hi.
  </para>
  <para style="p">
    <verse number="9" style="v" />Amah in buktual a bawl hi. Leitaw lampang buktual-a puan kikhaite pen a kopin a kikhuk a kigan puan hoih hi a, pi za leh pi sawmnga a sau hi.
  </para>
  <para style="p">
    <verse number="10" style="v" />A khuampite sawmnih hi a, a bullente zong sawmnih mah ahi hi. Sumngo tawh kibawl a, ahih hangin a vankhainate leh a gaknate ngun ahi hi.
  </para>
  <para style="p">
    <verse number="11" style="v" />Leilu lampanga ding zong tua bangmah ahi hi.
  </para>
  <para style="p">
    <verse number="12" style="v" />Nitumna lampanga dingin puan kikhai sukte pi sawmsagih leh pi nga hi a, a khuampite sawm hi-in, a bullente sawm mah hi a, a vankhainate leh a gaknate ngun ahi hi.
  </para>
  <para style="p">
    <verse number="13" style="v" />A mailam, nisuahna lam-a dingin pi sawmsagih leh pi nga mah ahi hi.
  </para>
  <para style="p">
    <verse number="14" style="v" />Kongpi pang khata ding puan kikhai sukte pen pi sawmnihlenih leh alang hi a, khuampi thum leh bullen thum tawh ahi hi.
  </para>
  <para style="p">
    <verse number="15" style="v" />A pang langkhata ding zong tua bangmah ahi hi. Buktual kongpi hih lam leh hua lamah khuampi thum leh bullen thum tawh a puan khaisukte pi sawmnihlenih leh alang ahi hi.
  </para>
  <para style="p">
    <verse number="16" style="v" />Buktual kimkota puan kikhai sukte khempeuh pen a kopin a kikhuk a kigan puan hoih ahi hi.
  </para>
  <para style="p">
    <verse number="17" style="v" />Khuampite-a' ding a bullente pen sumngo hi a, ahih hangin a vankhainate leh a gaknate ngun ahi hi. A khuamluzepnate a kizutna zong ngun hi a, buktual-a khuamte khempeuh ngun kibawl gakna tawh kigak hi.
  </para>
  <para style="p">
    <verse number="18" style="v" />Buktual kongpi puankhai pen a dum, a dupsan, a ausan khaute leh a kopin a kikhuk a kigan puan hoihte phim tawh kikhui-in a kizem ahi hi. Buktuala kikhai sukte tawh kizui-in pi sawmthum sau-in, a vailam pi sagih leh alang sang hi.
  </para>
  <para style="p">
    <verse number="19" style="v" />A khuampite li hi a, a bullen lite sumngo hi a, a vankhainate ngun hi a, a khuamluzepnate leh a gaknate a kizutna ngun mah ahi hi.
  </para>
  <para style="p">
    <verse number="20" style="v" />Biakbuk leh buktual kimkota ding khetphimte khempeuh sumngo ahi hi.
  </para>
  <para style="p">
    <verse number="21" style="v" />Hihte pen siampi Aaron' tapa Ithamar' vaihawmna nuai-ah Levi mite' sep ding { Topa' } omna ahi biakbuk-a dingin Moses' thupiakna tawh a kisim van malte ahi hi.
  </para>
  <para style="p">
    <verse number="22" style="v" />Judah minam Hur' tapa ahi Uri' tapa Bezalel in { Topa } in Moses a thupiak khempeuh a bawl hi.
  </para>
  <para style="p">
    <verse number="23" style="v" />A khut siam, a geel siam, a dum, a dupsan, a ausan khaute leh a kopin a kikhuk a kigan puan hoihte a zem, Dan minam, Ahisamak' tapa Oholiab in zong amah a huh hi.
  </para>
  <para style="p">
    <verse number="24" style="v" />Nasepna dinga a kizang kham khempeuh, biakbuk lamna-a a kizang, a kipia khamte, biakinn shekel-in talen sawmnihlekua leh shekel za sagih sawmthum ahi hi.
  </para>
  <para style="p">
    <verse number="25" style="v" />Mi simna sungah a kihel mihonte tung panin a kingah ngunte, biakinn shekel-in talen za khat leh shekel tul khat za sagih sawmsagihlenga ahi hi.
  </para>
  <para style="p">
    <verse number="26" style="v" />Mi khat ciangin beka khat (biakinn shekel-in shekel lang) pai pia a, a pia mi, kum sawmnih a pha panin a tungsiah mi kisimna-a a kisim peuhmah tul za guk leh tul thum leh za nga leh sawmnga ahi hi.
  </para>
  <para style="p">
    <verse number="27" style="v" />Ngun talen za khatte pen biakbuk khuam bullente leh dalna puan khuam bullente dingin sun' ding ahi hi. Talen za khatte bullen za khat, bullen khat ciangin talen khat ahi hi.
  </para>
  <para style="p">
    <verse number="28" style="v" />Amah in shekel tul khat za sagih sawmsagihnga pen khuampi tunga vankhaina dingin bawl a, a khuamluzepnate zutin tuate-a' ding gakna a bawl hi.
  </para>
  <para style="p">
    <verse number="29" style="v" />A kipia sumngo khempeuh, talen sawmsagih leh shekel tul nih leh za li ahi hi.
  </para>
  <para style="p">
    <verse number="30" style="v" />Amah in tua tawh kikhopna buk kongkhakte-a' dingin khuam bullente, sumngo biakna tau leh a sumngo siklen leh biaknatau nazat khempeuh,
  </para>
  <para style="p">
    <verse number="31" style="v" />buktual kimkota khuam bullente, buktual kongpi khuam bullente, biakbuk khetphimte khempeuh leh buktual kimkota khetphim khempeuh a bawl hi.
  </para>
  <chapter number="39" style="c" />
  <para style="p">
    <verse number="1" style="v" />{ Topa } in Moses a thupiaksa bangin, siangtho munah nasepna dingin amaute in a dum, a dupsan, a ausan khaute tawh limtakin a kigan puan a bawl uh hi. Amaute in Aaron-a' dingin biakna puan siangtho a bawl uh hi.
  </para>
  <para style="p">
    <verse number="2" style="v" />Amaute in siampipuan pen kham, a dum, a dupsan, a ausan tuumul khaute leh a kopin a kikhuk a kigan puan hoihte tawh a bawl uh hi.
  </para>
  <para style="p">
    <verse number="3" style="v" />Hoihtakin a kigeel, a dum, a dupsan, a ausan tuumul khaute leh a kopin a kikhuk a kigan puan hoihte-ah zat dingin kham peek kiseekin khau-in kizen hi.
  </para>
  <para style="p">
    <verse number="4" style="v" />Amaute in siampipuan-a' dingin liangkaih puan bawl uh a, a mong nihte gelah zom uh hi.
  </para>
  <para style="p">
    <verse number="5" style="v" />{ Topa } in Moses a thupiaksa bangin, amah a gak dingin hoihtakin a kigan tua tunga puan om pen kham, a dum, a dupsan, a ausan tuumul khaute leh a kopin a kikhuk a kigan puan hoihte tawh kibawlin, a nate leh a sepna zia a kibang ahi hi.
  </para>
  <para style="p">
    <verse number="6" style="v" />Israel tapate a phazah tawh kizui-in, onik suangte kitat a, kham tawh a kizepna sungah a minte kigelhin, min gelh siamte' gelh bangin kibawl hi.
  </para>
  <para style="p">
    <verse number="7" style="v" />{ Topa } in Moses a thupiaksa bangin Israel tapate phawkna suang dingin siampipuan' liangkaih puan tungah a bulh uh hi.
  </para>
  <para style="p">
    <verse number="8" style="v" />Amaute in kham, a dum, a dupsan, a ausan tuumul khaute leh a kopin a kikhuk a kigan puan hoihte tawh, siampipuan a kibawl puan bangin hoihtakin awmdal a bawl uh hi.
  </para>
  <para style="p">
    <verse number="9" style="v" />Tua awmdal a ning kikim a, thuap nihin kibawl a, a kikhep ciangin a dung letmat kua, a vai letmat kua mah a pha hi.
  </para>
  <para style="p">
    <verse number="10" style="v" />Amaute in tua sungah suang gual li bulh uh a, sardis suang, topaz suang, leh karbankal suang gual khat pen a gual masa ahi hi.
  </para>
  <para style="p">
    <verse number="11" style="v" />A gual nihna-ah emerald suang, sapfaia suang, leh diamond suang ahi hi.
  </para>
  <para style="p">
    <verse number="12" style="v" />A gual thumna-ah jakinth suang, agate suang, leh amethyst suang ahi hi.
  </para>
  <para style="p">
    <verse number="13" style="v" />A gual lina-ah beryl suang, onik suang, leh jasper suang ahi hi. Kham tawh zepna sungah tua suangte khempeuh kikoih hi.
  </para>
  <para style="p">
    <verse number="14" style="v" />Israel tapate a phazah tawh kituakin amaute' min a kigelhna suang sawmlenih om hi. Tua min gelhnate pen minam sawmlenih a huamin a kigelh ahi hi.
  </para>
  <para style="p">
    <verse number="15" style="v" />Amaute in awmdal tungah khau tawh a kibang, a kihual kham citak khainiang a bawl uh hi.
  </para>
  <para style="p">
    <verse number="16" style="v" />Kham tawh a kibawl zepna nih leh kham kual nih bawl uh a, awmdal mong nihte-ah kham kual nihte a koih uh hi.
  </para>
  <para style="p">
    <verse number="17" style="v" />Amaute in awmdal mongte-ah a om kual nihte pen kham khau nihte tawh a khih uh hi.
  </para>
  <para style="p">
    <verse number="18" style="v" />Amaute in zepna nihte tungah khau mong nihte zom uh a, tua bangin amaute in siampipuan' liangkaih puan tung a mailamah a bulh uh hi.
  </para>
  <para style="p">
    <verse number="19" style="v" />Tua ciangin amaute in kham kual nih bawl uh a, siampipuan tawh a kizom a sunglam nawl, awmdal mong nihte-ah a bulh uh hi.
  </para>
  <para style="p">
    <verse number="20" style="v" />Amaute in kham kual nih bawl uh a, siampipuan' liangkaih puan nihte' nuai a mailam, hoihtakin a kigan siampipuante' puankhau a kizopna tung takah a bulh uh hi.
  </para>
  <para style="p">
    <verse number="21" style="v" />{ Topa } in Moses a thupiaksa bangin, hoihtakin a kigan siampipuan khau tungah a om theihna ding leh siampipuan tung panin awmdal a kol theihlohna dingin amaute in siampipuan' kualte-ah khau dum khatin a kualte tawh awmdal a gak uh hi.
  </para>
  <para style="p">
    <verse number="22" style="v" />Amaute in khau dum bek tawh a kigan siampi puantualpi zong a bawl uh hi.
  </para>
  <para style="p">
    <verse number="23" style="v" />A kikeek lohna dingin puantualpi ngawng pen puan ngawng vang bangin a ngawng kimkotah a zimna om hi.
  </para>
  <para style="p">
    <verse number="24" style="v" />Puantualpi mongte-ah amaute in a dum, a dupsan, a ausan tuumul khaute leh a kopin a kikhuk a kigan puan hoih tawh mang kawlsing gahte a bawl uh hi.
  </para>
  <para style="p">
    <verse number="25" style="v" />{ Topa } in Moses a thupiaksa bangin, amaute in kham citak siklongte zong bawl uh a, puantualpi mong kimkot tunga mang kawlsing gahte' kikalah siklongte a koih uh hi.
  </para>
  <para style="p">
    <verse number="26" style="v" />Biak nasepna dinga puantualpi mong kimkot tungah siklong khat, mang kawlsing gah khat, siklong khat, mang kawlsing gah khat, cih bangin kihelh hi.
  </para>
  <para style="p">
    <verse number="27" style="v" />{ Topa } in Moses a thupiaksa bangin, amaute in Aaron leh a tapate-a' dingin khau hoih tawh a kigan puantungsilhte
  </para>
  <para style="p">
    <verse number="28" style="v" />leh khau hoih tawh a kigan dialpi leh khau hoih tawh a kigan lukhute, a kopin a kikhuk a kigan puan hoihte tawh a kibawl pheituam hoihte,
  </para>
  <para style="p">
    <verse number="29" style="v" />leh a kopin a kikhuk a kigan puan hoihte tawh a kibawl puan kawnggak leh phim tawh kikhui-in a kizem a dum, a dupsan, a ausan tuumul puante zong a bawl uh hi.
  </para>
  <para style="p">
    <verse number="30" style="v" />Amaute in kham citak tawh a siangtho kizepna peek khat bawl uh a, min gelhna a kibawl mah bangin tua tungah thu gelhin, “{ Topa' } tungah siangtho,” ci uh hi.
  </para>
  <para style="p">
    <verse number="31" style="v" />{ Topa } in Moses a thupiaksa bangin, amaute in a tunga dialpi tungah a gak dingin tua tungah khau dum khat a vawh uh hi.
  </para>
  <para style="p">
    <verse number="32" style="v" />Tua bangin kikhopna buk ahi biakbuk nasep khempeuh kiman hi. { Topa } in Moses a thupiaksa khempeuh bangin Israel mite in sem khin uh hi. Tua ahih ciangin amaute man khin uh hi.
  </para>
  <para style="p">
    <verse number="33" style="v" />Amaute in biakbuk, a puanbuk leh a nazat khempeuh, a vankhainate, khuampeekte, a zawlte, a khuampite leh a bullente;
  </para>
  <para style="p">
    <verse number="34" style="v" />a kisansak tuutal vunte leh savun dangte tawh a kibawl khuhna leh kong puankhai dalna puan;
  </para>
  <para style="p">
    <verse number="35" style="v" />thuciamna singkuang, a zawlte leh hehpihna tokhom tawh;
  </para>
  <para style="p">
    <verse number="36" style="v" />sabuai leh a nazat khempeuhte leh Ompihna Anlum;
  </para>
  <para style="p">
    <verse number="37" style="v" />kham citak meivakkhuam leh meivak a kibulhsa tawh a meivakte leh a nazatte khempeuh leh meivak-a ding sathau;
  </para>
  <para style="p">
    <verse number="38" style="v" />kham biakna tau, nilh sathau leh a namtui paknamtui leh puanbuk kongkhak-a ding kongpuankhai;
  </para>
  <para style="p">
    <verse number="39" style="v" />sumngo biakna tau leh a sumngo siklen, a zawlte leh a nazat khempeuh; kisilna kuang leh a ngakna;
  </para>
  <para style="p">
    <verse number="40" style="v" />buktuala puan kikhaite, a khuampite, a bullente leh buktual kongpi-a ding kongpuankhai, a khaute leh a khetphimte; leh kikhopna buk ahi biakbuk nasepna-ah a nazat khempeuh;
  </para>
  <para style="p">
    <verse number="41" style="v" />siampi nasepna dingin siangtho muna zat ding hoihtakin a kibawl puante, siampi Aaron-a' ding biakna puan siangthote leh ama tapate' puante, Moses kiangah a paipih uh hi.
  </para>
  <para style="p">
    <verse number="42" style="v" />{ Topa } in Moses a thupiaksa khempeuh tawh kituakin Israel mite in nasep khempeuh hih uh hi.
  </para>
  <para style="p">
    <verse number="43" style="v" />Moses in nasep khempeuh vel a, amaute in { Topa' } thupiaksa bangin a bawl khitna a mu hi. Tua ciangin Moses in amaute thupha a pia hi.
  </para>
  <chapter number="40" style="c" />
  <para style="p">
    <verse number="1" style="v" />{ Topa } in Moses kiangah,
  </para>
  <para style="p">
    <verse number="2" style="v" />“Kha masa a ni masa ni-in nangmah in kikhopna buk ahi biakbuk na lam ding hi.
  </para>
  <para style="p">
    <verse number="3" style="v" />Tua buk sungah thuciamna singkuang na koih ding a, dalna puan tawh singkuang na dal ding hi.
  </para>
  <para style="p">
    <verse number="4" style="v" />Tua ciangin sabuai tumpihin a om ding bangin na koih ding hi. Meivakkhuam zong tumpihin a meivakte na bulh ding hi.
  </para>
  <para style="p">
    <verse number="5" style="v" />Thuciamna singkuang mai-ah paknamtui halna dingin kham biakna tau na koih ding a, biakbuk kongkhak dingin kongpuankhai na khai ding hi.
  </para>
  <para style="p">
    <verse number="6" style="v" />Kikhopna buk ahi biakbuk kongkhak mai-ah meihal biakna tau koihin,
  </para>
  <para style="p">
    <verse number="7" style="v" />kikhopna buk leh biakna tau kikalah kisilna kuang na koih ding a, a sungah tui zong na koih ding hi.
  </para>
  <para style="p">
    <verse number="8" style="v" />A kimkotah buktual na bawl ding a, buktual kongpi dingin kongpuankhai na khaito ding hi.
  </para>
  <para style="p">
    <verse number="9" style="v" />“Tua ciangin sathau la-in, biakbuk leh a sunga om khempeuh na nuh ding a, biakbuk leh a innsungvan khempeuh na ap ding hi. Tua ciangin a siangtho biakna van a suak ding hi.
  </para>
  <para style="p">
    <verse number="10" style="v" />Nangmah in meihal biakna tau leh a nazat khempeuh zong sathau nuhin biakna tau na ap ding a, tua biakna tau a siangtho pen hi ding hi.
  </para>
  <para style="p">
    <verse number="11" style="v" />Kisilna kuang leh a ngakna zong sathau nuhin na ap ding hi.
  </para>
  <para style="p">
    <verse number="12" style="v" />“Tua ciangin kikhopna buk kongkhakah Aaron leh ama tapate paipihin, tui tawh amaute na sil ding a,
  </para>
  <para style="p">
    <verse number="13" style="v" />amah in keima tungah siampi na a sep theihna dingin puan siangthote Aaron silh sakin, amah sathau nilhin na ap ding hi.
  </para>
  <para style="p">
    <verse number="14" style="v" />Tua ciangin ama tapate zong paipihin puantungsilhte na silhsak ding a,
  </para>
  <para style="p">
    <verse number="15" style="v" />amaute in keima tungah siampi na a sep theihna dingun amaute' pa sathau na nilh bangin amaute zong sathau na nilh ding hi. Amau' sathau kinilhna in amau' khang tawntungin siampi hi paisuak sak ding hi,” a ci hi.
  </para>
  <para style="p">
    <verse number="16" style="v" />Moses in zong { Topa } in amah a thupiaksa khempeuh tawh kituakin a hih hi.
  </para>
  <para style="p">
    <verse number="17" style="v" />A kum nihna a kha masa, a ni masa ni-in biakbuk kilam hi.
  </para>
  <para style="p">
    <verse number="18" style="v" />Moses in biakbuk lam hi. Amah in a bullente koihin, a khuampeekte phut a, a zawlte khumin, a khuampite a phut hi.
  </para>
  <para style="p">
    <verse number="19" style="v" />Biakbuk tungah a tungkhuhna zal a, { Topa } in Moses a thupiaksa bangin puanbuk a tung a khuh hi.
  </para>
  <para style="p">
    <verse number="20" style="v" />{ Topa } in Moses a thupiaksa bangin amah in thuciamna suangpeek la-in singkuang sungah koih a, singkuang tungah a zawlte koihin, singkuang tung sanah hehpihna tokhom a nga hi.
  </para>
  <para style="p">
    <verse number="21" style="v" />Biakbuk sungah singkuang paipihin, kongpuankhai dalna puan khai a, thuciamna singkuang a dal hi.
  </para>
  <para style="p">
    <verse number="22" style="v" />{ Topa } in Moses a thupiaksa bangin, amah in biakbuk leilu lam pang, dalna puan pualam, kikhopna buk sungah sabuai koih a,
  </para>
  <para style="p">
    <verse number="23" style="v" />{ Topa' } mai tua sabuai tungah a om ding bangin anlum a koih hi.
  </para>
  <para style="p">
    <verse number="24" style="v" />{ Topa } in Moses a thupiaksa bangin, amah in biakbuk leitaw lam pang, sabuai tawh a kigalsai-in, kikhopna buk sungah meivakkhuam koih a,
  </para>
  <para style="p">
    <verse number="25" style="v" />{ Topa' } mai-ah meivakte a koih hi.
  </para>
  <para style="p">
    <verse number="26" style="v" />{ Topa } in Moses a thupiaksa bangin, amah in kikhopna buk sung, dalna puan mai-ah kham biakna tau koih a,
  </para>
  <para style="p">
    <verse number="27" style="v" />tua tungah a namtui paknamtui a hal hi.
  </para>
  <para style="p">
    <verse number="28" style="v" />Amah in biakbuk kongkhak ding kongpuankhai a mun dingah a khai hi.
  </para>
  <para style="p">
    <verse number="29" style="v" />{ Topa } in Moses a thupiaksa bangin amah in kikhopna buk ahi biakbuk kongkhakah meihal biakna tau koih a, tua tungah meihal biakna leh an tawh biakna a pia hi.
  </para>
  <para style="p">
    <verse number="30" style="v" />Kikhopna buk leh biakna tau kikalah kisilna kuang koih a, tua sungah kisilna ding tui zong a koih hi.
  </para>
  <para style="p">
    <verse number="31" style="v" />Moses leh Aaron leh a tapate in amau' khut leh a khete uh tua tui tawh a sil uh hi.
  </para>
  <para style="p">
    <verse number="32" style="v" />{ Topa } in Moses a thupiaksa bangin, kikhopna bukah amaute a pai ciang leh biakna tau nai-ah a pai uh ciangin amaute kisil uh hi.
  </para>
  <para style="p">
    <verse number="33" style="v" />Amah in biakbuk leh biakna tau kiimah a buktual bawl a, buktual kongpi kongpuankhai a khai hi. Tua ahih ciangin Moses in a nasep a man ta hi.
  </para>
  <para style="p">
    <verse number="34" style="v" />Tua ciangin meii in kikhopna buk tuam a, biakbuk sungah { Topa' } minthan'na vang a dim hi.
  </para>
  <para style="p">
    <verse number="35" style="v" />Tua ahih manin kikhopna buk sungah Moses tum theilo hi.
  </para>
  <para style="p">
    <verse number="36" style="v" />A khualzin sung tawntung uh biakbuk tung panin meii a kilakkhiat toh peuhpeuh ciangin Israel mite mailam nawtin pai uh a,
  </para>
  <para style="p">
    <verse number="37" style="v" />ahih hangin meii a kilakkhiat kei leh a kilakkhiat ni mateng amaute paikhialo uh hi.
  </para>
  <para style="p">
    <verse number="38" style="v" />Bang hang hiam cih leh a khualzin sung tawntung uh Israel mi khempeuh' muhna-ah biakbuk tungah sunin { Topa' } meii om a, zanin mei a om hi.
  </para>
</usx>