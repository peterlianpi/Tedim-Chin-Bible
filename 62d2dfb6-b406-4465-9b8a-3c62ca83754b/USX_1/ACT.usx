<?xml version="1.0" encoding="UTF-8"?>
<usx version="2.0">
  <book code="ACT" style="id">Acts</book>
  <para style="mt">Acts</para>
  <chapter number="1" style="c"/>
  <para style="p">
    <verse number="1" style="v"/>Theofilas aw, Zeisu in ama teelsa sawltakte Kha Siangtho tawh a vaikhak khit ciangin,
  </para>
  <para style="p">
    <verse number="2" style="v"/>a tunglam a kilaktoh ni dong matengin a bawlsa leh a thuhilh khempeuh, a masa lai sungah ka gelh zo hi.
  </para>
  <para style="p">
    <verse number="3" style="v"/>Tua Zeisu in gimna a thuak khit ciangin amau kiangah ni sawmli tawntung kilangin, hihna tampi tawh a nungta taktak ahihna lak a, Pasian’ Gam thu a hilh hi.
  </para>
  <para style="p">
    <verse number="4" style="v"/>Tua sawltakte tawh a omkhawm lai takin, Jerusalem khuapi panin paikhia loin, “Keimah kiangah na zaksa uh Pa’ kamciamna letsong na ngak un.
  </para>
  <para style="p">
    <verse number="5" style="v"/>Bang hang hiam na cih uh leh, Johan in tui sungah hong baptaiz hi. Ahih hangin a sawt loin note in Kha Siangtho sungah na kibaptaiz ding uh hi,” a ci hi.
  </para>
  <para style="p">
    <verse number="6" style="v"/>Amaute a kikhop lai takun, “Topa aw, tu lai takin Israel mipawlte in amau gam na ki-uksak kik ding hiam?” ci-in a dong uh hi.
  </para>
  <para style="p">
    <verse number="7" style="v"/>Zeisu in, “Pa in ama ukna-ah a koihsa a hun ahi zongin, a ni ahi zongin na theih nadingun thu a om kei hi.
  </para>
  <para style="p">
    <verse number="8" style="v"/>Ahih hangin Kha Siangtho in nomau tungah hong kumsuk khit ciangin vangliatna na ngah ding uh a, Jerusalem khua-a kipan Judah gam, Samaria gam khempeuh leh leimong dongin ka teci na hi ding uh hi,” a ci hi.
  </para>
  <para style="p">
    <verse number="9" style="v"/>Tua thu a gen khit ciangin sawltakte in a et lai takun, Zeisu vantung lamah kilato a, amau in a muh loh nadingun meii khat in a liah hi.
  </para>
  <para style="p">
    <verse number="10" style="v"/>Zeisu a paito amaute in vantungah a et cian lai takun, mi nih in puanpaak silhin amau kiangah dingin,
  </para>
  <para style="p">
    <verse number="11" style="v"/>“Galile mite aw, bang hangin vantung lam ento na hi uh hiam? Note kiang pan vantungah a kilato Zeisu in vantungah a pai na muh uh bangin khatvei hong kumsuk kik ding hi,” a ci uh hi.
  </para>
  <para style="p">
    <verse number="12" style="v"/>Tua ciangin Jerusalem khua tawh kinai, Nipi ni pai theih tan a gamla Oliv Mual panin sawltakte Jerusalem khua-ah a paikik uh hi.
  </para>
  <para style="p">
    <verse number="13" style="v"/>A tun’ uh ciangin Piter, Johan, Jeim leh Andru, Filip leh Thomas, Bartholomai leh Mattiu, Alfe-as’ tapa Jeim, Simon Zealot leh Jeim’ tapa Judas-te a tun’na uh inndei tungah a paito uh hi.
  </para>
  <para style="p">
    <verse number="14" style="v"/>Tua mi khempeuhte in Zeisu’ nu Mari a kipan numeite leh Zeisu’ sanggamte tawh lungsim kikhatin thu a ngen niloh uh hi.
  </para>
  <para style="p">
    <verse number="15" style="v"/>Tua lai takin mi za leh sawmnihte a kikhop lai takun, Piter in amau laizang ah ding-a
  </para>
  <para style="p">
    <verse number="16-17" style="v"/>“Ute naute aw, Zeisu a man mite lam hilhpa Judas Iskariot thu Kha Siangtho in David’ kam sung panin thu hong genkholh Lai Siangtho sungah a om thu a tun’ nading a om hi. Bang hang hiam na cih uh leh, amah in kote tawh kisimkhawm a, thuhilhna za a ngah zo hi.
  </para>
  <para style="p">
    <verse number="18" style="v"/>(Tua pa in a gilohna thaman tawh lo khat a lei khit ciangin, a bungbu-in kia a, a gilpi kitamin a gil khempeuh a buakhia hi.
  </para>
  <para style="p">
    <verse number="19" style="v"/>Tua thute Jerusalem khua-ah mite in a zak uh ciangin amau kam in tua lo “Akeldama” ci uh a, tua in “Sisan’ Lo” a cihnopna hi).
  </para>
  <para style="p">
    <verse number="20" style="v"/>Bang hang hiam na cih uh leh:
  </para>
  <para style="p">
    <verse number="21" style="v"/>Tua ahih ciangin Johan’ baptaizna pana kipan Topa Zeisu in eite tawh a kikhen ni dongin, a sungah a lutkhawm, a pusuak khawm lai takin,
  </para>
  <para style="p">
    <verse number="22" style="v"/>kote tawh a tawntung a kikhawl mite sung panin khat in kote tawh Zeisu’ thawhkikna thu teci a suak ding hi,” a ci hi.
  </para>
  <para style="p">
    <verse number="23" style="v"/>Tua ciangin mi nih, Barsabbas kici, a mindang Justas ahi Josef leh Matthias a teel uh hi.
  </para>
  <para style="p">
    <verse number="24" style="v"/>“Mi khempeuh’ lungsim a thei Topa aw,
  </para>
  <para style="p">
    <verse number="25" style="v"/>Judas in ama omna phualah pai dingin thuhilh-za leh sawltak-za pan tawp kik a, tua za a ngah dingin hih mi nih lakah na teel penpen hong lak in,” ci-in thu a nget khit uh ciangin lai-ai a san uh a,
  </para>
  <para style="p">
    <verse number="26" style="v"/>Matthias in a ngah ciangin sawltak sawm-le-khatte tawh a kisimkhawm hi.
  </para>
  <chapter number="2" style="c"/>
  <para style="p">
    <verse number="1" style="v"/>Pentekost pawikham ni a tun’ ciangin amaute khempeuh mun khatah a omkhawm uh hi.
  </para>
  <para style="p">
    <verse number="2" style="v"/>Tua lai takin huihpi nung bangin vantung panin awging khat thakhatin hong suak a, amau tutna inn a dim sak hi.
  </para>
  <para style="p">
    <verse number="3" style="v"/>Tua lai takin meikuang tawh kibang leiite kikhenin, amaute kiangah kilang uh a, amau a vekpi tungah tung kim uh a,
  </para>
  <para style="p">
    <verse number="4" style="v"/>amaute khempeuh in Kha Siangtho tawh kidimin, Kha Siangtho in thu a piak bangin kam tuamtuam tawh thu a hilh uh hi.
  </para>
  <para style="p">
    <verse number="5" style="v"/>Tua lai takin van nuai gam khempeuh panin a hong pai, Pasian a zahtak Judah mite Jerusalem khua-ah a om uh hi.
  </para>
  <para style="p">
    <verse number="6" style="v"/>Tua awging a zak uh ciangin mihonpi kikhawm uh a, mi kim in ama kam ciat tawh thu a gen a zak ciangun lamdang a sa uh hi.
  </para>
  <para style="p">
    <verse number="7" style="v"/>Amaute khempeuh in lamdang a sa uh a, lungmangin, “Hih thuhilhte khempeuh in Galile mite hilo ahi uh hiam?
  </para>
  <para style="p">
    <verse number="8" style="v"/>Tua bang ahih leh, eite a tuamtuam i pian’pih kam tawh bang ci-in i za thei hiam?
  </para>
  <para style="p">
    <verse number="9" style="v"/>Parthia mi a kipan Media mi, Elam mi, Mesopotamia gam, Judah gam, Kappadokia gam, Pontas gam, Asia gam,
  </para>
  <para style="p">
    <verse number="10" style="v"/>Frigia gam, Pamfilia gam, Izipt gam, Sairin khua kimkot Libia gam sungah a teeng mite, Rom khua pan hong pai zinte,
  </para>
  <para style="p">
    <verse number="11-12" style="v"/>Judah mi ahi zongin, Judah ngeina sungah a tum mite ahi zongin, Krete leh Arab ahi eite khempeuh in Pasian’ nalamdangte eite’ kam tawh hong gen uh i za hi!”a ci uh hi. Amaute khempeuh in lamdangsa-in lung-am uh a, “Bang ahi hiam?” ci-in khat leh khat a kikum uh hi.
  </para>
  <para style="p">
    <verse number="13" style="v"/>Mi kimkhat in, “Hih mite in leenggahzu thak a kham uh hi,” ci-in a zahko uh hi.
  </para>
  <para style="p">
    <verse number="14" style="v"/>Tua lai takin sawm leh khatte tawh Piter ding a, kiko-in tua mite kiangah thu a hilh inah: “Jerusalem khua-ah a teengte khempeuh leh Judah mite aw, note in hih thu na thei un la, ka thu a tel takin na ngai ta un.
  </para>
  <para style="p">
    <verse number="15" style="v"/>Tu hun in zingsang nai kua ahih ciangin na up uh bangin hih mite in zukhamin a om kei uh hi.
  </para>
  <para style="p">
    <verse number="16" style="v"/>Hih thute in kamsangpa Joel in a hilh ngeisa thu ahi hi.
  </para>
  <para style="p">
    <verse number="17" style="v"/>‘A nunung nite ciangin Mi khempeuh tungah ka Kha ka bua ding hi. Na tapate na tanute un thu hilhkhol ding uh hi. Na tangvalte un mang a mu ding uh a, Na puteekte un mang a man’ ding uh hi.
  </para>
  <para style="p">
    <verse number="18" style="v"/>Tua lai takin ka nasem pasal leh numeite tungah, Ka kha ka bua ding a, thu a hilhkhol ding uh hi.
  </para>
  <para style="p">
    <verse number="19" style="v"/>Tunglam vantungah nalamdang ka lak ding a, Van nuai leitungah lim ka lak ding hi. Si tawh, meikuang tawh, meikhu tawh ka lak ding hi.
  </para>
  <para style="p">
    <verse number="20" style="v"/>Topa’ Ni vanglian leh lamdang hong tun’ ma-in Ni hong mial ding a, Kha in sisan a suak ding hi.
  </para>
  <para style="p">
    <verse number="21" style="v"/>Tua lai takin Topa’ min tawh thu a ngen peuhmahte in Gupna a ngah ding uh hi, ci-in Pasian in a gen hi,’ a ci hi.
  </para>
  <para style="p">
    <verse number="22" style="v"/>“No Israel mite aw, hih thu na ngai ta un. No na theih uh mah bangin Pasian in Nazareth mi Zeisu tungah vangliatnate leh nalamdangte leh lungman’nate, note lakah hong hih theihna tawh Pasian in note kiangah tua Zeisu a dik hi ci-in a lak hi.
  </para>
  <para style="p">
    <verse number="23" style="v"/>Tua Zeisu Pasian’ hanciamna leh theihkholhna hangah a kipiak khit ciangin note in migilote’ khut tungah pia-in singlamteh tungah na sisak uh hi.
  </para>
  <para style="p">
    <verse number="24" style="v"/>Ahih hangin sihna in tua pa lencip zo lo ahih ciangin Pasian in sihna gimna a sutkhiat khit ciangin, a hing kiksak hi.
  </para>
  <para style="p">
    <verse number="25" style="v"/>David in tua mi a genkholhna in:
  </para>
  <para style="p">
    <verse number="26" style="v"/>Tua ahih ciangin ka lungdam a, Ka leii zong a nuam hi. Tua tham loin, ka sa in lamenin a nungta ding hi.
  </para>
  <para style="p">
    <verse number="27" style="v"/>Bang hang hiam i cih leh, nangmah in ka Kha, Sihna gam sungah na nusia kei ding hi. Na Misiangtho zong muatna na thuaksak kei ding hi.
  </para>
  <para style="p">
    <verse number="28" style="v"/>Nangmah in nuntakna Lampi nong hilh zo a, Na meel mu-in lungdamna tawh Kei nong dimsak ding hi,’ a ci hi.
  </para>
  <para style="p">
    <verse number="29" style="v"/>“Ute naute aw, pian’na pu David thu a tel takin note kiangah kong gen-inah, tua David si a, a kivuina han in tuni dongin eite kiangah a om hi.
  </para>
  <para style="p">
    <verse number="30-31" style="v"/>Amah in kamsangpa hi a, ama suan sung pan mi khat ama tokhom tungah a tusak ding hi ci-in Pasian in a kiciam hi cih theikhol ahih ciangin Khazih’ thawhkikna thu a gen hi. Bang hang hiam na cih uh leh, tua Zeisu pen sihna gam sungah kinusia lo a, a sa in zong muatna a thuak kei hi.
  </para>
  <para style="p">
    <verse number="32" style="v"/>Tua Zeisu Pasian in a thawhkiksakna thu kote khempeuh in teci ka hi uh hi.
  </para>
  <para style="p">
    <verse number="33" style="v"/>Tua ahih ciangin amah in Pasian’ ziat lamah pahtawina ngah a, Pa kiangah Kha Siangtho kiciamna a ngah khit ciangin, no na muh na zak uh nate hong bua zo hi.
  </para>
  <para style="p">
    <verse number="34" style="v"/>David in vantung ah a kahto kei hi. Ahih hangin amah in:
  </para>
  <para style="p">
    <verse number="35" style="v"/>Ka taklam ah tu in,’ a ci hi.
  </para>
  <para style="p">
    <verse number="36" style="v"/>Tua ahih ciangin note in singlamteh tungah na thah uh Zeisu pen Pasian in Topa leh Khazih a suaksak hi ci-in Israel mi khempeuh in a man takpi thei ta uh hen,” a ci hi.
  </para>
  <para style="p">
    <verse number="37" style="v"/>Tua mite in hih thu a zak uh ciangin a lung uh vut a, “Ute naute aw, bang ka ci hih ding uh hiam?” ci-in Piter a kipan adang sawltakte kiangah a dong uh hi.
  </para>
  <para style="p">
    <verse number="38" style="v"/>Piter in, “Na mawhnate uh kisikkik un la, na vekpi un, mawh kimaisak nadingin Zeisu Khazih’ min tawh kibaptaiz un, Tua bang na hih uh leh, Kha Siangtho’ thupha letsong na ngah ding uh hi.
  </para>
  <para style="p">
    <verse number="39" style="v"/>Bang hang hiam na cih leh, kiciamna in note leh na tate uh ahi zongin, gamla-ah a om Topa i Pasian in a sap ding mi khempeuh ading ahi hi,” ci-in a gen hi.
  </para>
  <para style="p">
    <verse number="40" style="v"/>“Hih gilo khang mite lak panin kigumkhia un,” ci-in thudang tampi tawh hansuah a, thu a hilh hi.
  </para>
  <para style="p">
    <verse number="41" style="v"/>Tua thu a mang mite in kibaptaiz uh a, tua ni-in mi tulthum bang a kibehlap uh hi.
  </para>
  <para style="p">
    <verse number="42" style="v"/>Amaute in sawltakte’ thuhilhna a mang uh a, kipawl khawmna, khomun balnenna leh thungetna a bawl tawntung uh hi.
  </para>
  <para style="p">
    <verse number="43" style="v"/>Mi khempeuh a lau uh a, sawltakte in nalamdang tampi leh lim tampi a bawl uh hi.
  </para>
  <para style="p">
    <verse number="44" style="v"/>Thu-um mi khempeuh pawlkhat bekin a om uh a, amaute neihsa khempeuh gawmin a zangkhawm uh hi.
  </para>
  <para style="p">
    <verse number="45" style="v"/>Amaute in a neih a lamte uh a zuak khit uh ciangin mite’ kisapna bangin a hawmsak uh hi.
  </para>
  <para style="p">
    <verse number="46" style="v"/>Amaute in biakna innpi sungah ni simin lungsim kituakin a om uh a, amau innah anlum balnenin, a siangtho lungdamna tawh anne tuidawn uh a, Pasian a phat uh hi.
  </para>
  <para style="p">
    <verse number="47" style="v"/>Mi khempeuh mai-ah maipha a ngah uh hi. Gupna a ngah mite zong ni simin Pasian in a kibehlapsak hi.
  </para>
  <chapter number="3" style="c"/>
  <para style="p">
    <verse number="1" style="v"/>Tua lai takin Piter leh Johan in thungetna hun nai thum lai takin biakna innpi-ah a kahtoh lai takun,
  </para>
  <para style="p">
    <verse number="2" style="v"/>a nu gil sung pan a khebai mi khat midangte in pua uh a, biakna innpi-a lut mite kiangah khutdawh ngen dingin Hoih Kongkhak kici gei-ah ni simin a koih uh hi.
  </para>
  <para style="p">
    <verse number="3" style="v"/>Piter leh Johan-te in biakna innpi sungah a lut ding uh tua pa in a muh ciangin a khut dawhin hehpihna a ngen hi.
  </para>
  <para style="p">
    <verse number="4" style="v"/>Piter leh Johan in tua pa lim takin en uh a, “Hong en in,” a cih uh ciangin,
  </para>
  <para style="p">
    <verse number="5" style="v"/>amah in na khat peuhmah a ngah ding lamenin sawltakte a ento hi.
  </para>
  <para style="p">
    <verse number="6" style="v"/>Piter in, “Kham leh ngun ka nei kei hi. Ahih hangin ka neihsa kong pia ding hi.
  </para>
  <para style="p">
    <verse number="7" style="v"/>Nazareth khua mi Zeisu Khazih’ min tawh tho in la, kalsuan in,” ci-in a ziatlam khut lenin a phot lai takin a khepeek leh a siakmit guh hat a,
  </para>
  <para style="p">
    <verse number="8" style="v"/>thakhatin tho a, a din’ khit ciangin lam pai-in diang a, Pasian’ min phatin sawltakte tawh biakna innpi sungah a lutkhawm hi.
  </para>
  <para style="p">
    <verse number="9" style="v"/>Tua bangin kalsuan a, Pasian’ min phatin a om, mihonpite in a muh uh ciangin,
  </para>
  <para style="p">
    <verse number="10" style="v"/>biakna innpi Hoih Kongkhak gei-ah khutdawh ngen-a om mipa ahih lam thei uh a, ama tungah a piang thu hangin lamdangsakna leh lungman’na tawh a kidim uh hi.
  </para>
  <para style="p">
    <verse number="11" style="v"/>Tua pa in Piter leh Johan beela a om lai takin Solomon’ Talap kici sungah mi khempeuh in lungmangin a tai uh a, amau kiangah a va kikhawm uh hi.
  </para>
  <para style="p">
    <verse number="12" style="v"/>Piter in tua mite a muh ciangin, “Israel mite aw, hih thu bang hangin lamdangsa na hi uh hiam? Kote vangliatna leh phatna tawh kote in hih pa lam a paisak bangin bang hangin kote hong en gega na hi uh hiam?
  </para>
  <para style="p">
    <verse number="13" style="v"/>Abraham, Isaak leh Jakob’ Pasian, i pu i pate’ Pasian in ama Sila Zeisu a min thangsak zo hi. Note in tua Topa pen gam vaihawmte tungah pia-in, Pilat in khah ding a sawm hangin ama maitang ah tua pa na nial uh hi.
  </para>
  <para style="p">
    <verse number="14" style="v"/>Note in Mi Pha Mi Siangtho na nial uh a, mi thatpa khah nadingin na ngen uh a,
  </para>
  <para style="p">
    <verse number="15" style="v"/>nuntakna hong pia Mangpa na that tazen uh hi! Ahih hangin Pasian in amah a thawhkiksak thu kote in teci ka hi uh hi.
  </para>
  <para style="p">
    <verse number="16" style="v"/>Tua min upna hangin tua Topa’ min in na muh na theih uh hih mi a hatsak hi. Ahi hi, tua Zeisu hanga kingah upna in nomau khempeuh mai-ah hih mi a kicingsak zo hi.
  </para>
  <para style="p">
    <verse number="17" style="v"/>“Tu-in ute naute aw, note akipan no hong ukte in thei loin ahih uh ka thei hi.
  </para>
  <para style="p">
    <verse number="18" style="v"/>Amah Khazih in gimna a thuak ding hi ci-in Pasian in kamsang khempeuhte’ kam tawh a genkholh bangin a tungsak khin zo hi.
  </para>
  <para style="p">
    <verse number="19-20" style="v"/>Tua ahih ciangin Pasian kiang pan nopna hun hong tung a, note ading hong koihsa Khazih Zeisu hong paisak nadingin, note mawhna a sawpsiang nading na kisik un la, na lungsim uh na kikheel un.
  </para>
  <para style="p">
    <verse number="21" style="v"/>Tanglai panin ama kamsang siangthote’ kam uh tawh a genkholh mah bangin na khempeuh a bawl thak kik hun matengin, vantung in Zeisu a sang ding hi.
  </para>
  <para style="p">
    <verse number="22" style="v"/>Moses in, ‘Topa Pasian in nomau ute naute lakah keimah bangin kamsangpa khat note ading a piangsak ding hi. Amah in nomau kiangah thu a gen khempeuh na ngai ding uh hi.
  </para>
  <para style="p">
    <verse number="23" style="v"/>Tua kamsangpa’ thugenna a ngai lo khempeuhte in amau pawl lak pan kimangthangsak ding hi,’ a ci hi.
  </para>
  <para style="p">
    <verse number="24" style="v"/>Samuel pan akipan Pasian’ kamsangte khempeuh leh a nung cianga hong piangte in a gen khempeuhte in, hih nite thu a genkhol zo uh hi.
  </para>
  <para style="p">
    <verse number="25" style="v"/>Note in kamsangte’ suante na hi uh hi. Pasian in Abraham kiangah, ‘Nang na suante hangin leitung mipawl khempeuh in thupha a ngah ding uh hi,’ ci-in na pute na pate uh tawh kiciamna a bawlpihte’ suante zong na hi uh hi.
  </para>
  <para style="p">
    <verse number="26" style="v"/>Pasian in a Silapa hong thawhsak khit ciangin, note na vekpi un na khialhna uh pan hong kikheelsakin, note thupha hong pia dingin note kiangah hong paisak masa hi,” a ci hi.
  </para>
  <chapter number="4" style="c"/>
  <para style="p">
    <verse number="1" style="v"/>Piter leh Johan in mihonpite kiangah thu a gen lai takun biakna innpi ukpa akipan siampite leh Saddusi mite hong pai uh a,
  </para>
  <para style="p">
    <verse number="2" style="v"/>sawltakte in mite kiangah thu a hilh uh a, Zeisu hangin sihna pan thawhkikna thu a hilh manunah a lungmang uh hi.
  </para>
  <para style="p">
    <verse number="3" style="v"/>Amaute a mat khit uh ciangin nitak ahih maninah, a zingsang dongin thong sungah a khum uh hi.
  </para>
  <para style="p">
    <verse number="4" style="v"/>Ahih hangin thuhilhna a za mi tampite in um uh a, pasal teng tulnga bang a pha uh hi.
  </para>
  <para style="p">
    <verse number="5-6" style="v"/>A zingsang ciangin amaute ukte, laitheite, siampi ukpa Annas, Kai-afas, Johan Alekzander akipan siampi ukpa’ suante khempeuh tawh Jerusalem khua-ah a kikhawm uh hi.
  </para>
  <para style="p">
    <verse number="7" style="v"/>Amaute laizangah sawltakte ding sak uh a, “Note in bang vangliatna tawh, a kua min tawh, hih na hi uh hiam?” ci-in a dong uh hi.
  </para>
  <para style="p">
    <verse number="8" style="v"/>Tua lai takin Piter in Kha Siangtho tawh kidim a,
  </para>
  <para style="p">
    <verse number="9" style="v"/>“Makaite leh upate aw, a zawngkhal mi khat tungah noptuamna pia a, ama cinatna bangci dam hiam ci-in note in tuni-in nong dot uh leh,
  </para>
  <para style="p">
    <verse number="10" style="v"/>note in singlamteh tungah na thah khit uh ciangin, Pasian in sihna pan a thawhkik sak Nazareth mi Zeisu’ min tawh hih pa in note mai-ah cidamin a ding hi cih, note akipan Israel mi khempeuh in thei ta un.
  </para>
  <para style="p">
    <verse number="11" style="v"/>Tua Topa in innlam note in na paih uh, a nung cianga kiukawi bul a suakkik suang ahi hi.
  </para>
  <para style="p">
    <verse number="12" style="v"/>Tua mi simloh midang tungah gupna thu a om kei hi. Bang hang hiam na cih uh leh, ama min simloh eite’ gupna ngah nadingin hong kipia mindang khat beek van nuai mite lakah a om kei hi,” ci-in a gen hi.
  </para>
  <para style="p">
    <verse number="13" style="v"/>Amaute in Piter leh Johan’ han’na mu uh a, lai siam lo, pilna hau lo ahih lam uh a theih uh ciangin lamdang a sa uh a, Zeisu tawh a omkhawm ngei zo uh hi ci-in a phawk uh hi.
  </para>
  <para style="p">
    <verse number="14" style="v"/>Cidamna a ngahpa in amaute tawh ding khawma om a muh uh ciangin nial nading a mu zo kei uh hi.
  </para>
  <para style="p">
    <verse number="15" style="v"/>Sawltakte vaihawmna pan a paikhiat ding uh thu a piak khit uh ciangin,
  </para>
  <para style="p">
    <verse number="16" style="v"/>“Hih mite tungah bang i ci hih ding hiam? Amaute tung tawnin nalamdang lian a kilak zo hi ci-in Jerusalem khua mi khempeuh in a thei uh a, eite in i nial zo kei hi.
  </para>
  <para style="p">
    <verse number="17" style="v"/>Ahih hangin mite lakah a kizelh semsem loh nadingin tu nung ciangin tua min tawh kuama kiangah thu hilh nawn lo dingin amaute tawngin thu pia ni,” ci-in khat le khat a kikum uh hi.
  </para>
  <para style="p">
    <verse number="18" style="v"/>Tua ciangin sawltakte sam kik uh a, ‘Zeisu’ min tawh thu gen nawn peuhmah lo ding leh thu hilh nawn peuhmah lo dingin a kham uh hi.
  </para>
  <para style="p">
    <verse number="19" style="v"/>Piter leh Johan in, “Topa’ thu sangin note’ thu ngaih ding Pasian mai-ah a kilawm zaw hiam, kilawm lo zaw hiam cih note in thu na khen ta un.
  </para>
  <para style="p">
    <verse number="20" style="v"/>Kote ka hih uh leh, ka muhsa uh, ka theihsa uh thute gen loin ka om thei kei ding uh hi,” ci-in a dawng uh hi.
  </para>
  <para style="p">
    <verse number="21" style="v"/>Amaute in mihonpi hangin Piter leh Johan mawhna daan piak na’ng thu a ngah loh uh ciangin, khatvei a tawn’ kik khit uh ciangin a khah uh hi. Bang hang hiam i cih leh, hih bawlna thu hangin mi khempeuh in Pasian’ min a phat uh hi.
  </para>
  <para style="p">
    <verse number="22" style="v"/>Bang hang hiam i cih leh, hih cidamna a ngah nalamdang bawlna a ngahpa in kum sawmli val a pha zo mi ahi hi.
  </para>
  <para style="p">
    <verse number="23" style="v"/>Sawltakte a kikhah khit uh ciangin amau mipawlte kiangah a pai uh a, siampi liante leh upate in amau kiangah a genna khempeuh a zasak uh hi.
  </para>
  <para style="p">
    <verse number="24" style="v"/>Tua mite in a zak uh ciangin lungsim kikhatin, Pasian kiangah kiko-in, “Vantung leh leitung, tuipi leh tuipi sungah a om khempeuh a Bawlpa, Topa aw,
  </para>
  <para style="p">
    <verse number="25" style="v"/>‘Gentailte in bang hangin a gamlum uh hiam? Mihonpite in bang hangin a mawkna-in a hanciam uh hiam?
  </para>
  <para style="p">
    <verse number="26" style="v"/>‘Topa leh ama Khazih do dingin Leitung kumpite ding uh a, Gam-ukte in a kikhawm uh hi,’ci-in Kha Siangtho tawh nang in ka pa uh David’ kamin na cih mah bangin,
  </para>
  <para style="p">
    <verse number="27" style="v"/>hih khua sungah Herod leh Pontias Pilat in Gentailte leh Israelte tawh nangmah na khut leh na ciamtehna in hong piang ding thu a piakkholh bangin,
  </para>
  <para style="p">
    <verse number="28" style="v"/>sathau na nilhsa na Sila siangtho Zeisu tungah hih ding a kikhawm takpi uh hi.
  </para>
  <para style="p">
    <verse number="29" style="v"/>Tu-in Topa aw, amau tawn’na thu na ciamteh in la, cinatna a damsak nadingin na khut na zan lai takin na silate in,
  </para>
  <para style="p">
    <verse number="30" style="v"/>lau loin na thu a gen na’ngun a siangtho Sila Zeisu’ min tawh lim leh nalamdang a kibawl theih na’ngin hong hehpih in,” ci-in thu a ngen uh hi.
  </para>
  <para style="p">
    <verse number="31" style="v"/>Tua thu a nget khit uh ciangin a kikhopna mun uh liing a, amaute khempeuh Kha Siangtho tawh kidimin Pasian’ thu hang takin a gen uh hi.
  </para>
  <para style="p">
    <verse number="32" style="v"/>Thu-um mite in a lungsim leh a ngaihsut uh kikhat a, kuamah in ama neihsa khatpeuh peuh pen ama’ aa tuamin ngaihsun loin, a neih khempeuh uh a neikhawm uh hi.
  </para>
  <para style="p">
    <verse number="33" style="v"/>Sawltakte in Topa Zeisu’ thawhkikna thu vangliatna tawh teci a pang uh a, amaute khempeuh in hehpihna thupha tampi a ngah uh hi.
  </para>
  <para style="p">
    <verse number="34" style="v"/>Amaute lakah mizawng khat beek a om kei uh hi. Bang hang hiam i cih leh, inn ahi zongin, lo ahi zongin, a neih khempeuh uh a zuak khit uh ciangin a ngah a mante,
  </para>
  <para style="p">
    <verse number="35" style="v"/>Sawltakte’ khe mai-ah koih uh a, mikim in a sapna tawh kituakin a vekpi-un a hawm ciat uh hi.
  </para>
  <para style="p">
    <verse number="36" style="v"/>Josef kici, “Hehnem’ Ta” cihnopna ahi sawltakte in Barnabas min a phuah thak uh,
  </para>
  <para style="p">
    <verse number="37" style="v"/>Levi pawl, Saipras mi khat in lo nei a, a zuak khit ciangin a dangka ngah teng hong paipih a, sawltakte’ khe kiangah a koih hi.
  </para>
  <chapter number="5" style="c"/>
  <para style="p">
    <verse number="1" style="v"/>Ahih hangin Ananias leh a zi Sapfira min nei nupa khat in a neihsa kimkhat a zuak khit uh ciangin,
  </para>
  <para style="p">
    <verse number="2" style="v"/>a zi tawh lungsim kituakin a man kimkhat seel-in, kimkhat hong paipih khit uh ciangin, sawltakte’ khe kiangah a koih uh hi.
  </para>
  <para style="p">
    <verse number="3" style="v"/>Piter in, “Ananias aw, nang in Kha Siangtho kheem a, lei na zuak a man kimkhat na seel nadingin Satan in nang lungsim bang tawh hong dimsak hiam?
  </para>
  <para style="p">
    <verse number="4" style="v"/>Tua lo, nangma khut sungah a om lai takin nangma neihsa hilo ahi hiam? Na zuak khit ciangin na ngah a man in nangma sum hilo ahi hiam? Bang dingin na lungsim sungah hih bang hanciam na hi hiam? Mi tung bek a, zuauthu gen na hi kei hi, Pasian tungah zuauthu gen na hi hi,” a ci hi.
  </para>
  <para style="p">
    <verse number="5" style="v"/>Ananias in tua thute a zak ciangin pukin a si hi. Tua thu a zate khempeuh in nakpi-in a lau uh hi.
  </para>
  <para style="p">
    <verse number="6" style="v"/>Tangvalte ding uh a, a luang puan tawh a tun khit uh ciangin a paipih uh a, a vui uh hi.
  </para>
  <para style="p">
    <verse number="7" style="v"/>Tua nung nai thum bang ciangin a zi in tua a piangsa thute thei loin a hong tum hi.
  </para>
  <para style="p">
    <verse number="8" style="v"/>Piter in, “Hi zah tawh na lo zuak na hi hiam? Hong gen in,” ci-in a dot ciangin amah in, “Ahi mah hi, hih zah tawh ka zuak uh hi,” a ci hi.
  </para>
  <para style="p">
    <verse number="9" style="v"/>Piter in, “Note in Topa’ Kha ze-et dingin bang hangin kilungtuak na hi uh hiam? En in! Na pasal vuite’ khe in kongkhak kiangah a om uh hi; nang zong a hong puakhia ding uh hi,” a ci hi.
  </para>
  <para style="p">
    <verse number="10" style="v"/>Tua lai tak thakhatin amah in Piter’ khe kiangah pukin a si hi. Tangvalte in hong tum uh a, tua numei a si-a om a muh uh ciangin a puakhia uh a, ama pasal kiangah a vui uh hi.
  </para>
  <para style="p">
    <verse number="11" style="v"/>Pawlpi buppi akipan tua thu a zate khempeuh in nakpi launa tawh a dim uh hi.
  </para>
  <para style="p">
    <verse number="12" style="v"/>Sawltakte’ khut tungah mite mai-ah lim leh nalamdang tampi tak a kihih hi. Amaute in Solomon’ Talap-ah lungsim kikhatin a omkhawm uh hi.
  </para>
  <para style="p">
    <verse number="13" style="v"/>Midangte khat beek in a pawlpih ngam loh uh hangin mite in amaute a phat uh hi.
  </para>
  <para style="p">
    <verse number="14" style="v"/>Tua bangin thu-um mi pasal leh numei tampi in Topa tawh a kibehlap uh hi.
  </para>
  <para style="p">
    <verse number="15" style="v"/>Tua ahih ciangin Piter lam a pai lai takin khatpeuh peuh ama liim in a liah nadingin, mi cinate a puakhia uh a, a lupna puan tungah lam kiangah a koih uh hi.
  </para>
  <para style="p">
    <verse number="16" style="v"/>Jerusalem kimkot khuate panin mi tampite in cina khempeuh leh dawi bawlsiatte hong paipihin a kikhawm uh a, tua micinate khempeuh in damna a ngah kim uh hi.
  </para>
  <para style="p">
    <verse number="17" style="v"/>Tua lai takin siampi ukpa leh amah tawh a kipawl Saddusi mite khempeuh a ding uh a, hazatna tawh a dim uh hi.
  </para>
  <para style="p">
    <verse number="18" style="v"/>Amaute in sawltakte a mat khit uh ciangin thong sungah a khum uh hi.
  </para>
  <para style="p">
    <verse number="19" style="v"/>Ahih hangin zan lai takin Topa’ vantungmi khat in thonginn kongkhak a hon’ khit ciangin amaute lakhia a,
  </para>
  <para style="p">
    <verse number="20" style="v"/>“Note pai un la, biakna innpi sungah ding un la, hih Nuntakna thu mite kiangah va hilh un,” ci-in thu a pia hi.
  </para>
  <para style="p">
    <verse number="21" style="v"/>Amaute in tua thu a zak uh ciangin a zingsang tungin biakna innpi sungah a lut uh a, thu a hilh uh hi.
  </para>
  <para style="p">
    <verse number="22" style="v"/>Palikte a pai uh a, sawltakte thong sungah a muh loh uh ciangin a ciahkik uh hi.
  </para>
  <para style="p">
    <verse number="23" style="v"/>“Thong kongkhak pha takpi-in kikhak a, thong cingte kong pua lamah dingin a om uh ka mu uh hi. Ahih hangin ka hon’ khit uh ciangin thong sungah mi khat beek ka mu kei uh hi,” a ci uh hi.
  </para>
  <para style="p">
    <verse number="24" style="v"/>Biakna innpi ukpa leh siampite in hih thu a zak uh ciangin, hih thu in bangci thu hi ding hiam ci-in a lunghimawh uh hi.
  </para>
  <para style="p">
    <verse number="25" style="v"/>Tua lai takin mi khat hong pai a, “Thong ah na khum mite in biakna innpi sungah ding-in mite thu a hilh uh hi,” ci-in a ko hi.
  </para>
  <para style="p">
    <verse number="26" style="v"/>Tua ciangin biakna innpi ukpa leh palikte a paikik uh a, amau mite in suang tawh a den’ ding uh a lau manun ah gamlum loin a paipih uh hi.
  </para>
  <para style="p">
    <verse number="27" style="v"/>A paipih uh ciangin upa vaihawmte mai-ah a koih uh a,
  </para>
  <para style="p">
    <verse number="28" style="v"/>siampi ukpa in, “Tua min tawh thu na hilh loh nadingun kote in pha takpi-in kong kham uh hangin, Jerusalem khua note’ thuhilhna tawh na dimsak zo uh a, kote tungah hihpa’ si hong tun’ nading note in na hanciam uh hi,” ci-in a gen hi.
  </para>
  <para style="p">
    <verse number="29" style="v"/>Piter leh adang sawltakte in, “Mi’ thu sangin Pasian’ thu ka man’ ding uh a kilawm zaw hi.
  </para>
  <para style="p">
    <verse number="30" style="v"/>Note in singlamteh tungah khai-in na thah uh Zeisu, i pu i pate’ Pasian in hong thokiksak zo hi.
  </para>
  <para style="p">
    <verse number="31" style="v"/>Israel mipawl kisikkikna leh mawh kimaisakna thu a piak nading tua mi in Ukpa leh Gumpa a suah na’ngin Pasian in ama ziat lamah a koih sang hi.
  </para>
  <para style="p">
    <verse number="32" style="v"/>Komau in hih thu khempeuh ah teci ka hi uh hi. Topa Pasian in ama thu a mangte a piaksa Kha Siangtho in zong teci ahi hi,” ci-in a dawng uh hi.
  </para>
  <para style="p">
    <verse number="33" style="v"/>Amaute in hih thu a zak uh ciangin lungsim kitamkhia dektak zahin heh uh a, sawltakte that dingin khat leh khat a kikum uh hi.
  </para>
  <para style="p">
    <verse number="34" style="v"/>Tua lai takin mi khempeuh in a zahtak uh Pasian’ Thukham sia ahi Gamaliel, Farisai khat in vaihawmna lakah ding-a sawltakte pua lamah tomkha sung pusuak sak dingin thu a piak khit ciangin,
  </para>
  <para style="p">
    <verse number="35" style="v"/>“Israel mite aw, hih mite tungah bang bawl sawm na hi uh hiam na kikem un.
  </para>
  <para style="p">
    <verse number="36" style="v"/>Bang hang hiam na cih uh leh, tuma-in Thudas kici mi khat tho a, ‘Kei in mi mawk ka hi kei hi’ ci-in mi zali bang in a belh khit uh ciangin amah kithat a, ama thu umte khempeuh kikhen thangin a kisia uh hi.
  </para>
  <para style="p">
    <verse number="37" style="v"/>Tuapa khit ciangin, mi a kisim lai takin Galille mi Judas tho a, ama nungzui dingin mi kimkhat a zol hi. Amah zong si a, a thu zui mite a kikhenthang uh hi.
  </para>
  <para style="p">
    <verse number="38" style="v"/>Tu-in note kong cih inah, tua mite kham loin, hi ci omsak mai un. Bang hang hiam na cih uh leh, hih hanciamna thu in mite’ hanciamna thu ahih leh, a sia ding hi;
  </para>
  <para style="p">
    <verse number="39" style="v"/>ahih hangin Pasian’ hanciamna ahih leh, amaute na siasak zo kei ding uh hi. Bang hang hiam na cih uh leh, Pasian tawh na kido loh nadingun na kikem un,” a ci hi.
  </para>
  <para style="p">
    <verse number="40" style="v"/>Ama kam a ngai uh a, sawltakte a sap khit uh ciangin a sat uh a, Zeisu’ min tawh thuhilh lo dingin a khamcip uh a, a khah uh hi.
  </para>
  <para style="p">
    <verse number="41" style="v"/>Tua ciangin sawltakte in Zeisu’ min hanga zumhuaina thuak dinga kilawm a kisak manun ah lungdamin, upa vaihawmna pan a paikhia uh hi.
  </para>
  <para style="p">
    <verse number="42" style="v"/>Biakna innpi sungah ahi zongin, amau innah ahi zongin, ni simin, “Zeisu in Khazih ahi hi” ci-in Lungdamna Thu tawlnga loin hilhin, thu a gen uh hi.
  </para>
  <chapter number="6" style="c"/>
  <para style="p">
    <verse number="1" style="v"/>Tua lai takin nungzui mite a tam tektek uh a, Grik Judah mi meigongte in nisim kivakna a ngah loh manun ah Grik Judah mite in Hebru mite tungah a phun uh hi.
  </para>
  <para style="p">
    <verse number="2" style="v"/>Tua ciangin Sawm-le-nihte in nungzui mihonpite a sap khit uh ciangin, “Kote in Pasian’ thu nusia-in anneek sabuai nasep ding pen kilawm lo hi.
  </para>
  <para style="p">
    <verse number="3" style="v"/>Tua ahih ciangin ute naute aw, Kha Siangtho tawh ahi zongin, lungpilna tawh ahi zongin a kidim leh zahtakna a ngah, nomau lakah pasal sagih zong un la, hih na a sem dingin kote in ka koih ding uh hi.
  </para>
  <para style="p">
    <verse number="4" style="v"/>Kote ka hih uh leh, thungetna, leh thugenna ka hih niloh ding uh hi,” a ci uh hi.
  </para>
  <para style="p">
    <verse number="5" style="v"/>Hih thu in mite lungkimsak ahih manin upna leh Kha Siangtho tawh a kidim Stefen akipan Filip, Prokhoras, Nikanor, Timon, Parmenas, Judah ngeina a zui Antiok khua mi Nikolas-te teel uh a, sawltakte mai-ah a koih uh hi.
  </para>
  <para style="p">
    <verse number="6" style="v"/>Sawltakte in a lutung uh ah a khut uh nga-in thu a ngetsak uh hi.
  </para>
  <para style="p">
    <verse number="7" style="v"/>Pasian’ thu kizel-in, Jerusalem khua-ah thu-um mi hong tam semsem a, siampite tampi in zong upna thu hong mang ta uh hi.
  </para>
  <para style="p">
    <verse number="8" style="v"/>Stefen in hehpihna thupha leh vangliatna tawh kidimin mite mai-ah nalamdang a bawl hi.
  </para>
  <para style="p">
    <verse number="9" style="v"/>Tua lai takin Sal Suakta a kici mipawlte akipan Sairin mi leh Alekzandria mi leh Kilikia mi leh Asia mi kimkhatte in a ding uh a, Stefen tawh a kiseel uh hi.
  </para>
  <para style="p">
    <verse number="10" style="v"/>Amaute in Stefen in a zat lungpilna leh Kha Siangtho’ piak kammalte a nial zo kei uh hi.
  </para>
  <para style="p">
    <verse number="11" style="v"/>Tua ahih ciangin, “Hih mi in Moses leh Pasian tungah simmawhna thu a gen ka za uh hi!” ci-in a gen ding mite a cial sim uh a,
  </para>
  <para style="p">
    <verse number="12" style="v"/>mi honpite, upate leh laitheite a hansuah uh a, Stefen kiangah pai-in a mat khit uh ciangin vaihawmna-ah a paipih uh hi.
  </para>
  <para style="p">
    <verse number="13" style="v"/>Mizuau tecite a sam uh a, tuate in, “Hih mi in hih mun siangtho leh Thukham khempeuh tungah a simmawh tawntung hi.
  </para>
  <para style="p">
    <verse number="14" style="v"/>Bang thu a gen hiam na cih uh leh, ‘Tua Nazareth mi Zeisu in hih inn a sugawp ding a, Moses in eite hong piak ngeina a kikheelsak ding hi,’ ci-a a gen thu ka za zo uh hi,” ci-in teci a pang uh hi.
  </para>
  <para style="p">
    <verse number="15" style="v"/>Vaihawmna sungah a tu mi khempeuh in Stefen a tel takpi a et uh ciangin ama maitang in vantungmi’ maitang tawh a kibat lam a mu uh hi.
  </para>
  <chapter number="7" style="c"/>
  <para style="p">
    <verse number="1" style="v"/>Tua lai takin siampi ukpa in, “Hih thu a man hiam?” ci-in a dot ciangin Stefen in,
  </para>
  <para style="p">
    <verse number="2" style="v"/>“Ute naute, pate aw, na ngai ta un. Eite i pa Abraham in Haran gamah a om ma-in Mesopotamia gamah a teen’ lai takin minthan’na Pasian kilang a,
  </para>
  <para style="p">
    <verse number="3" style="v"/>‘Nang na gam leh na behte kiang pan na paikhia in la, kong lahna gamah pai in,’ ci-in ama kiangah thu a pia hi.
  </para>
  <para style="p">
    <verse number="4" style="v"/>Tua lai takin Abraham in Khaldea gam pan paikhia a, Haran khua tung a, a teeng hi. A pa a sih khit ciangin Pasian in tu-a a omna uh hih gamah tua khua panin a lalsak hi.
  </para>
  <para style="p">
    <verse number="5" style="v"/>Hih gamah khe sik nading nangawn luahna a piak loh hangin, ‘Nang akipan na tate na tute kiangah hih gam kong pia ding hi,’ ci-in ta khat beek a nei nai lopi-in thu a ciam hi.
  </para>
  <para style="p">
    <verse number="6" style="v"/>Pasian in, “Na suante in gam dangah zin ahi ding uh a, midangte kiangah sila a suak ding uh a, amaute in kum zali a bawlsia ding uh hi.
  </para>
  <para style="p">
    <verse number="7" style="v"/>Amaute sila-a a koihte tungah thu ka khen ding hi. A nung ciangin amaute paikhia-in hih gam sungah kei hong bia ding uh hi,’ ci-in thu a piakhol hi.
  </para>
  <para style="p">
    <verse number="8" style="v"/>Pasian in vunat kiciamna thu a pia hi. Tua mah bangin Abraham in a tapa Isaak nei a, ni giat ni-in vun a at hi. Isaak’ tapa Jakob, Jakob’ tate, mipawl sawm leh nihte’ pate ahi uh hi.
  </para>
  <para style="p">
    <verse number="9" style="v"/>Tua pawlte’ pate in Josef a haza uh a, Izipt gamah a zuak uh hi.
  </para>
  <para style="p">
    <verse number="10" style="v"/>Ahi zongin Pasian in amah tawh omkhawm a, gimna tawlna khempeuh lak pan gumkhia a, Izipt kumpi Faro kiangah maipha leh lungpilna pia a, tua kumpipa in Izipt gam leh ama inn Josef a uk sak hi.
  </para>
  <para style="p">
    <verse number="11" style="v"/>Tua lai takin Izipt gam leh Kanaan gam khempeuh ah kialpi tung a, nakpi-in gimna a tun’ ciangin i pate in annek ding mu zo lo uh hi.
  </para>
  <para style="p">
    <verse number="12" style="v"/>Izipt gamah buhtang a om thu Jakob in a theih ciangin i pate a masa-in a pai sak hi.
  </para>
  <para style="p">
    <verse number="13" style="v"/>A nih veina ciangin Josef in a ute a naute kiangah kilak a, tua ciangin Faro in Josef pawlte a thei hi.
  </para>
  <para style="p">
    <verse number="14" style="v"/>Tua lai takin Josef in a pa Jokob leh ama behte sawmsagih leh nga thu a kamtai sak hi.
  </para>
  <para style="p">
    <verse number="15" style="v"/>Izipt gamah Jakob paisuk a, amah leh i pate zong tua gamah a si khin uh hi.
  </para>
  <para style="p">
    <verse number="16" style="v"/>A sih khit uh ciangin a luang uh Shekhem khua-ah pua uh a, Shekhem khua sungah Hamor’ tate tung pan ngun tawh Abraham in a leisa han sungah a vui uh hi.
  </para>
  <para style="p">
    <verse number="17" style="v"/>“Pasian in Abraham kiangah a thuciam a hun tun’ dektak lai takin Izipt gam sungah tua mite nasia takin a khangto uh a,
  </para>
  <para style="p">
    <verse number="18" style="v"/>Josef a thei lo kumpipa khat in gam a uk hi.
  </para>
  <para style="p">
    <verse number="19" style="v"/>Tua kumpipa in ei mipawlte lungpilna tawh kheem a, naungeekte a hin’ theih loh nadingin a paihmang nadingun i pute i pate a bawlsia hi.
  </para>
  <para style="p">
    <verse number="20" style="v"/>Tua lai takin a meel hoih mahmah Moses suak a, kha thum tawntung a pa inn sungah a kikhoi hi.
  </para>
  <para style="p">
    <verse number="21" style="v"/>Tua nung a kipaihkhiat ciangin Faro’ tanu in tawm a, ama ta bangin a vaak a khoi hi.
  </para>
  <para style="p">
    <verse number="22" style="v"/>Moses in Izipt mite’ pilna khempeuh sin a, kam tawh nasepna tawh a siam hi.
  </para>
  <para style="p">
    <verse number="23" style="v"/>Kum sawmli a phak tak ciangin Israel pawl ama ute naute et ding a lungngai hi.
  </para>
  <para style="p">
    <verse number="24" style="v"/>Izipt mi khat in Israel mi khat a bawlsiat laitak a muh ciangin phula-in, a bawlsiatpa honkhia-in Iziptpa a that hi.
  </para>
  <para style="p">
    <verse number="25" style="v"/>Pasian in ama khut tawh amaute a gumkhia ding hi ci-in a sanggamte in thei dingin Josef in a up hangin a thei kei uh hi.
  </para>
  <para style="p">
    <verse number="26" style="v"/>Zingsang ciangin amau kiangah pai a, “Lawmte aw, u leh nau hi napi-in bang hangin khat leh khat na kibawlsia uh hiam?’ ci-in kilemna thu a gen hi.
  </para>
  <para style="p">
    <verse number="27" style="v"/>A lawmte a bawlsiapa in, ‘Kua in nang ko hong uk ding, thu hong khen dingin hong koih hiam?
  </para>
  <para style="p">
    <verse number="28" style="v"/>Zana Izipt mi na thah bangin kei zong hong that nuam na hi hiam?’ ci-in Moses a nial hi.
  </para>
  <para style="p">
    <verse number="29" style="v"/>Tua kam a zak ciangin Moses tai a, Media gamah zinin a om hi. Tua gamah ta nih a nei hi.
  </para>
  <para style="p">
    <verse number="30" style="v"/>Tua nung kum sawmli a phak khit ciangin Sinai Mual gampalakah, mei a kuang sawl kawm sungah Pasian’ vantungmi khat kilang hi.
  </para>
  <para style="p">
    <verse number="31" style="v"/>Moses in tua lamdang na a muh ciangin a lungmang hi.
  </para>
  <para style="p">
    <verse number="32" style="v"/>A en cian dinga a naih ciangin, ‘Keimah in na pute na pate’ Pasian, Abraham’ Pasian, Isaak’ Pasian, Jakob’ Pasian ka hi hi,’ ci-in Topa’ aw a za hi. Tua lai takin Moses liingin a en ngam kei hi.
  </para>
  <para style="p">
    <verse number="33" style="v"/>Topa in, ‘Na din’na mun a siangtho ahih ciangin na khedap na suah in.
  </para>
  <para style="p">
    <verse number="34" style="v"/>Izipt gamah a om ka mite thuak bawlsiatna ka mu zo a, amau tauna’ aw uh ka za zo hi. Amaute gumkhia dingin kong kumsuk zo hi. Tu-in pai in la, Izipt gamah kong paisak ding hi,” ci-in a gen hi.
  </para>
  <para style="p">
    <verse number="35" style="v"/>“A kua in nang uk ding leh thu hong khen dingin hong koih ahi hiam?’ ci-a nialna a thuak hih Moses in a uk ding, a gum dingin Pasian in sawlkawm sungah a kilang vantungmi’ sawlna tawh a paisak hi.
  </para>
  <para style="p">
    <verse number="36" style="v"/>Tua pa in Israel mipawlte paikhiatpih a, kum sawmli tawntung Izipt gam San Tuipi sung leh gampa lakah nalamdangte leh limte a bawl hi.
  </para>
  <para style="p">
    <verse number="37" style="v"/>‘Pasian in na ute na naute lakah kei tawh kibang kamsangpa khat note ading kong piangsak ding hi,’ ci-in Israel mipawlte a genna mi in tua Moses ahi hi.
  </para>
  <para style="p">
    <verse number="38" style="v"/>Amah in gampalak mi kikhopna lakah ahi zongin, Sinai mual tungah amah tawh a hopih vantungmi tawh ahi zongin, eite pate tawh ahi zongin, omkhawm a, ei hong piak dingin hin’na thu a ngah hi.
  </para>
  <para style="p">
    <verse number="39" style="v"/>I pate in ama thu mang loin a nial uh a, ‘Komau mai-ah a pai dingin pasiante hong bawlsak in,
  </para>
  <para style="p">
    <verse number="40" style="v"/>Bang hang hiam na cih leh, kote Izipt gam pan hong paikhiatpih hih Moses in bang ci ta hiam, kote in ka thei kei uh hi,’ ci-in Aaron kiangah genin, Izipt gamah a lung a heikik uh hi.
  </para>
  <para style="p">
    <verse number="41" style="v"/>Tua lai takin amaute in bawngno milim khat a bawl uh a, tua milim bia-in, amau khut tawh a bawl uh na tawh a lungdam uh hi. Tua ahih manin Pasian in amaute nungngat-in milim biakna sungah a piakhia hi.
  </para>
  <para style="p">
    <verse number="42" style="v"/>Pasian’ kamsangte’ laibu sungah:
  </para>
  <para style="p">
    <verse number="43" style="v"/>Note in Molok biakna inn leh Refan pasian’ aksi bia dingin na bawlsa milim uh na pua ta uh hi. Tua ahih ciangin keimah in note, Babilon khua gal khatah kong paipih ding hi,’ a cih mah bangin, Pasian in a nungngat a, vantung nate biak nadingin tua mite don nawn lo hi.
  </para>
  <para style="p">
    <verse number="44" style="v"/>“Na muhsa lim tawh kibang ciamna puanbuk na bawl in,’ ci-in Moses kiangah a genpa in a vaikhak mah bangin gampa lakah i pate in a nei uh hi.
  </para>
  <para style="p">
    <verse number="45" style="v"/>A piang nunung eite pate in tua buk Gentailte’ lei a luah uh ciangin Joshua tawh a paipih uh hi. Tua Gentailte Pasian in David’ khang dongin i pu i pate mai pan a hawlkhia hi.
  </para>
  <para style="p">
    <verse number="46" style="v"/>Tua David in Pasian’ thupha ngah a, Jakob’ Pasian om nading mun a lam dingin thu a ngen hi.
  </para>
  <para style="p">
    <verse number="47" style="v"/>Ahih hangin Solomon in Pasian ading inn a lam hi.
  </para>
  <para style="p">
    <verse number="48" style="v"/>Sang Pen Pasian in mi khut tawh kibawl inn sungah a teeng zo kei hi. Pasian’ kamsangpa in:
  </para>
  <para style="p">
    <verse number="49" style="v"/>‘Vantung in keima tokhom ahi hi.
  </para>
  <para style="p">
    <verse number="50" style="v"/>Ka khut in hih na teng bawl hilo ahi hiam? ci-in Pasian in a gen hi,’ a ci hi.
  </para>
  <para style="p">
    <verse number="51" style="v"/>“Lungkhauh a, lungsim leh bil tawh vunat loh mite aw, note in Kha Siangtho a tawntungin na nial uh hi. Na pute na pate uh a gamtat bangin na gamta uh hi.
  </para>
  <para style="p">
    <verse number="52" style="v"/>No na pute na pate un a bawlsiat loh kamsang kua ahi hiam? ‘Midik Pa hong pai ding ci-a a genkholh mite a that uh hi. Tu-in tua Midik Pa a heekte, a thatte na suak zo uh hi.
  </para>
  <para style="p">
    <verse number="53" style="v"/>Note in vantungmi hong piak bangin Thukham na ngah uh hangin na tang kei uh hi,” a ci hi.
  </para>
  <para style="p">
    <verse number="54" style="v"/>Amaute in hih thu a zak uh ciangin a lungso uh a, Stefen tungah a ha a gawi uh hi.
  </para>
  <para style="p">
    <verse number="55" style="v"/>Amah in Kha Siangtho tawh dim a, vantung a ettoh ciangin Pasian’ vangliatna leh Pasian’ ziat lamah a ding Zeisu a muh ciangin,
  </para>
  <para style="p">
    <verse number="56" style="v"/>“En un, van kihong a, Mihing’ Tapa in Pasian’ ziat lamah a ding ka mu hi,” a ci hi.
  </para>
  <para style="p">
    <verse number="57" style="v"/>Ahih hangin amaute in nakpi-in kiko uh a, a bil uh humin ama kiangah lungsim kikhatin a tai uh a,
  </para>
  <para style="p">
    <verse number="58" style="v"/>khua nawlah a hawlkhiat khit uh ciangin suang tawh a deeng uh hi. Teci a pangte in a puan uh Saul kici tangvalpa khat khe kiangah a koih uh hi.
  </para>
  <para style="p">
    <verse number="59" style="v"/>Suang tawh a den’ lai takun Stefen in Pasian kiangah thungenin, “Topa aw, ka kha hong la ta’n,” a cih khit ciangin,
  </para>
  <para style="p">
    <verse number="60" style="v"/>khukdin’a, “Hih khialhna tawh amaute na mawhsak kei in,” ci-in nakpi-in a kiko khit ciangin a si hi.
  </para>
  <chapter number="8" style="c"/>
  <para style="p">
    <verse number="1" style="v"/>Saul in Stefen sih nading a thukim hi.
  </para>
  <para style="p">
    <verse number="2" style="v"/>Thu a zahtakte in Stefen a vui uh a, ama hangin nakpi-in a kap uh hi.
  </para>
  <para style="p">
    <verse number="3" style="v"/>Saul a hih leh, pawlpite bawlsia a, inn khempeuh ah a lut khit ciangin pasal leh numeite kaikhia a, thong sungah a khum hi.
  </para>
  <para style="p">
    <verse number="4" style="v"/>Tua ahih ciangin gam khempeuh ah a kithehthang mite a vak kawikawi uh a, thu a hilh uh hi.
  </para>
  <para style="p">
    <verse number="5" style="v"/>Filip in Samaria khua-ah pai-in Khazih thu a gen hi.
  </para>
  <para style="p">
    <verse number="6" style="v"/>Mihonte in a za uh a, Filip hih nalamdangte a muh ciangin tua thu lungsim kikhatin a ngai ciat uh hi.
  </para>
  <para style="p">
    <verse number="7" style="v"/>Bang hang hiam i cih leh, dawivei mi tampite pan dawite in nakpi-in kiko-in a pusuak uh hi. A pum langkhat a si mi leh khebai mi tampi in damna a ngah uh hi.
  </para>
  <para style="p">
    <verse number="8" style="v"/>Tua khua sungah lungdamna tampi a piang hi.
  </para>
  <para style="p">
    <verse number="9" style="v"/>Simon min nei mi khat in tua khua sungah mitphial dawi bawlin, “Kei zong milian khat ka hi hi,” ci-in Samaria mite lamdang a sasak ngei hi.
  </para>
  <para style="p">
    <verse number="10" style="v"/>A neu a lian a om khempeuh in, “Hih mi in Lian kici Pasian’ vangliatna mah hi,” ci-in ama thu a ngai uh hi.
  </para>
  <para style="p">
    <verse number="11" style="v"/>Amah in mitphial bawlin, sawt veipi mite lamdang sasak ahih ciangin amaute in a thu a ngai uh hi.
  </para>
  <para style="p">
    <verse number="12" style="v"/>Filip in Pasian’ Gam leh Zeisu Khazih’ minin Lungdamna Thu gen a, tua mite in a up uh ciangin numeite leh pasalte a kibaptaiz uh hi.
  </para>
  <para style="p">
    <verse number="13" style="v"/>Simon in zong um a, a kibaptaiz khit ciangin Filip kiangah om a, nalamdang lian leh lim a bawl a muh ciangin lamdang a sa hi.
  </para>
  <para style="p">
    <verse number="14" style="v"/>Samaria khuapihte in Pasian’ thu a mang uh a, Jerusalem khua-ah a om sawltakte in a zak uh ciangin Piter leh Johan a sawl uh hi.
  </para>
  <para style="p">
    <verse number="15" style="v"/>Tuate a tun’ uh ciangin amaute in Kha Siangtho a ngah nadingun amaute ading thu a ngetsak uh hi.
  </para>
  <para style="p">
    <verse number="16" style="v"/>Bang hang hiam i cih leh, Topa Zeisu’ min tawh a kibaptaiz khit uh hangin Kha Siangtho in khat beek tungah a tung nai kei hi.
  </para>
  <para style="p">
    <verse number="17" style="v"/>Amaute in tua mite tungah a khut uh a ngak khit uh ciangin Kha Siangtho a ngah uh hi.
  </para>
  <para style="p">
    <verse number="18" style="v"/>Sawltakte in khut a ngak uh ciangin Kha Siangtho kipia Simon in a muh ciangin,
  </para>
  <para style="p">
    <verse number="19" style="v"/>“Keima khut a tungah ka ngaksate in Kha Siangtho a ngah nadingin kei zong thu hong pia in,” ci-in dangka a lui hi.
  </para>
  <para style="p">
    <verse number="20" style="v"/>Piter in, “Pasian’ hehpihna dangka tawh kilei thei hi cih ngaihsun na hih ciangin nang tawh na dangka siakhawm ta hen.
  </para>
  <para style="p">
    <verse number="21" style="v"/>Nang in hih thu tawh na kikum na kituak kei hi. Bang hang hiam na cih leh, nangma lungsim in Pasian mai-ah a man kei hi.
  </para>
  <para style="p">
    <verse number="22" style="v"/>Tua ahih ciangin na khialhna na kisikkik in la, na lungsim ngaihsutna a kimaisak nadingin Pasian kiangah thu na ngen in.
  </para>
  <para style="p">
    <verse number="23" style="v"/>Bang hang hiam na cih leh, nangmah in a kha sinkha na nei a, mawhna kikhihna na thuak hi cih ka thei hi,” a ci hi.
  </para>
  <para style="p">
    <verse number="24" style="v"/>Simon in, “Na thupiak khat beek keima tungah a tun’ loh nadingin Pasian kiangah thu hong ngetsak in,” a ci hi.
  </para>
  <para style="p">
    <verse number="25" style="v"/>Amaute in teci a pang uh a, Topa’ thu a hilh khit uh ciangin Jerusalem khuapi-ah a ciah uh a, Samaria mite khua tampi sungah Lungdamna Thu a hilh uh hi.
  </para>
  <para style="p">
    <verse number="26" style="v"/>Pasian’ vantungmi khat in Filip kiangah, “Nang tho in la, Jerusalem khua panin Gaza khua lam paina khanglam pai in,” ci-in a gen mah bangin Filip tho a, a pai hi. Tua mun in gamlak ahi hi.
  </para>
  <para style="p">
    <verse number="27" style="v"/>Tua lai takin Ethiopia gam a uk Kandake kumpinu nuai-ah a vanglian, a vaihawm mang, ama sum khempeuh a uk, Ethiopia mi khat in Pasian bia dingin Jerusalem khua-ah a pai khit ciangin,
  </para>
  <para style="p">
    <verse number="28" style="v"/>a ciahkik lai takin a leeng tungah tuangin kamsangpa Isaiah Lai Siangtho a sim hi.
  </para>
  <para style="p">
    <verse number="29" style="v"/>Kha Siangtho in, “Tua leeng va nai in la, beel in,” ci-in Filip kiangah thu a piak ciangin Filip in ama kiangah tai a,
  </para>
  <para style="p">
    <verse number="30" style="v"/>kamsangpa Isaiah’ lai a sim za a, “Na simna thu na thei hiam?” ci-in a dong hi.
  </para>
  <para style="p">
    <verse number="31" style="v"/>Tua mangpa in, “Hong hilh a om kei leh, bang ci theih ding ka hi hiam?” a cih ciangin, Filip in amah tawh kahto a, tukhawm dingin mangpa in a ngen hi.
  </para>
  <para style="p">
    <verse number="32" style="v"/>Lai Siangtho a simna in:
  </para>
  <para style="p">
    <verse number="33" style="v"/>A kilungnemsak lai takin midangte in ama tungah thu a khen uh hi. Ama hin’na leitungah kilakhia ahih ciangin, Ama suante kua in a lak ding hiam?” cih ahi hi.
  </para>
  <para style="p">
    <verse number="34" style="v"/>Mangpa in, “Kamsangpa in a kua thu a gen hiam? Amah a kicihnopna-a a gen hiam? Ahih kei leh, midang cihnopna-a a gen hiam?” ci-in Filip kiangah a dong hi.
  </para>
  <para style="p">
    <verse number="35" style="v"/>Filip in kam ka a, tua Lai Siangtho pan akipan Zeisu thu a gen hi.
  </para>
  <para style="p">
    <verse number="36" style="v"/>Lampi a pai lai takun tui omna-ah a tung uh a,
  </para>
  <para style="p">
    <verse number="37" style="v"/>Mangpa in, “Tui a om hi. Keimah kibaptaiz loh nadingin bang thu in hong kham ahi hiam?” a ci hi. Filip in, “Na lungsim khempeuh tawh na up leh ahi thei hi,” a ci hi; Mangpa in zong, ‘Zeisu Khazih in Pasian’ Tapa ahihna thu ka um hi,’ ci-in a pulak ciangin,
  </para>
  <para style="p">
    <verse number="38" style="v"/>Mangpa in leeng khawlsak a, Filip leh Mangpa a nihun tui sungah a pai uh a, Filip in a baptaiz hi.
  </para>
  <para style="p">
    <verse number="39" style="v"/>Tui sung pan a kahtoh khit ciangin Kha Siangtho in Filip lakhia a, Mangpa in a nung ciangin Filip a mu nawn kei hi; lungdam mahmahin lam a paikik hi.
  </para>
  <para style="p">
    <verse number="40" style="v"/>Ahih hangin Filip Azotas khua-ah kimu hi. Tua khua panin Kaisaria khua dongin khua khempeuh ah pai kawikawi-in Lungdamna Thu a hilh hi.
  </para>
  <chapter number="9" style="c"/>
  <para style="p">
    <verse number="1" style="v"/>Saul in Topa’ nungzuite langpanin tawng a, thah dingin nakpi-in a nakkhiat lai takin,
  </para>
  <para style="p">
    <verse number="2" style="v"/>hih Lampi a zui numeite ahi zongin, pasalte ahi zongin a muh ciangin, khau tawh a khih khit ciangin Jerusalem khua-ah paipih dingin Damaskas khua kikhopna inn ukte kiangah vaikhakna lai piak nading siampi ukpa kiangah a ngen hi.
  </para>
  <para style="p">
    <verse number="3" style="v"/>Amah lam pai a, Damaskas khua a naih ciangin vantung pan khuavakpi in ama kimkot ah thakhatin a taang hi.
  </para>
  <para style="p">
    <verse number="4" style="v"/>Amah in lei tungah puksuk a, “Saul aw, Saul aw, bang dingin kei hong bawlsia na hi hiam?” a cihna aw a za hi.
  </para>
  <para style="p">
    <verse number="5" style="v"/>Saul in, “Topa aw, kua na hi hiam?” ci-in a dong hi. Zeisu in, “Na hong bawlsiat Zeisu ka hi hi, ciang hiam na khe tawh peek leteh a haksa hi;
  </para>
  <para style="p">
    <verse number="6" style="v"/>Ahih hangin tho in la, khua sungah tum in, na gamtat nadingin thu hong kihilh ding hi,” a ci hi.
  </para>
  <para style="p">
    <verse number="7" style="v"/>Saul tawh a paikhawm mite in tua aw a zak uh hangin kuamah mu loin, pau thei loin, ding-in a om uh hi.
  </para>
  <para style="p">
    <verse number="8" style="v"/>Saul lei pan a thawh ciangin a mit hak a, kuamah mu thei lo ahih maninah amaute in a khut len uh a, Damaskas khua-ah a paipih uh hi.
  </para>
  <para style="p">
    <verse number="9" style="v"/>Ni thum sung tawntung bangmah mu loin, an ne lo, tui dawn loin a om hi.
  </para>
  <para style="p">
    <verse number="10" style="v"/>Tua lai takin Damakas khua-ah Ananias kici nungzuipa khat a om hi. Tua pa a mang sungah Topa in, “Ananias aw,” ci-in a sap leh, Ananias in, “Ka om hi, Topa aw,” a ci hi.
  </para>
  <para style="p">
    <verse number="11" style="v"/>Topa in “Tho in la, Tang a kici lampi-ah pai in; Saul kici Tarsas mi, Judah innah va zong in.
  </para>
  <para style="p">
    <verse number="12" style="v"/>Bang hang hiam na cih leh, amah in thungen a, Ananias kicipa khat a kiangah hong pai-in, ama khua muh nading a tungah a khut a nga khat, a mang sungah a mu zo hi,” ci-in a sawl hi.
  </para>
  <para style="p">
    <verse number="13" style="v"/>Ananias in, “Topa aw, hih pa in Jerusalem khua-ah na misiangtho hi zah tak a bawlsiatna thu mi tampi kiangah ka za zo hi.
  </para>
  <para style="p">
    <verse number="14" style="v"/>Hi san takah zong na min tawh thungen khempeuh khau tawh hen nadingin siampi liante kiangah thu a ngah hi,” a ci hi.
  </para>
  <para style="p">
    <verse number="15" style="v"/>Topa in, “Pai ta in. Bang hang hiam na cih leh, amah in Gentailte mai-ah ahi zongin, kumpite mai-ah ahi zongin, Israelte mai-ah ahi zongin, ka min a puak dingin ka teelsa beel ahi hi.
  </para>
  <para style="p">
    <verse number="16" style="v"/>Keima min hangah bangzah takin a thuak nading ke’n ka lak ding hi,” ci-in a gen hi.
  </para>
  <para style="p">
    <verse number="17" style="v"/>Ananias pai a, inn sungah lutin Saul tungah a khut nga a, “Ka nau Saul aw, na paina lampi-ah na kiangah hong kilang Topa Zeisu in khua na muhkik theih nading ahi zongin, Kha Siangtho tawh na dim nading ahi zongin, kei hong sawl hi,” a ci hi.
  </para>
  <para style="p">
    <verse number="18" style="v"/>Tua lai takin thakhatin Saul’ mit tungah ngasa lip bangin na khat kia pah a, khua mu thei a,
  </para>
  <para style="p">
    <verse number="19" style="v"/>tho-in a kibaptaiz khit ciangin an ne a, a thahat kik hi.
  </para>
  <para style="p">
    <verse number="20" style="v"/>‘Zeisu in Pasian’ Tapa hi’ ci-in kikhopna inn sungah thakhatin thu a hilh hi.
  </para>
  <para style="p">
    <verse number="21" style="v"/>Thu a za mite in lamdang a sa uh a, “Hih pa in Jerusalem khua sungah tua min tawh thungente a bawlsiapa hilo ahi hiam? Amaute khau-in a hen khit ciangin siampi liante kiangah paipih dingin hih lai takah hong pai hi,” a ci uh hi.
  </para>
  <para style="p">
    <verse number="22" style="v"/>Saul khangto-in siam semsem a, Judah mite’ thugenna hoih takin thukkikin, Zeisu in Khazih ahi takpi hi, ci-in a lak hi.
  </para>
  <para style="p">
    <verse number="23" style="v"/>Ni tampi a sawt khit ciangin Judah mite in Saul thah ding a vaihawm uh hi.
  </para>
  <para style="p">
    <verse number="24" style="v"/>Amau vaihawmna thu Saul in a thei hi. Amaute in Saul thah nading kongpi kiangah sun leh zanin a pang uh hi.
  </para>
  <para style="p">
    <verse number="25" style="v"/>Nungzuite in Saul zan lai takin la uh a, seeng khat sungah kulh tung pan amah a khiasuk uh hi.
  </para>
  <para style="p">
    <verse number="26" style="v"/>Saul Jerusalem khua a tun’ ciangin nungzuite tawh kipawl ding a ut hangin amaute in Saul nungzui a suahna taksang loin a kihta uh hi.
  </para>
  <para style="p">
    <verse number="27" style="v"/>Ahih hangin Barnabas in Pasian’ sawltakte kiangah Saul paipihin, amah in lampi-ah Zeisu a muhna thu ahi zongin, amah tawh a kihona thu ahi zongin, Damaskas khua-ah Zeisu’ min tawh lau loin thu hilhna thu ahi zongin a gen hi.
  </para>
  <para style="p">
    <verse number="28" style="v"/>Saul in amaute tawh Jerusalem khua-ah omkhawm a, a pai zel, a ciah zel a,
  </para>
  <para style="p">
    <verse number="29" style="v"/>lau loin Zeisu’ min tawh thu hilh a, Grik Judah mite tawh thu kinialin a om hi. Tuate in Saul thah nading a zong uh hi.
  </para>
  <para style="p">
    <verse number="30" style="v"/>Ute naute in tua thu a zak uh ciangin Saul Kaisaria khua-ah a kha uh a, Tarsas khua-ah a paisak uh hi.
  </para>
  <para style="p">
    <verse number="31" style="v"/>Tua ahih ciangin Judah gam, Galile gam, Samaria gam mun khempeuh ah pawlpite in lungkimin kipna a ngah uh hi. Pasian kihtakna leh Kha Siangtho huhna tawh omin a khang semsem uh hi.
  </para>
  <para style="p">
    <verse number="32" style="v"/>Tua lai takin Piter in mun khempeuh ah a kawivak lai takin Lidda khua-ah a om misiangthote kiangah a tung hi.
  </para>
  <para style="p">
    <verse number="33" style="v"/>Tua khua-ah Aineas kici a khut a khe a si, kum giat tawntung a lupna tungah a om mi khat a mu hi.
  </para>
  <para style="p">
    <verse number="34" style="v"/>Piter in, “Aineas aw, Zeisu in nang hong damsak zo hi. Tho in la, na lupna na phah in,” a cih ciangin amah in thakhatin a tho hi.
  </para>
  <para style="p">
    <verse number="35" style="v"/>Lidda khua akipan Saron gamah a om mi khempeuhte in tua pa a muh uh ciangin Topa kiangah a kihei uh hi.
  </para>
  <para style="p">
    <verse number="36" style="v"/>Joppa khua-ah Dorkas a cihnopna ahi Tabitha min nei, nungzui a suak numei khat a om hi. Tua numei in a pha gamtatna leh mi hehpihna lungsim a nei hi.
  </para>
  <para style="p">
    <verse number="37" style="v"/>Tua lai takin amah a ci na a, a si hi. Amaute in ama luang a sil khit uh ciangin dei tungnung ah koih uh hi.
  </para>
  <para style="p">
    <verse number="38" style="v"/>Lidda khua in Joppa khua tawh kinai ahih ciangin Piter tua khua-ah a om ci-in nungzuite in a theih uh ciangin mi nih sawl uh a, “Zekai loin ko kiangah hong pai in,” ci-in a thuum uh hi.
  </para>
  <para style="p">
    <verse number="39" style="v"/>Piter tho a, amaute tawh paikhawm hi. A tun’ ciangin dei tungnung sungah a paipihto uh hi. Meigong khempeuh a kiangah a ding uh a, kapin, Dorkas in amaute tawh a omkhawm lai taka a bawlsa puan-akte leh puante a lak uh hi.
  </para>
  <para style="p">
    <verse number="40" style="v"/>Piter in tua mi khempeuh a paikhiatsak khit ciangin khukdin’in thungen a, si-luang lam kihei-in, “Tabitha aw, tho in,” a ci hi.
  </para>
  <para style="p">
    <verse number="41" style="v"/>Ama mit hak a, Piter a muh ciangin tho-in, a tu hi. Piter in a khut lenin a din’sak khit ciangin misiangthote leh meigongte sam a, Dorkas a nungta-in a lak hi.
  </para>
  <para style="p">
    <verse number="42" style="v"/>Tua thu in Joppa khua-ah kithei khin a, mi tampi in Topa a um uh hi.
  </para>
  <para style="p">
    <verse number="43" style="v"/>Piter in Joppa khua-ah savun bawlpa Simon kiangah sawt veipi a taam hi.
  </para>
  <chapter number="10" style="c"/>
  <para style="p">
    <verse number="1" style="v"/>Kaisaria khua-ah Italy kici galkap kuan khat a uk, galkapbu Kornelias kici mi khat a om hi.
  </para>
  <para style="p">
    <verse number="2" style="v"/>Tua mi in a diktat mi hi a, a innkuanpihte tawh Pasian kihta a, mite tungah hehpihna tampi pia a, Pasian kiangah thungen nilohin a om hi.
  </para>
  <para style="p">
    <verse number="3" style="v"/>Nikai nai thum ciangin mangmu-in, Pasian’ vantungmi khat hong pai tel takin mu a, “Kornelias aw,” ci-in a sam hi.
  </para>
  <para style="p">
    <verse number="4" style="v"/>Amah in entel a, lau mahmah ahih ciangin, “Topa aw, bang ahi hiam?” a ci hi. Vantungmi in, “Na thungetna leh hehpihna na piak teng Pasian in a ngaihsut nadingin hong kahto zo hi.
  </para>
  <para style="p">
    <verse number="5" style="v"/>Tu-in Joppa khua-ah mi na paisak in la, a min thak Piter kici Simon na samsak in.
  </para>
  <para style="p">
    <verse number="6" style="v"/>Tua pa in tuipi gei-ah a om, savun bawlpa Simon’ innah a tung hi,” a ci hi.
  </para>
  <para style="p">
    <verse number="7" style="v"/>Ama kiangah a gen vantungmi a paikhiat khit ciangin Korenelias in a nasem nih leh ama nasem niloh Pasian a zahtak galkap khat sam a,
  </para>
  <para style="p">
    <verse number="8" style="v"/>thu khempeuh a gen khit ciangin Joppa khua-ah a pai sak hi.
  </para>
  <para style="p">
    <verse number="9" style="v"/>A zingsang ciangin amau lam pai-in Joppa khua-ah a naih lai takun, nai sawm leh nai nih ciangin Piter in thungen dingin innkhum tungah a kahto hi.
  </para>
  <para style="p">
    <verse number="10" style="v"/>A gilkial a, an a duh hi. Mite in an a thuk kholh lai takun amah in mangmu-in,
  </para>
  <para style="p">
    <verse number="11" style="v"/>vantung kihong a, puanza bangin kiu li nei-in leitungah hong kiasuk na khat a mu hi.
  </para>
  <para style="p">
    <verse number="12" style="v"/>Tua sungah khe li nei ganhing leh bokvak a, pai thei ganhing leh vanah vasa pawlte a om hi.
  </para>
  <para style="p">
    <verse number="13" style="v"/>“Piter aw, tho in, go in la, ne in,” cih aw khat a za hi.
  </para>
  <para style="p">
    <verse number="14" style="v"/>Piter in, “Topa aw, hi thei lo ding hi. Bang hang hiam na cih leh, a siangtho lo na leh a nin na ke’n khatvei beek ka ne ngei kei hi,” a ci hi.
  </para>
  <para style="p">
    <verse number="15" style="v"/>Khatvei aw in hong kiko a, “Pasian in a sian’ thosakte a siangtho lo na sa kei in,” a ci kik hi.
  </para>
  <para style="p">
    <verse number="16" style="v"/>Tua mah bangin thumvei a hih khit ciangin tua na vantungah a kilato kik hi.
  </para>
  <para style="p">
    <verse number="17" style="v"/>Piter in a mangmuhna a cihnopna bang ahi hiam ci-in a lunghihmawh lai takin, Kornelias in a sawl mite in, “Simon’ inn koi lai-ah a om hiam?” ci-a a dot khit uh ciangin inn kongkhak mai-ah ding-in
  </para>
  <para style="p">
    <verse number="18" style="v"/>“Piter kici min thak nei Simon hi lai-ah a om hiam?” ci-in a kiko uh hi.
  </para>
  <para style="p">
    <verse number="19" style="v"/>Piter in a mangmuhna a ngaihsut lai takin Kha Siangtho in, “Mi thumte in nang hong zong uh hi.
  </para>
  <para style="p">
    <verse number="20" style="v"/>Tho in la, kumsuk in. Lunghimawh kei in la, amau tawh na paikhawm in. Bang hang hiam na cih leh, tuate keimah in kong sawl hi,” a ci hi.
  </para>
  <para style="p">
    <verse number="21" style="v"/>Piter in tua mite kiangah kumsuk a, “Na zon’ uh mi ka hi hi. Bang thu om a, hong pai na hi uh hiam?” ci-in a dot ciangin
  </para>
  <para style="p">
    <verse number="22" style="v"/>amaute in, “Pasian a kihta, Judah mi khempeuh in a zahtak, midik, galkap mangpa Kornelias in nangmah hong sam a, nangmah kiang pan thu a zak nading, vantungmi siangtho khat in thu a pia hi,” a ci uh hi.
  </para>
  <para style="p">
    <verse number="23" style="v"/>Tua ahih ciangin Piter in tuate inn sungah sam a, a tung sak hi.
  </para>
  <para style="p">
    <verse number="24" style="v"/>Zingsang ciangin Kaisaria khua-ah a lut uh hi. Kornelias in a behte, a lawmte kikhawm sakin, lamenin a om hi.
  </para>
  <para style="p">
    <verse number="25" style="v"/>Piter a tum ciangin Kornelias in dawn a, a khe mai-ah bokin a bia hi.
  </para>
  <para style="p">
    <verse number="26" style="v"/>Piter in amah phongto a, “Tho in. Keimah zong mi ka hi hi,” a ci hi.
  </para>
  <para style="p">
    <verse number="27" style="v"/>Amah in Kornelias tawh a kihopih lai takin inn sungah tum uh a, mi tampi kikhawmin a om uh a mu hi.
  </para>
  <para style="p">
    <verse number="28" style="v"/>Piter in, “Judah mite in mipawl dangte tawh kipawl a, amau kiangah pai ding a kilawm lo cih na thei uh hi. Ahih hangin a siangtho lo, a nin hi, kuamah ka cih loh nadingin Pasian in hong hilh zo hi.
  </para>
  <para style="p">
    <verse number="29" style="v"/>Tua ahih ciangin kei nong sap uh ciangin seel loin ka hong pai hi. Tua ahih ciangin bang thu-in kei hong sam na hi uh hiam?” a ci hi.
  </para>
  <para style="p">
    <verse number="30" style="v"/>Kornelias in, “Tuni-in ni li a phak zawh ni, tu hun lai tak nai thum thungetna ka inn sungah ka bawl lai takin, puan taang mahmah a silh mi khat in ka mai-ah a ding hi.
  </para>
  <para style="p">
    <verse number="31" style="v"/>Kornelias aw, na thungetna teng ka za zo hi. Na hehpihna na piak teng Pasian in a ngaihsun zo hi.
  </para>
  <para style="p">
    <verse number="32" style="v"/>Tua ahih ciangin Joppa khua-ah mi paisak in la, a min thak Piter kici Simon va samsak in. Tua pa in tuipi gei savun bawlpa Simon’ innah a tung hi,” ci-in thu a hong pia hi.
  </para>
  <para style="p">
    <verse number="33" style="v"/>Tua ahih ciangin nangma kiangah a manlangin mi kong paisak hi. Tu-in nang hong tung na hih ciangin thuhoih ahi hi. Tua ahih ciangin hih san takah Pasian in nangma kiangah thu hong piaksa teng ngai dingin kote khempeuh in Pasian mai-ah ka om uh hi,” a ci hi.
  </para>
  <para style="p">
    <verse number="34" style="v"/>Piter in a kam ka-in thu a hilh-inah, “Pasian in mite maitang et tuam a nei kei hi cih ka thei takpi hi.
  </para>
  <para style="p">
    <verse number="35" style="v"/>Mipawl khempeuh lakah amah kihta uh a, thuman thutak a bawlte amah in a sang hi.
  </para>
  <para style="p">
    <verse number="36" style="v"/>Mi khempeuhte’ Topa ahi, Zeisu Khazih hangah thupha Lungdamna Thu kihilhin, Israel mite a vaikhak mah bangin,
  </para>
  <para style="p">
    <verse number="37" style="v"/>Johan in baptaizna thu a hilh khit ciangin Galile gam pan akipan Judah gam mun khempeuh dongin a kihilh khin thu note in na thei uh hi.
  </para>
  <para style="p">
    <verse number="38" style="v"/>Pasian in Nazareth khua mi Zeisu, Kha Siangtho leh vangliatna tawh sathau a nilh khit ciangin tua Zeisu pai kawikawi a, thupha bawlin dawimangpa in a bawlsiatte khempeuh a damsak hi. Bang hang hiam na cih uh leh, Pasian in amah tawh a omkhawm hi.
  </para>
  <para style="p">
    <verse number="39" style="v"/>Judah gam sung leh Jerusalem khuapi sungah a bawl na khempeuh’ teci ka hi uh hi. Amaute in amah singkhuam tungah khai-in a that uh hi.
  </para>
  <para style="p">
    <verse number="40" style="v"/>Ni thum khit ciangin Pasian in sihna pan a thokik sak a,
  </para>
  <para style="p">
    <verse number="41" style="v"/>mi khempeuh’ mai hi lo, Pasian’ teel kholhsa a teci, kote bek mai-ah hong kilat nadingin thu a pia hi. Sihna pan a thawhkik khit ciangin amah tawh an ka nekhawm uh hi.
  </para>
  <para style="p">
    <verse number="42" style="v"/>Amah in ‘Mi khempeuh kiangah thuhilh un la, mi nungta leh misite thu khen dingin Pasian’ koihsa mi in tua mi ahi hi ci-in teci na pang un,’ ci-in kote thu hong pia hi.
  </para>
  <para style="p">
    <verse number="43" style="v"/>Amah a um mi khempeuh in ama min hangin mawhna maisakna a ngah ding hi ci-in Pasian’ kamsangte khempeuh in teci a pang zo uh hi,” ci-in thu a hilh hi.
  </para>
  <para style="p">
    <verse number="44" style="v"/>Piter in thu a hilh lai takin ama thu a za khempeuh tungah Kha Siangtho a tung hi.
  </para>
  <para style="p">
    <verse number="45" style="v"/>Piter tawh a paikhawm Pasian thu-um vunatte khempeuh in Gentailte tungah Kha Siangtho a tung a muh uh ciangin a lungmang uh hi.
  </para>
  <para style="p">
    <verse number="46" style="v"/>Bang hang hiam i cih leh, tua mite in kamtuam tawh pau-in, Pasian’ min a phat uh cih a za uh hi.
  </para>
  <para style="p">
    <verse number="47" style="v"/>Tua ciangin Piter in, “Eite bangin Kha Siangtho a ngahte in tui sungah kibaptaiz loh nadingin kua in tui a kham zo hiam?” a cih ciangin,
  </para>
  <para style="p">
    <verse number="48" style="v"/>amaute Zeisu Khazih’ min tawh kibaptaiz dingin thu a pia hi. Piter ni tawmkhat sung a tam lai na’ngin a thuum uh hi.
  </para>
  <chapter number="11" style="c"/>
  <para style="p">
    <verse number="1" style="v"/>Gentailte in Pasian’ thu a san’ uh Judah gamah a om sawltakte leh u leh naute in a za uh hi.
  </para>
  <para style="p">
    <verse number="2" style="v"/>Piter in Jerusalem khua-ah a paitoh ciangin vunatte in,
  </para>
  <para style="p">
    <verse number="3" style="v"/>“Nang in vunat lote kiangah pai-in amau tawh an na ne khawm hi,” ci-in a mawhsak uh hi.
  </para>
  <para style="p">
    <verse number="4" style="v"/>Piter in a kizom a kizomin a gen-inah:
  </para>
  <para style="p">
    <verse number="5" style="v"/>“Keimah in Joppa khua sungah thu ka ngen hi. Ka nget lai takin mang sungah vantung panin kiu li tawh a kikhaisuk puanza tawh kibang na khat ka muh leh, keima kiangah hong tungsuk hi.
  </para>
  <para style="p">
    <verse number="6" style="v"/>Hih puan a tel takpi-in en a, ka ngaihsut lai takin leitungah khe li nei ganhingte tawh, gamsate tawh, bokvak ganhingte tawh, vana vasate tawh ka mu hi.
  </para>
  <para style="p">
    <verse number="7" style="v"/>‘Piter aw, tho in, go in la, ne in,’ hong ci aw khat ka za hi.
  </para>
  <para style="p">
    <verse number="8" style="v"/>Keimah in, ‘Topa aw, tua bang hi thei lo hi. Bang hang hiam na cih leh, a nin a siangtho lote keima kam sungah khatvei beek a tum ngei kei hi,’ ka ci hi.
  </para>
  <para style="p">
    <verse number="9" style="v"/>‘Pasian in a sian’ thosakte a siangtho lo na sa kei in,’ ci-in vantung panin nihvei aw in hong ci hi.
  </para>
  <para style="p">
    <verse number="10" style="v"/>Tua mah bangin thumvei a hih khit ciangin tua khempeuh vantungah a kaito kik hi.
  </para>
  <para style="p">
    <verse number="11" style="v"/>Kaisaria khua pan ka kiangah hong sawl mi thum in thakhatin ka omna inn kiangah a ding uh hi.
  </para>
  <para style="p">
    <verse number="12" style="v"/>Kha Siangtho in, ‘Na lung himawh sak loin amau tawh na paikhawm in,’ hong ci hi. Hih unau gukte in zong keimah tawh a paikhawm uh a, tua mipa’ innah a tum uh hi.
  </para>
  <para style="p">
    <verse number="13" style="v"/>Amah in, ‘Vantungmi khat in ka inn sungah ding-a om ka mu a, ‘Joppa khua-ah a min thak Piter kici Simon sam dingin sawl in.
  </para>
  <para style="p">
    <verse number="14" style="v"/>Tua pa in nangmah leh na innkuanpihte gupna na ngah nadingun hong hilh ding hi,’ hong ci hi’ ci-in hong gen hi.
  </para>
  <para style="p">
    <verse number="15" style="v"/>Keimah in thuhilh ka kipat lai takin, amasa-a eite tungah Kha Siangtho a hong tun’ mah bangin amaute tungah a tung hi.
  </para>
  <para style="p">
    <verse number="16" style="v"/>‘Johan in tui sungah hong baptaiz hangin note in Kha Siangtho sungah na kibaptaiz ding uh hi,’ ci-in Topa’ thugenna ka phawk hi.
  </para>
  <para style="p">
    <verse number="17" style="v"/>Tua ahih ciangin eite in Topa Zeisu Khazih’ thu i up ciangin Pasian in thupha hong piak mah bangin Pasian in tuate a piak leh, Pasian a nial dingin kei kua ka hi hiam?” ci-in Piter in a gen hi.
  </para>
  <para style="p">
    <verse number="18" style="v"/>Amaute in hih thu a zak uh ciangin nial loin, “Pasian in Gentailte zong a nuntak nadingin kisikkikna thu a pia hi,” ci-in Pasian a phat uh hi.
  </para>
  <para style="p">
    <verse number="19" style="v"/>Stefen tungah kibawlsiatna thu hangin a kithehthang mite in Foenisia gam leh Saipras gam leh Antiok khua dongin a pai uh a, Judah mite kiang bekah Pasian’ thu a hilh uh hi.
  </para>
  <para style="p">
    <verse number="20" style="v"/>Ahih hangin Saipras mi leh Sairin mi kimkhat in Antiok khuapi-ah a tun’ uh ciangin Topa Zeisu’ Lungdamna Thu Grik mite kiangah zong a hilh uh hi.
  </para>
  <para style="p">
    <verse number="21" style="v"/>Pasian’ khut in amaute tawh omkhawm a, thu-um mi tampi in Pasian kiangah a kihei uh hi.
  </para>
  <para style="p">
    <verse number="22" style="v"/>Tua mite thute Jerusalem khua pawlpite in a zak uh ciangin Antiok khua-ah Barnabas a sawl uh hi.
  </para>
  <para style="p">
    <verse number="23" style="v"/>Barnabas a tun’ ciangin Pasian’ hehpihna thupha a muh ciangin a lungdamin amaute in a lungsim tawh Pasian beel dingin mi khempeuh a hansuah hi.
  </para>
  <para style="p">
    <verse number="24" style="v"/>Bang hang hiam i cih leh, Barnabas in mipha hi a, Kha Siangtho leh thu-upna tawh dim a, Topa tawh mi tampi a kibehlap hi.
  </para>
  <para style="p">
    <verse number="25" style="v"/>Tua khit ciangin Saul a zong dingin Barnabas paikhia a, Tarsas khua a tung hi.
  </para>
  <para style="p">
    <verse number="26" style="v"/>A muh ciangin Antiok khua-ah a paipih hi. Tuate in pawlpi tawh kum khat omkhawm uh a, mi tampi kiangah thu a hilh uh hi. Zeisu’ nungzuite in Antiok khua-ah Christian a kici masa bel hi.
  </para>
  <para style="p">
    <verse number="27" style="v"/>Tua lai takin Jerusalem khua panin Antiok khua-ah Pasian’ kamsangte hong tung uh hi.
  </para>
  <para style="p">
    <verse number="28" style="v"/>Tuate lakah Agabas kici khat in ding a, “Gam khempeuh sungah kial hong tung ding hi,” ci-in Kha Siangtho tawh a hilh hi. Tua kialpi in kumpipa Klaudias a man’ lai-in a hong tung hi.
  </para>
  <para style="p">
    <verse number="29" style="v"/>Nungzuite in a hih theih zah ciat bangun Judah gamah a om u leh naute kiangah huhna sum khak dingin a vaihawm uh hi.
  </para>
  <para style="p">
    <verse number="30" style="v"/>Tua mah bangin a bawl uh a, upate kiangah Barnabas leh Saul te’ khut tawh a khak uh hi.
  </para>
  <chapter number="12" style="c"/>
  <para style="p">
    <verse number="1" style="v"/>Tua lai takin Herod kumpipa in pawlpite kimkhat a kibawlsiat theih nadingin thu pia a,
  </para>
  <para style="p">
    <verse number="2" style="v"/>Johan’ sanggampa Jeim namsau tawh a that hi.
  </para>
  <para style="p">
    <verse number="3" style="v"/>Hih thu hangin Judah mite a nuam uh a muh ciangin Piter zong a man hi. Tua lai takin Silngo-omlo Anlum pawikham hun ahi hi.
  </para>
  <para style="p">
    <verse number="4" style="v"/>Amah in Piter a mat khit ciangin galkap li tek a om, galkap pawl li kemsak a, thong sungah a khia hi. Paisan pawi ni a bei khit ciangin mi honpi mai-ah lahkhiat ding a hanciam hi.
  </para>
  <para style="p">
    <verse number="5" style="v"/>Tua ahih ciangin Piter in thong sungah a om lai takin pawlpite in Pasian kiangah amah ading hahkatin thu a ngetsak uh hi.
  </para>
  <para style="p">
    <verse number="6" style="v"/>Herod kumpipa in a lakkhiat hun dek tak ni zanin Piter sikkhau nih tawh kihen a, galkap nih kikalah ihmu a, thong kong mai-ah a cingte in a cing uh hi.
  </para>
  <para style="p">
    <verse number="7" style="v"/>Pasian’ vantungmi khat in ama kiangah ding a, thong inn sungah khuavak a tang hi. Vantungmi in Piter’ pang beeng a, phongin, “Tho mengmeng in,” a cih ciangin sikkhaute a khut tung pan a kitolkhia hi.
  </para>
  <para style="p">
    <verse number="8" style="v"/>Vantungmi in, “Na kawnggak gak in la, na khedap bulh in,” a cih ciangin tua mah bangin a hih hi. “Na puan silh in la, hong zui in,” a ci hi.
  </para>
  <para style="p">
    <verse number="9" style="v"/>Piter paikhia a, vantungmi’ nung a zuih hangin vantungmi ahih takpi lam thei loin, mangmu a kisa hi.
  </para>
  <para style="p">
    <verse number="10" style="v"/>A cingte mun khatna leh mun nihna khengin, khua sungah lutna sik kongpi a tun’ uh ciangin, ama thu thu-in amau ading kihong a, amaute a paikhia uh a, lam khat a pai khit uh ciangin thakhatin vantungmi in Piter tawh kikhenin a paikhia hi.
  </para>
  <para style="p">
    <verse number="11" style="v"/>Piter in khua a phawk khit ciangin, “Topa in vantungmi hong sawl a, Herod kumpipa’ khut leh Judah mite’ lametna sung pan kei hong suaktasak takpi ahih ka thei hi,” a ci hi.
  </para>
  <para style="p">
    <verse number="12" style="v"/>Tua bang a ngaihsut khit ciangin Marka, a min thak Johan’ nu Mari’ innah a pai hi. Tua san takah mi tampi hong kikhawm uh a, thu a ngen uh hi.
  </para>
  <para style="p">
    <verse number="13" style="v"/>Piter in kong a kiuh ciangin Roda min nei nungak khat in va ngai dingin a pai hi.
  </para>
  <para style="p">
    <verse number="14" style="v"/>Amah in Piter’ aw hi cih a theih ciangin a lungdam mahmah a, kong hong loin inn sungah tai a, “Piter kongkhak kiangah a ding hi,” ci-in a gen hi.
  </para>
  <para style="p">
    <verse number="15" style="v"/>Amaute in, “A hai hi teh,” a cih uh ciangin, amah in, “Piter om takpi hi,” a ci teitei hi. Amaute in, “Piter’ vantungmi hi ding hi,” a ci uh hi.
  </para>
  <para style="p">
    <verse number="16" style="v"/>Piter in kong kiu lailai a, amaute in kong a hon’ ciangin a mu uh a, a lungmang uh hi.
  </para>
  <para style="p">
    <verse number="17" style="v"/>Amah in amaute pau lo-a a om na’ngun a khut a vaan khit ciangin Topa in amah thong sung pan bang ci-a lakhia hiam cih thu a gen hi. “Tua thu Jeim leh sawltakte kiangah va gen un,” a cih khit ciangin tua mun pan paikhia a, a mun dangah a pai hi.
  </para>
  <para style="p">
    <verse number="18" style="v"/>A zingsang ciangin Piter koi lamah a om hiam ci-in galkapte in a gamlum uh hi.
  </para>
  <para style="p">
    <verse number="19" style="v"/>Herod in amah zongsak a, a muh loh ciangun a cingte thu a dot khit ciangin a thatsak hi. Tua ciangin amah in Judah gam pan Kaisaria khua-ah paisukin, tua lai-ah tawlkhat a om hi.
  </para>
  <para style="p">
    <verse number="20" style="v"/>Herod kumpipa in Tai-ar leh Sidon khuapihte tungah heh a, amaute in a lungsim kikhatin ama kiangah a pai uh a, mangpa’ thu vaihawmpipa Blatas amau lawma a mat khit uh ciangin kilemna thu a gen uh hi. Bang hang hiam i cih leh, amaute gam in kumpipa gam panin an a ngah uh hi.
  </para>
  <para style="p">
    <verse number="21" style="v"/>A kiciam kholh ni-in Herod in kumpipuan silhin tokhom tungah tu a, amaute kiangah thu a gen hi.
  </para>
  <para style="p">
    <verse number="22" style="v"/>Mi honpite in, “Hih aw in mi’ aw hi lo Pasian’ aw ahi hi!” ci-in a kiko uh hi.
  </para>
  <para style="p">
    <verse number="23" style="v"/>Amah in Pasian’ min phat lo ahih ciangin Pasian’ vantungmi khat in thakhatin amah sat a, thante in a ne uh a, a si hi.
  </para>
  <para style="p">
    <verse number="24" style="v"/>Ahih hangin Pasian’ thu in khangto a, a kizel semsem hi.
  </para>
  <para style="p">
    <verse number="25" style="v"/>Barnabas leh Saul in a sep ding bang bang uh a zawh khit uh ciangun Marka kici a min thak Johan tonpihin, Jerusalem khua panin a ciah uh hi.
  </para>
  <chapter number="13" style="c"/>
  <para style="p">
    <verse number="1" style="v"/>Antiok khua pawlpi sungah kamsangte leh thuhilhte a om uh hi. Tuate in Barnabas, Niger kici Simeon, Sairin mi Lukias, Herod tawh a khangkhawm Manean leh Saul-te ahi uh hi.
  </para>
  <para style="p">
    <verse number="2" style="v"/>Topa’ na sem uh a, an a tan’ lai takun Kha Siangtho in “Barnabas leh Saul keima nasem ding ka sapsa bangin hong khenkhiat un,” a ci hi.
  </para>
  <para style="p">
    <verse number="3" style="v"/>Tua ciangin an tangin thu a nget khit uh ciangin, a tunguh ah a khut uh a ngak khit uh ciangin a pai sak uh hi.
  </para>
  <para style="p">
    <verse number="4" style="v"/>Tua bangin Kha Siangtho in amaute pai sak a, Seleukia khua-ah a paisuk uh hi. Tua khua panin teembaw tuangin Saipras gamah a tung uh hi.
  </para>
  <para style="p">
    <verse number="5" style="v"/>Salamis khua-ah a om lai takun Judah mite’ kikhopna inn sungah Pasian’ thu a hilh uh hi. Johan in amaute huh dingin a om
  </para>
  <para style="p">
    <verse number="6" style="v"/>Pafos khua dongin tua gam khempeuh a paisuak khit uh ciangin Pafos khua-ah tung uh a, Judah mi dawi aisan ahi, a min Bar-Zeisu kici thuzuau kamsangpa khat a mu uh hi.
  </para>
  <para style="p">
    <verse number="7" style="v"/>Tua pa in a pil mahmah Sargias Pawlas mangpa kiangah a om hi. Tua mangpa in Pasian’ thu za nuamin, Barnabas leh Saul a sam hi.
  </para>
  <para style="p">
    <verse number="8" style="v"/>Ahih hangin mi bum theipa ahi Elimas in amaute nial a, mangpa in thu up loh nadingin a bawl hi.
  </para>
  <para style="p">
    <verse number="9" style="v"/>Ahih hangin Paul kici Saul in Kha Siangtho tawh dimin tua pa lim takin enin,
  </para>
  <para style="p">
    <verse number="10" style="v"/>“Thuzuaute leh kheemna pawl khempeuh tawh a dim, dawimangpa’ ta, thuman thutak’ gal aw, Pasian’ Lampi tang siasak dingin tawp lo ding na hi hiam?
  </para>
  <para style="p">
    <verse number="11" style="v"/>Tu-in na tungah Pasian’ khut om ding a, ni mu loin tawlkhat na mit taw ding hi,” a cih ciangin thakhatin meii leh khuamial in a tungah tung a, a khut kilenin a paipih dingin mi kawi zon’in a om hi.
  </para>
  <para style="p">
    <verse number="12" style="v"/>Tua thu a muh ciangin mangpa in Pasian’ thu lamdangsa-in a um hi.
  </para>
  <para style="p">
    <verse number="13" style="v"/>Paul leh a lawmte in Pafos khua panin teembaw tungah tuangin Pamfilia gam sung Perga khua-ah a tung uh hi. Tua khua panin Johan in amaute tawh kikhen a, Jerusalem khua-ah a ciah hi.
  </para>
  <para style="p">
    <verse number="14" style="v"/>Amaute in Perga gam a paisuak uh a, Pisidia gam sung Antiok khua-ah a tung uh a, Nipi ni-in kikhopna inn sungah tumin, a tu uh hi.
  </para>
  <para style="p">
    <verse number="15" style="v"/>Thukhamna Lai leh Pasian’ kamsangte’ lai a sim khit ciangin kikhopna inn ukpa in amaute kiangah paisakin, “Ute naute aw, mite thu hilh ding na neih uh leh, thu hong gen un,” a ci hi.
  </para>
  <para style="p">
    <verse number="16" style="v"/>Tua lai takin Paul ding a, a khut vaanin thu a hilh inah:
  </para>
  <para style="p">
    <verse number="17" style="v"/>Hih Israel mipawlte Pasian in i pu i pate teel a, Izipt gamah a om lai takun, tua mite pahtawi a, tua san tak panin a khut tawh a paikhiatpih hi.
  </para>
  <para style="p">
    <verse number="18" style="v"/>Kum sawmli tawntung gampa lakah naungeek bangin kemin a vaak hi.
  </para>
  <para style="p">
    <verse number="19" style="v"/>Kanaan gam sung mipawl sagih a suksiat khit ciangin tuate gam ama mite in a luah dingun kum zali leh sawmnga tawntung a hawmsak hi.
  </para>
  <para style="p">
    <verse number="20" style="v"/>Tua nung ciangin kamsangpa Samuel dongin thukhen mangte a pia hi.
  </para>
  <para style="p">
    <verse number="21" style="v"/>Tua nung ciangin amaute in kumpipa ding ngen uh a, Benjamin pawl mi Kish’ tapa Saul kum sawmli tawntung a pia hi.
  </para>
  <para style="p">
    <verse number="22" style="v"/>Tua pa a khinkhiat khit ciangin David kumpipa a koih hi. ‘Ka deih bangin a sem ding, ka lungsim tawh kituak mi, Jessi’ tapa David ka mu zo hi,’ ci-in amah ading teci a pang hi.
  </para>
  <para style="p">
    <verse number="23-24" style="v"/>Johan in amah a pai ma-in Israel mi khempeuh kiangah kisikkik nading baptaizna thu a hilhkholh lai takin tua David’ suante lakah Pasian in a ciamsa mah bangin Israelte ading Gumpa Zeisu a piangsak hi.
  </para>
  <para style="p">
    <verse number="25" style="v"/>Tua Johan in a nasepna a zawh lai takin, ‘Kei in kua mi ka hi hong um na hi uh hiam? Amah ka hi kei hi. Ahih hangin ka nungah hong pai mi khat a om lai hi. Ama khedap sut ding ka kilawm kei hi,’ a ci hi.
  </para>
  <para style="p">
    <verse number="26" style="v"/>“Abraham’ suan akipan ute naute leh no lakah Pasian a kihtate aw, hih gupna thu eite kiangah hong khak zo hi.
  </para>
  <para style="p">
    <verse number="27" style="v"/>Bang hang hiam na cih uh leh, Jerusalem khuapihte leh amau ukte in amah ahi zongin, Nipi ni simin a kisim Pasian’ kamsangte’ lai ahi zongin thei lo uh ahih ciangin tua thute a tungsak dingin Zeisu a daantat uh hi.
  </para>
  <para style="p">
    <verse number="28" style="v"/>A sih nading a kituak thu khatbeek a muh loh uh hangin, thah dingin Pilat mangpa kiangah a ngen uh hi.
  </para>
  <para style="p">
    <verse number="29" style="v"/>Ama thu a kigelhkhol a tun’sak khit uh ciangin singlamteh tung pan a lakhia uh a, han sungah a vui uh hi.
  </para>
  <para style="p">
    <verse number="30" style="v"/>Ahih hangin sihna sung panin Pasian in a nungta kiksak a,
  </para>
  <para style="p">
    <verse number="31" style="v"/>Galile gam panin Jerusalem khua-ah nungzuite mai-ah ni tampi sung a kilang hi. Tua mite in mite mai-ah tu lai takin amah ading teci ahi uh hi.
  </para>
  <para style="p">
    <verse number="32-33" style="v"/>‘Ka tapa na hi hi. Tu ni-in na Pa ka suak hi,’ ci-in Late Lai Siangtho Nambat nihna sungah a kigelhkholh mah bangin Pasian in Zeisu nungtakik sak a, i pu i pate kiangah a piak kiciamna ei a tate tungah hong tung sak hi ci-in Lungdamna Thu nomau kiangah kong paipih uh hi.
  </para>
  <para style="p">
    <verse number="34" style="v"/>‘David kiangah a siangtho leh kip taka ka piak hehpihna thupha note kong pia ding hi,’ ci-in a genkholh mah bangin, tua Topa sihna pan a nungtakik sak a, a nung ciangin a muat nawn kei ding hi.
  </para>
  <para style="p">
    <verse number="35" style="v"/>Bang hang hiam na cih uh leh, ‘Na Mi Siangtho a muat nading ka pia kei ding hi,’ ci-in Late Lai Siangtho adang sungah a gen hi.
  </para>
  <para style="p">
    <verse number="36" style="v"/>David in Pasian’ deih bangin ama khan’ lai-in na a sep khit ciangin si a, a pute a pate tawh kivui khawm a, muatna a thuak hi.
  </para>
  <para style="p">
    <verse number="37" style="v"/>Pasian in sihna panin a nuntakkik sakpa in ahih leh, muatna a thuak kei hi.
  </para>
  <para style="p">
    <verse number="38" style="v"/>Tua ahih ciangin ute naute aw, tua pa hangah mawhna kimaisakna thu nomau kiangah hong kihilh zo hi ci-in na thei ta un.
  </para>
  <para style="p">
    <verse number="39" style="v"/>Amah a um khempeuh in Moses’ Thukham hangah suakta zo lote zong amah hang inah na suakta thei uh hi.
  </para>
  <para style="p">
    <verse number="40" style="v"/>Tua bang ahih leh, Pasian’ kamsangte’ thu in note tungah a tun’ loh nading na kikem un.
  </para>
  <para style="p">
    <verse number="41" style="v"/>Tua thu in:
  </para>
  <para style="p">
    <verse number="42" style="v"/>Paul leh Barnabas kikhopna inn panin a paikhiat lai takun Nipi ni kik ciangin hih thu hilh dingin amaute in a ngen uh hi.
  </para>
  <para style="p">
    <verse number="43" style="v"/>Kikhopna a bei khit ciangin Judah mi leh Judah ngeina sungah a tum Pasian zahtak mi tampite in Paul leh Barnbas nung a zui uh a, Pasian’ hehpihna thupha sungah a kip nadingun amaute in thu hilhin, a hansuah uh hi.
  </para>
  <para style="p">
    <verse number="44" style="v"/>Nipi ni kik ciangin Pasian’ thu ngai dingin khuazang dektak a kikhawm uh hi.
  </para>
  <para style="p">
    <verse number="45" style="v"/>Ahih hangin Judah mite in mihonpi a muh uh ciangin haza uh a, Paul’ thuhilhna a gensia uh hi.
  </para>
  <para style="p">
    <verse number="46" style="v"/>Paul leh Barnabas in, “Note kiangah Pasian’ thu hilh masa dingin thu a om hi. Ahih hangin no na paikhia uh a, nuntak tawntungna ngah dingin kilawm kisa lo na hih uh ciangin, Pasian in kote thu hong piak mah bangin Gentailte kiangah ka kihei ding uh hi.
  </para>
  <para style="p">
    <verse number="47" style="v"/>Bang hang hiam na cih uh leh, Pasian’ thupiakna in:
  </para>
  <para style="p">
    <verse number="48" style="v"/>Gentailte in hih thu a zak uh ciangin a lung uh a dam mahmah a, Pasian’ thu a phat uh hi. Nuntakna ngah ding Pasian in a teelsate in thu a um uh hi.
  </para>
  <para style="p">
    <verse number="49" style="v"/>Topa’ thu in tua gam khempeuh ah a kizel hi.
  </para>
  <para style="p">
    <verse number="50" style="v"/>Ahih hangin Judah mite in Pasian a zahtak numei liante leh khua sung miliante a hansuah uh a, Paul leh Barnabas bawlsia-in, amau khua sung pan a hawlkhia uh hi.
  </para>
  <para style="p">
    <verse number="51" style="v"/>Ahih hangin amaute in a khepeek tungah leivui amau langkhatah sin’ khiatin, Ikonium khua-ah a pai uh hi.
  </para>
  <para style="p">
    <verse number="52" style="v"/>Nungzuite in lungdamna leh Kha Siangtho tawh a kidim uh hi.
  </para>
  <chapter number="14" style="c"/>
  <para style="p">
    <verse number="1" style="v"/>Ikonium khua Judah mi kikhopna inn sungah a lut uh a, thu a hilh uh ciangin, Judah mi leh Grik mi tampite in a um uh hi.
  </para>
  <para style="p">
    <verse number="2" style="v"/>Thu-um lo Judah mite in unaute a huat bawlna dingun Gentailte a hansuah uh hi.
  </para>
  <para style="p">
    <verse number="3" style="v"/>Tua ahih ciangin a sawtpi tua san takah a om uh a, lau loin Topa’ min tawh thu a hilh uh hi. Topa in amaute’ khut tungah lim leh nalamdang bawl dingin thu pia-in, ama hehpihna thu ading teci a pang hi.
  </para>
  <para style="p">
    <verse number="4" style="v"/>Khua sung mi honpite a kikhen uh a, kimkhat in Judah mite lamah, kimkhat in sawltakte lamah a kipawl uh hi.
  </para>
  <para style="p">
    <verse number="5" style="v"/>Gentailte leh Judahte in upate tawh bawlsia uh a, suang tawh a deng dingin nakpi-in a delh ding uh,
  </para>
  <para style="p">
    <verse number="6" style="v"/>amaute in a theihkholh uh ciangin Likaonia khua, Listra khua leh Derbe khua akipan,
  </para>
  <para style="p">
    <verse number="7" style="v"/>tua khua kim gamah a tai uh a, tua gamah Lungdamna Thu a hilh uh hi.
  </para>
  <para style="p">
    <verse number="8" style="v"/>Listra khua-ah a nu gil sung pan a khe zaw a, khatvei beek lam pai ngei lo thahat lo mi khat in tu-in a om hi.
  </para>
  <para style="p">
    <verse number="9" style="v"/>Amah in Paul’ thu a ngaih lai takin Paul in amah a tel-et ciangin a dam theih nading upna a neih a muh ciangin,
  </para>
  <para style="p">
    <verse number="10" style="v"/>“Na khe tawh na dingtang ta in,” ci-in nakpi-in a kiko ciangin, tua pa ding-in lam a pai hi.
  </para>
  <para style="p">
    <verse number="11" style="v"/>Paul hihna mihonpite in a muh uh ciangin, “Pasiante in mi meel bangin eite kiangah hong kumsuk hi,” ci-in Likaonia pau-in a kiko uh hi.
  </para>
  <para style="p">
    <verse number="12" style="v"/>Barnabas pen Zeas ci uh a, Paul in thugen penpa ahih ciangin Hermes a ci uh hi.
  </para>
  <para style="p">
    <verse number="13" style="v"/>Khua mai-ah a om Zeas biakna innpi siampipa in pak leh bawngpi la-in kongpi kiangah paipih a, mihonpi tawh bia dingin a kisa uh hi.
  </para>
  <para style="p">
    <verse number="14" style="v"/>Sawltakpi Paul leh Barnabas-te in a zak uh ciangin a puan balkek uh a, mihonpi lakah tai-in
  </para>
  <para style="p">
    <verse number="15" style="v"/>“Mite aw, bang hangin hih bangin bawl na hi uh hiam? Komau in note tawh kibang lungsim nei mite ka hi uh a, hih a mawkna paaikhia-in van leh lei, tui lianpi akipan leh a sungah a om teng a piangsak a nungta Pasian kiangah na kihei nadingun Lungdamna Thu kong hilh uh hi.
  </para>
  <para style="p">
    <verse number="16" style="v"/>Tua Pasian in khang masa hun lai-in mipawl khempeuhte in, amau ut bangin a gamtat nading uh thu a pia hi.
  </para>
  <para style="p">
    <verse number="17" style="v"/>Ahih hangin tecipan’na om loin amahmah a kinusia kei hi; amah in ama gitna hong lakin, vantung pan guahtui leh amau hun ciat a, a gah an hong pia hi; amah in an tampi hong pia-in na lungtang uh lungnopna tawh hong dimsak hi,” a ci hi.
  </para>
  <para style="p">
    <verse number="18" style="v"/>Tua thu tawh mi honpite in a biak loh nadingun haksapi-in a kham uh hi.
  </para>
  <para style="p">
    <verse number="19" style="v"/>Ahih hangin Antiok khua leh Ikonium khua panin Judah mite hong pai uh a, mihonte a hansuah khit uh ciangin Paul suang tawh a deng uh a, a si khin ta hi ci-in khua nawlah a kaikhia uh hi.
  </para>
  <para style="p">
    <verse number="20" style="v"/>Ahih hangin nungzuite in ama kimkot ah a om lai takun tho a, khua sungah a tum kik hi. Zingsang ciangin Barnabas tawh taikhia a, Derbe khua-ah a tung uh hi.
  </para>
  <para style="p">
    <verse number="21" style="v"/>Amaute in tua khua sungah Lungdamna Thu a hilh uh a, tampitak nungzuite a suaksak khit uh ciangin Listra khua, Ikonium khua leh Antiok khua-ah ciahkik-in, nungzuite a lungkipsak uh a,
  </para>
  <para style="p">
    <verse number="22" style="v"/>“Eite in gimna tampi thuakin Pasian’ Gam sungah i tum ding ahi hi,” ci-in upna sungah a kip nadingun, hansuahin thu a hilh uh hi.
  </para>
  <para style="p">
    <verse number="23" style="v"/>Pawlpite khempeuh ah amaute’ adingin upate a koih sak uh a, an tangin thu a nget khit uh ciangin, amaute in a up uh Pasian’ khut sungah a ap uh hi.
  </para>
  <para style="p">
    <verse number="24" style="v"/>Pisidia gamah a paisuak uh a, Pamfilia gamah a tung uh hi.
  </para>
  <para style="p">
    <verse number="25" style="v"/>Perga khua-ah Pasian’ thu a hilh khit uh ciangin Attalia khua-ah a paisuk uh hi.
  </para>
  <para style="p">
    <verse number="26" style="v"/>Tua khua panin tu-in a zawh khitsa a nasep adingin Pasian’ hehpihna thupha sungah ki-ap uh a, teembaw tuangin Antiok khua a tungkik uh hi.
  </para>
  <para style="p">
    <verse number="27" style="v"/>A tun’ uh ciangin pawlpite kikhawmsak uh a, amaute tungah Pasian’ bawlna leh Gentailte ading thu upna kong kihon’na thu teng a zasak uh hi.
  </para>
  <para style="p">
    <verse number="28" style="v"/>Nungzuite tawh sawtpi a omkhawm uh hi.
  </para>
  <chapter number="15" style="c"/>
  <para style="p">
    <verse number="1" style="v"/>Judah gam panin mi kimkhatte hong pai uh a, “Note in Moses’ Thukham bangin vun na at kei uh leh, gupna na ngah kei ding uh hi,” ci-in ute naute kiangah a gen uh hi.
  </para>
  <para style="p">
    <verse number="2" style="v"/>Paul leh Barnabas in tua mite tawh tampi a kinial, a kiseel khit uh ciangin Paul, Barnabas leh adang thu-um kimkhatte tua thu kikum dingin Jerusalem khua-ah a om sawltakte leh pawlpi upate’ kiangah a paisak uh hi.
  </para>
  <para style="p">
    <verse number="3" style="v"/>Pawlpite in amau lampi-ah kha-in, Paul leh Barnabas in Foenisia leh Samaria gam lam a tawn uh a, Gentailte kiheina thu a zaksak uh ciangin ute naute in nakpi-in a lungdam uh hi.
  </para>
  <para style="p">
    <verse number="4" style="v"/>Amaute Jerusalem khua a tun’ uh ciangin pawlpi leh sawltakte leh upate in a tungsak uh a, amau tungah Pasian hihna thu khempeuh a zasak uh hi.
  </para>
  <para style="p">
    <verse number="5" style="v"/>Farisai pawl lakah a um kimkhat in a ding uh a, “Gentailte in vun at a, Moses’ Thukham a zuih na’ng uh thu hilh ding a kilawm hi,” a ci uh hi.
  </para>
  <para style="p">
    <verse number="6" style="v"/>Sawltakte leh upate in tua thu vaihawm dingun a kikhawm uh hi.
  </para>
  <para style="p">
    <verse number="7" style="v"/>A tampi mah a kiseel khit uh ciangin Piter in ding a, thu a gen-inah: “Ute naute aw, Topa Pasian in a masa-in note lak pan keima kam tawh Gentailte in Lungdamna Thu za uh a, a up nadingun hong teel na thei uh hi.
  </para>
  <para style="p">
    <verse number="8" style="v"/>Lungsim a thei Pasian in Kha Siangtho kote hong piak mah bangin amaute kiangah pia-in,
  </para>
  <para style="p">
    <verse number="9" style="v"/>amaute leh eimaute atuam atuam khen loin upna tawh, amaute lung sungah siangthosakin amau ading teci a pang hi.
  </para>
  <para style="p">
    <verse number="10" style="v"/>Tua bang ahih leh, eite ahi zongin, i pu i pate ahi zongin, a puak zawh loh hakkol nungzuite’ ngawng tungah suan dingin bang hangin Pasian na ze-et uh hiam?
  </para>
  <para style="p">
    <verse number="11" style="v"/>I Topa Zeisu’ hehpihna bek tawh tua mite in gupna a ngah khit mah bangin, eite in zong gupna i ngah hi cih thu i um hi,” a ci hi.
  </para>
  <para style="p">
    <verse number="12" style="v"/>Barnabas leh Paul in amaute tungah Gentailte kiangah Pasian in nalamdang leh lim a bawlna thu a zaksak lai takun mihonpite in pau loin a ngai uh hi.
  </para>
  <para style="p">
    <verse number="13" style="v"/>Amaute in a gen khit uh ciangin Jeim in a gen-inah:
  </para>
  <para style="p">
    <verse number="14" style="v"/>“Ute naute aw, kei thu ngai lai ta un. Pasian in ama min ading Gentailte sung pan kimkhat a teelkhiat ding, amasa-in amau kiangah a pai zawh thu Simon in hong hilh zo hi.
  </para>
  <para style="p">
    <verse number="15" style="v"/>Lai Siangtho sungah a kigelh mah bangin tua thu in kamsangte thu tawh kibang hi.
  </para>
  <para style="p">
    <verse number="16" style="v"/>Tua thu in:
  </para>
  <para style="p">
    <verse number="17" style="v"/>A sia gawpsate zong, ka bawl kik khit ciangin Ka dingsak kik ding hi,
  </para>
  <para style="p">
    <verse number="18" style="v"/>ci-in a cil pan hih thu hong theisak Pasian in a gen hi,’ ci-in kigelh hi.
  </para>
  <para style="p">
    <verse number="19" style="v"/>Tua ahih ciangin Gentailte lak pan Pasian kiangah hong kiheite bawlsia loin,
  </para>
  <para style="p">
    <verse number="20" style="v"/>milim kihhuaite ahi zongin, numei tawh khialhna ahi zongin, gawl meek kithat sa ahi zongin, si ahi zongin, a tan’ nadingun a vaikhak ding kilawm ka sa hi.
  </para>
  <para style="p">
    <verse number="21" style="v"/>Bang hang hiam na cih uh leh, tanglai panin kikhopna innah Moses’ Thukham Lai Siangtho Nipi ni simin kisimin, khua khempeuh ah thuhilhte a om uh hi,” ci-in a gen hi.
  </para>
  <para style="p">
    <verse number="22" style="v"/>Tua ciangin sawltakte leh upate leh pawlpi khempeuh in amaute lakah, unaute lakah milian ahi uh Barsabbas, a min thak Judah leh Silas teelin, Antiok khua-ah Paul leh Barnabas tawh pai khawmsak leng a hoih hi ci-in a ki-awi uh hi.
  </para>
  <para style="p">
    <verse number="23" style="v"/>Amaute in lai khat gelh uh a, tuate’ khut tawh hih bangin a khak uh hi: “Sawltakte leh upate ahi uh ute naute in Antiok khua akipan Siria gam leh Kilikia gamah a om Gentail ute naute kiangah itna lai tawh kong zasak uh hi.
  </para>
  <para style="p">
    <verse number="24" style="v"/>Mi kimkhatte in ko thupiak lohin kote kiang panin a paikhia uh a, note lungsim uh hong lumletin, hong gimsak zo cih thu ka za uh hi.
  </para>
  <para style="p">
    <verse number="25" style="v"/>Tua ahih ciangin kote in Topa Zeisu’ min hangin a nuntakna a paaikhia ka it uh
  </para>
  <para style="p">
    <verse number="26" style="v"/>Barnabas leh Paul tawh ka teel uh mite, note kiangah kong pai khawmsak nading uh ka ki-awi uh hi.
  </para>
  <para style="p">
    <verse number="27" style="v"/>Tua ahih ciangin note kiangah kam tawh hong zasak dingin Judas leh Silas kong paisak uh hi.
  </para>
  <para style="p">
    <verse number="28" style="v"/>Bang hang hiam na cih uh leh, milim biakna ganhing sa ahi zongin, si ahi zongin, a gawl meek kithat sa ahi zongin, numei tawh khiahlna ahi zongin
  </para>
  <para style="p">
    <verse number="29" style="v"/>na tan’ nading uh thukham sim loh van dang note tungah suat nading Kha Siangtho leh kote in ka ki-awi kei uh hi. Tuate tang le-uh teh note ading a pha ding hi. Na cidam ta un,” ci-in lai gelhin a pia hi.
  </para>
  <para style="p">
    <verse number="30" style="v"/>Tuate a kikhak khit uh ciangin Antiok khua-ah a pai uh a, mi honpi a kikhopsak khit uh ciangin laikhak a pia uh hi.
  </para>
  <para style="p">
    <verse number="31" style="v"/>Amaute in tua lai a sim khit uh ciangin tua noptuamna thute hanginah a lungdam uh hi.
  </para>
  <para style="p">
    <verse number="32" style="v"/>Judah leh Silas in Pasian’ kamsang ahih uh ciangin ute naute kiangah thu tampi hilhin, a lungkipsak uh hi.
  </para>
  <para style="p">
    <verse number="33" style="v"/>Amaute in sawtpi a tam khit uh ciangin,
  </para>
  <para style="p">
    <verse number="34" style="v"/>lungdamna tawh amau in a sawltakte kiangah ute naute a ciahkik sak uh hi.
  </para>
  <para style="p">
    <verse number="35" style="v"/>Ahih hangin Paul leh Barnabas in Antiok khua-ah a om uh a, midangte tawh Topa’ thu hilhin a om uh hi.
  </para>
  <para style="p">
    <verse number="36" style="v"/>Ni tampi khit ciangin Paul in, “Eite in Topa’ thu i hilhnasa khuate-ah a om u leh naute bang ci-a om uh hiam ci-in en dingin paikik ni,” ci-in Barnabas kiangah a gen hi.
  </para>
  <para style="p">
    <verse number="37" style="v"/>Barnabas in Marka kici Johan sap ding a lungngai hi.
  </para>
  <para style="p">
    <verse number="38" style="v"/>Paul in Pamfilia khua panin Marka in amaute tawh kikhen ahih ciangin, tua banga nasem ding nung zui lo mipa pen sap loh dingin a ngaihsun hi.
  </para>
  <para style="p">
    <verse number="39" style="v"/>Tua thu hangin amaute khat leh khat a kinial ciangun a kikhen uh a, Barnabas in Marka a sap khit ciangin teembaw tungah tuangin Saipras gamah a pai hi.
  </para>
  <para style="p">
    <verse number="40" style="v"/>Ute naute in Pasian’ hehpihna sungah Paul a ap khit uh ciangin amah in Silas samin a paikhia hi.
  </para>
  <para style="p">
    <verse number="41" style="v"/>Amaute in pawlpi omsate kipsakin Siria gam leh Kilikia gam sungah a pai uh hi.
  </para>
  <chapter number="16" style="c"/>
  <para style="p">
    <verse number="1" style="v"/>Paul in Derbe khua leh Listra khua-ah a tung hi. Tua Listra khua-ah Timoti min nei nungzui khat a om hi. A nu in thu-um Judah numei ahi hi.
  </para>
  <para style="p">
    <verse number="2" style="v"/>A pa ahih leh, Grik mi ahi hi. Tua pa in Listra khua leh Ikonium khua-ah a om ute naute kiangah maipha a ngah mi ahi hi.
  </para>
  <para style="p">
    <verse number="3" style="v"/>Paul in amah a tonpih nuam hi. A pa Grik mi ahih lam tua gamah a om Judah mite in a theih manunah ama vun a atsak hi.
  </para>
  <para style="p">
    <verse number="4" style="v"/>Amaute in khuapite-ah a pai lai takun Jerusalem khua-ah a om sawltakte leh upate in thukhensatnate a man’ nadingun pawlpite a pia uh hi.
  </para>
  <para style="p">
    <verse number="5" style="v"/>Tua ahih ciangin pawlpite’ upna a kip semsem a, ni simin mimal a khang semsem uh hi.
  </para>
  <para style="p">
    <verse number="6" style="v"/>Frigia gam leh Galati gamah a paisuak khit uh ciangun Asia gamah Pasian thu hilh lo dingin Kha Siangtho in a kham hi.
  </para>
  <para style="p">
    <verse number="7" style="v"/>Misia gamah a tun’ uh ciangin Bithinia gamah pai ding thu a ngaihsut lai takun Zeisu’ Kha in thu a pia kei hi.
  </para>
  <para style="p">
    <verse number="8" style="v"/>Misia gam nawlah pai-in Troas khua-ah a tung uh hi.
  </para>
  <para style="p">
    <verse number="9" style="v"/>Zan ciangin Paul in mang a mu hi. Tua mang sungah Makedonia mi khat ding-in, “Makedonia gamah galkah in la, kote hong huh in,” ci-in a thuum hi.
  </para>
  <para style="p">
    <verse number="10" style="v"/>Paul in mang a muh khit ciangin Makedonia gamah pai-in, amaute kiangah Lungdamna Thu hilh dingin Pasian in kote hong sawl zo hi ci-in ka ciamteh ka ngaihsun uh ahih ciangin, tua gamah thakhatin pai na’ng ka hanciam uh hi.
  </para>
  <para style="p">
    <verse number="11" style="v"/>Tua ahih ciangin Troas khua panin teembaw tungah tuangin Somathroasia kici tuikulh gamah tang takin ka pai uh hi. A zingsang ciangin Neapolis khua-ah ka tung uh hi.
  </para>
  <para style="p">
    <verse number="12" style="v"/>Tua khua panin paikhia-in Rom khua kici Makedonia gam sungah a lianbel khua ahi, Filippi khua ka tung uh a, sawt veipi ka tam uh hi.
  </para>
  <para style="p">
    <verse number="13" style="v"/>Nipi ni-in komau in khua nawlah paikhia-in, thungetna mun om ngei-a ka upna uh gun gei-ah pai-in, ka tut khit uh ciangin tua san takah a kikhawm numeite thu ka hilh uh hi.
  </para>
  <para style="p">
    <verse number="14" style="v"/>Puansan a zuak Thiatira khua mi ahi, Pasian a bia numei a min Lidia in komau thu a za hi. Tua numei in Paul’ thuhilhna a san’ theih nadingin Pasian in ama lungsim a hon’sak hi.
  </para>
  <para style="p">
    <verse number="15" style="v"/>Amah in a innkuanpihte tawh a kibaptaiz khit ciangin, “Keimah in Topa sungah thu-um mi khat ka hihna nong up uh leh, keima innah hong tung un la, tam un,” ci-in thuumin, hong kho hi.
  </para>
  <para style="p">
    <verse number="16" style="v"/>Tua nung ciangin thungetna mun lam ka pai lai takun aisanin ama tote ading summeet ngah thei, dawi-lut sila nungak khat in kote hong dawn hi.
  </para>
  <para style="p">
    <verse number="17" style="v"/>Tua nungak in Paul leh komau hong zui a, “Hih mite in gupna Lampi eite hong hilh, Sang Pen Pasian’ nasemte ahi uh hi,” ci-in a kiko hi.
  </para>
  <para style="p">
    <verse number="18" style="v"/>Tua bangin ni tampi a hih hi. Paul in lungdam lo a, kihei-in, “Zeisu Khazih’ min tawh ama sung pan na paikhia in, thu kong pia hi,” a cih ciangin tua dawi in thakhatin a taikhia hi.
  </para>
  <para style="p">
    <verse number="19" style="v"/>Ama tote in summeet ngah na’ng lametna om lo hi cih a theih ciangun, Paul leh Silas man uh a, khua ukte mai-a sumbuk lamah a paipih uh hi.
  </para>
  <para style="p">
    <verse number="20" style="v"/>Thukhen mangte kiangah a tun’ uh ciangin, “Hih mite in Judah mi hi napi-in kote khua hong bawlsia uh a,
  </para>
  <para style="p">
    <verse number="21" style="v"/>Rom mi ahi eite in i san’ ding leh i zuih dinga kilawm lo ngeina thute hong hilh uh hi,” ci-in a ko uh hi.
  </para>
  <para style="p">
    <verse number="22" style="v"/>Mihonpite in amau langkhatah a ding uh a, thukhen mangte in amau puan balkek uh a, ciangpum tawh sat nadingin thu a pia uh hi.
  </para>
  <para style="p">
    <verse number="23" style="v"/>A tampi a liam khit uh ciangin, “Pha takpi na cing in,” ci-in thong ukpa vaikhakin thong sungah a khum uh hi.
  </para>
  <para style="p">
    <verse number="24" style="v"/>Thong ukpa in tua banga vaikhakna thu a ngah khit ciangin thong tawngnung sungah khumin, amau khe ah kol a bulh hi.
  </para>
  <para style="p">
    <verse number="25" style="v"/>Zan kim lai takin Paul leh Silas in thungenin Pasian’ min phatna la a sa uh a, thongkia mite in a ngaih lai takun,
  </para>
  <para style="p">
    <verse number="26" style="v"/>thakhatin zin nakpi liing a, thong innbul zong liing a, kongkhak khempeuh kihong a, mi khempeuh kisutkhia uh hi.
  </para>
  <para style="p">
    <verse number="27" style="v"/>Thong ukpa tho a, kongkhakte hon’sa-a om a muh ciangin, thongkiate khempeuh suakta khin hi ci-in a up ciangin a namsau a paai pan dok a, amahmah kithat dingin a kisa hi.
  </para>
  <para style="p">
    <verse number="28" style="v"/>Ahih hangin Paul in, “Nang tungah bangmah na hih kei in, kote khempeuh ka om uh hi,” ci-in nakpi-in a kiko hi.
  </para>
  <para style="p">
    <verse number="29" style="v"/>Thong ukpa in meivak a nget khit ciangin lut pahin, Paul leh Silas’ khe mai-ah bokin, launa tawh a liing hi.
  </para>
  <para style="p">
    <verse number="30" style="v"/>Amah in amaute inn pua-ah a paipih khit ciangin, “Tote aw, gupna ngah nadingin bang ka hih ding hiam?” ci-in a dong hi.
  </para>
  <para style="p">
    <verse number="31" style="v"/>Amaute in, “Topa Zeisu na up leh, nangmah tawh, na innkuanpihte tawh gupna na ngah ding uh hi,” ci-in,
  </para>
  <para style="p">
    <verse number="32" style="v"/>amah akipan a innkuanpihte Topa’ thu a hilh uh hi.
  </para>
  <para style="p">
    <verse number="33" style="v"/>Tua nai lai takin thong ukpa in Paul leh Silas la a, a kisatna ma a sawpsak khit ciangin, amah leh a innkuanpihte tawh thakhatin a kibaptaiz uh hi.
  </para>
  <para style="p">
    <verse number="34" style="v"/>Ama innah lutpih a, an vaak a, Pasian a up manin, a innkuanpihte khempeuh tawh a lungdam uh hi.
  </para>
  <para style="p">
    <verse number="35" style="v"/>A zingsang ciangin thukhen mangte in palik bute pai sakin, “Tua mite na khah un,” ci-in a vaikhak uh hi.
  </para>
  <para style="p">
    <verse number="36" style="v"/>Thong ukpa in, “Na kikhah nading uh thu thukhen mangte in hong paisak zo hi. Tua ahih ciangin tu-in na paikhia un la, nuam takin na pai un,” ci-in tua thute Paul kiangah a gen hi.
  </para>
  <para style="p">
    <verse number="37" style="v"/>Ahih hangin Paul in, “Rom mi ahi kote thukhen loin a kilangin a hong sat khit uh ciangin, thong sungah a hong khum zo uh hi. Tu-in hong khahkhia sim ding ahi uh hiam? Hi lo hi! Amaute hong pai hen la, a kilangin komau hong lakhia uh hen,” ci-in palik bute kiangah a gen hi.
  </para>
  <para style="p">
    <verse number="38" style="v"/>Palik bute in hih thu, thukhen mangte kiangah a koh uh ciangin, Paul leh Silas in Rom ahih lam a zak uh ciangin a lau mahmah uh a,
  </para>
  <para style="p">
    <verse number="39" style="v"/>amaute mah hong pai uh a, thuumin a lakkhiat khit uh ciangin khua sung pan a paikhiat nading a ngen uh hi.
  </para>
  <para style="p">
    <verse number="40" style="v"/>Tua ciangin Paul leh Silas in thong sung pan paikhia-in, Lidia’ innah a lut uh a, ute naute tawh kimu-in, amaute a lungkipsak khit uh ciangin a paikhia uh hi.
  </para>
  <chapter number="17" style="c"/>
  <para style="p">
    <verse number="1" style="v"/>Amaute in Amfipolis khua leh Apollonia khua-ah a ban’ khit uh ciangin, Thesalonika khua-ah a tung uh hi. Tua khua-ah Judah mi kikhopna inn a om hi.
  </para>
  <para style="p">
    <verse number="2" style="v"/>Paul in a ngeina bangin kikhopna innah tumin, amaute kiangah Nipi ni thumvei Lai Siangtho thu panin tuate tawh kiseel a,
  </para>
  <para style="p">
    <verse number="3" style="v"/>Khazih in sihna a thuak khit ciangin sihna pan a thawhkik nading thu om a, “Kong thu hilh Zeisu in Khazih ahi hi,” ci-in a tel takin lakin thu a hilh hi.
  </para>
  <para style="p">
    <verse number="4" style="v"/>Amaute kimkhat in thu um uh a, Pasian a bia uh Grikte tampi leh a minthang numeite in Paul leh Silas tawh a kipawl khawm uh hi.
  </para>
  <para style="p">
    <verse number="5" style="v"/>Ahih hangin Judah mite in eengin, mi gilo kimkhatte a sap khit uh ciangin, mihonpi kikhawmsak-in khua sung a gamlumsak uh a, Jason’ innah a uumcip uh a, amaute mite mai-ah kaihkhiat nading a zong uh hi.
  </para>
  <para style="p">
    <verse number="6" style="v"/>A muh loh uh ciangin Jason leh ute naute kimkhat khua ukte kiangah a paipih uh a, “Leitung gam khempeuh a kilumletsak hih mite in hih san dongin hong tung zo uh a, Jason in ama innah a tung sak hi.
  </para>
  <para style="p">
    <verse number="7" style="v"/>Tua mi khempeuh in Kaisar kumpipa thu nialin, ‘Zeisu kici kumpipa adang khat a om hi,’ a ci uh hi,” ci-in a kiko uh hi.
  </para>
  <para style="p">
    <verse number="8" style="v"/>Mihonpi akipan khua ukte in hih thu a zak uh ciangin a lungmang uh hi.
  </para>
  <para style="p">
    <verse number="9" style="v"/>Tua ciangin Jason akipan midangte kikhamna sum a piaksak khit uh ciangin a khah uh hi.
  </para>
  <para style="p">
    <verse number="10" style="v"/>Ute naute in Paul leh Silas zan lai takin Berea khua-ah thakhatin a paisak uh hi. Tua khua-ah a tun’ uh ciangin Judah mi kikhopna innah a tum uh hi.
  </para>
  <para style="p">
    <verse number="11" style="v"/>Tua mite in Thesalonika khua mite sangin a dikzaw uh hi. Bang hang hiam i cih leh, deih phat mahmahna lungsim tawh Pasian’ thu sangin, hih thute a man hiam a man lo hiam cih a theih nadingun ni simin Lai Siangtho tel takin a sin uh hi.
  </para>
  <para style="p">
    <verse number="12" style="v"/>Tua ahih ciangin amaute tampi akipan a minthang Grik numeite leh pasalte in thu a um uh hi.
  </para>
  <para style="p">
    <verse number="13" style="v"/>Ahih hangin Paul in Berea khua-ah Pasian’ thu a hilh thu Thesalonika khua Judah mite in a zak uh ciangin, Berea khua-ah hong pai uh a, mihonpi a hansuah khit uh ciangin, a nawngkai sak uh hi.
  </para>
  <para style="p">
    <verse number="14" style="v"/>Tua ciangin ute naute in Paul tuipi dongin thakhatin a paisak uh hi. Silas leh Timoti in a tam lai uh hi.
  </para>
  <para style="p">
    <verse number="15" style="v"/>Paul a kha mite in Athen khua dongin a khak khit uh ciangin Silas leh Timoti a manlangin hong pai nading vaikhakna thu a ngah khit uh ciangin, a ciah uh hi.
  </para>
  <para style="p">
    <verse number="16" style="v"/>Paul in Athen khua-ah Silas leh Timoti ngakin a om lai takin, khua sungah milim a dim a om a muh ciangin a lungmang hi.
  </para>
  <para style="p">
    <verse number="17" style="v"/>Tua ahih ciangin kikhopna inn sungah Judah mite tawh akipan Pasian a bia mite leh sumbuk lamah a kituahpihte tawh thu a kikum uh hi.
  </para>
  <para style="p">
    <verse number="18" style="v"/>Epikura leh Stoik lungpilte kimkhat in Paul tawh kidem uh a, kimkhatte in, “Hih kam tam pau theipa in bang gen nuam ahi hiam?” a ci uh hi. Kimkhatte in, “Hih pa in gamdang pasiante thu hilh hi leh kilawm hi,” a ci uh hi. Bang hangin hih bangin a gen uh hiam i cih leh, Paul in Zeisu leh hin’kikna thu a hilh hang hi.
  </para>
  <para style="p">
    <verse number="19" style="v"/>Tua ciangin amau in Paul a sam uh a, Areopagas mualno tungah a paipih khit uh ciangin, “Nang na hilhna thu thak kote theih ding a kilawm hiam?
  </para>
  <para style="p">
    <verse number="20" style="v"/>Bang hang hiam na cih leh, kote in ka zak ngeiloh uh thu na hong zasak hi. Tua thu in bang a cihnopna hiam ka thei nuam uh hi,” a ci uh hi.
  </para>
  <para style="p">
    <verse number="21" style="v"/>Athen khua mite khempeuh leh Athen khua-ah a tung zinte in thungaih nading, thu hilh nading sim loh, nadang a sem kei uh hi.
  </para>
  <para style="p">
    <verse number="22" style="v"/>Paul in Areopagas mualno tungah ding-in a gen-inah: “Athen mite aw, note in biakna na hahkat mahmah uh cih ka thei hi.
  </para>
  <para style="p">
    <verse number="23" style="v"/>Bang hang hiam na cih uh leh, lampi-ah ka pai lai takin, na biaknate uh ka et ciangin, ‘Kithei-lo Pasian Ading,’ ci-a kigelh biakna tau khat ka mu hi. Note in na theih lohpi uh a, na biak uh Pasian’ thu kong hilh ding hi.
  </para>
  <para style="p">
    <verse number="24" style="v"/>Leitung akipan leitung sung na khempeuh a piangsak Pasian in, van leh lei uk mangpa ahih ciangin, mi’ khut tawh kibawl biakna innah a teeng ahi kei hi.
  </para>
  <para style="p">
    <verse number="25" style="v"/>Amah in hin’na tawh, naksuk naktoh akipan na khempeuh hong pia ahih ciangin na khat peuhmah a deih bangin, mite’ khut tawh kivaak ahi kei hi.
  </para>
  <para style="p">
    <verse number="26" style="v"/>Amah in leitung mi khempeuh minam khat bek pan bawl a amaute nuntak nading hun ahi zongin, amau omna atuam atuam ahi zongin a ciamteh zo hi.
  </para>
  <para style="p">
    <verse number="27" style="v"/>Bang hang hiam na cih uh leh, mite in Pasian zongin a muh khak theih nading hang ahi hi. Tua bang i cih hangin Topa Pasian in eite khempeuh panin a gamla om ahi kei hi.
  </para>
  <para style="p">
    <verse number="28" style="v"/>Bang hang hiam na cih uh leh, Pasian hangin eite i hing, i tang, i nungta hi. Tua mah bangin note’ lai-atpa khat in a gen mah bangin, ‘Eite in ama suan i hi hi,’ a ci hi.
  </para>
  <para style="p">
    <verse number="29" style="v"/>Pasian’ suan i hih ciangin Pasian pen mi lungsim siamna leh khutsiamna tawh a kibawl kham tawh, ngun tawh, suang tawh kibang hi ci-a i up ding a kilawm kei hi.
  </para>
  <para style="p">
    <verse number="30" style="v"/>Pasian in mihingte’ theih nai loh hun bang mahin a sim loh hangin tu-in amau mawhna kisik kik nadingun mun khempeuh mite kiangah thu a pia zo hi.
  </para>
  <para style="p">
    <verse number="31" style="v"/>Bang hang hiam na cih uh leh, amah in a sehkholhpa tawh leitung mite, thuman tawh thukhen nading ni a genkhol zo hi. Tua pa sihna pan a thawhkik ciangin a kitel zo hi ci-in mi khempeuh a thei sak zo hi,” ci-in Paul in a gen hi.
  </para>
  <para style="p">
    <verse number="32" style="v"/>Amaute in misite hin’kikna thu a zak uh ciangin, kimkhat in a kosia uh hi, kimkhat in, “Hih thu tu nung ciangin ka ngaikik nuam uh hi,” a ci uh hi.
  </para>
  <para style="p">
    <verse number="33" style="v"/>Tua ciangin Paul in amaute kiang pan a paikhia hi.
  </para>
  <para style="p">
    <verse number="34" style="v"/>Mi kimkhat in Paul beelin thu a um uh hi. Tua mite lakah Areopagas mi Dionisias leh Damaris min nei numei khat akipan midangte zong a om uh hi.
  </para>
  <chapter number="18" style="c"/>
  <para style="p">
    <verse number="1" style="v"/>Tua nung ciangin Paul in Athen khua pan paikhia a, Korin khua-ah a tung hi.
  </para>
  <para style="p">
    <verse number="2" style="v"/>Tua lai takin Klaudia kumpipa in Judah mi khempeuh Rom khua pan a paikhiat nadingun thu pia zo ahih ciangin Pontas gammi ahi, a min Akuila kici Judah mi khat a zi Prisilla tawh, Italy gam panin a sawt loin hong tung uh a, Paul in a muh ciangin a kiangah a tung hi.
  </para>
  <para style="p">
    <verse number="3" style="v"/>A nasepna uh a kibang ahih ciangin Paul in amau’ innah teeng a, na a semkhawm uh hi. Bang hang hiam i cih leh, amaute in puanbuk khuite ahi uh hi.
  </para>
  <para style="p">
    <verse number="4" style="v"/>Paul in Nipi ni simin kikhopna inn sungah thuhilhin Judah mi leh Grik mite a zol hi.
  </para>
  <para style="p">
    <verse number="5" style="v"/>Silas leh Timoti in Makedonia gam panin hong tun’ uh ciangin, Paul in thuhilh bek semin, Zeisu in Khazih hi ci-in Judah mite nakpi-in a hilh hi.
  </para>
  <para style="p">
    <verse number="6" style="v"/>Judah mite in thu nial uh a, a selpho uh ciangin Paul in langpanna tawh ama puan singkhia-in, “Note’ si uh note lu tungah om ta hen! Keimah ka siang hi. Tu-a kipanin Gentailte kiangah ka pai ding hi,” a cih khit ciangin
  </para>
  <para style="p">
    <verse number="7" style="v"/>tua san tak pan paikhia-in, Pasian a bia Titu Justas min nei, mi khat’ innah a pai hi. Tua pa’ inn in kikhopna inn tawh kinai-in a om hi.
  </para>
  <para style="p">
    <verse number="8" style="v"/>Kikhopna inn ukpa Krispas in ama innkuanpihte tawh Topa a um hi. Korin mi tampite in zong thu ngai uh a, umin a kibaptaiz uh hi.
  </para>
  <para style="p">
    <verse number="9" style="v"/>Zan lai takin Topa in mang sungah Paul kiangah a gen-inah “Lau kei in. Pau loin om kei in, thu na gen ding hi.
  </para>
  <para style="p">
    <verse number="10" style="v"/>Bang hang hiam na cih leh, nangmah tawh hong omkhawm ka hih manin kuamah in nang hong doin hong liamsuah kei ding hi. Bang hang hiam na cih leh, hih khua sungah keimah in mi tampi ka nei hi,” a ci hi.
  </para>
  <para style="p">
    <verse number="11" style="v"/>Paul in tua khua mite kiangah Pasian’ thu hilhin kum khat leh kha guk tawntung a om hi.
  </para>
  <para style="p">
    <verse number="12" style="v"/>Gallio in Akhaia gam mangpa za a ngah ciangin Judah mite in lungsim kikhatin Paul a man uh a, thukhenna tokhom mai-ah a paipih khit uh ciangin,
  </para>
  <para style="p">
    <verse number="13" style="v"/>“Hih pa in ngeina hi lopi-in Pasian biak nading mite a zol hi,” a ci uh hi.
  </para>
  <para style="p">
    <verse number="14" style="v"/>Paul in kam pau ding a kisak lai takin Gallio in, “Judah mite aw, ngeina ahi lo thu ahi zongin, gitlohna kihhuai thu ahi zongin ahih leh, nomau thu ka ngaih ding a kilawm hi.
  </para>
  <para style="p">
    <verse number="15" style="v"/>Tua ahih kei a, thu ahi zongin, min ahi zongin, nomau biakna thukhamna thu ahi zongin ahih leh, no na vaihawm ding uh hi. Tua thute khen ding ka ut kei hi,” a ci hi.
  </para>
  <para style="p">
    <verse number="16" style="v"/>Tua ciangin thukhenna tokhom kiang panin a hawlkhia hi.
  </para>
  <para style="p">
    <verse number="17" style="v"/>Mihonpite in kikhopna inn ukpa Sosthenes manin thukhenna tokhom mai-ah a sat uh hi. Gallio in ahih leh, tua thu phamawh sa loin a om hi.
  </para>
  <para style="p">
    <verse number="18" style="v"/>Paul in ni tampi a tam khit ciangin ute naute tawh kikhen a, nidang lai-a a kiciamsa bangin Kenkhrea khua-ah a sam a met khit ciangin, Prisilla leh Akuila tawh teembaw tuangin Siria gamah a pai hi.
  </para>
  <para style="p">
    <verse number="19" style="v"/>Efesa khua-ah a tun’ uh ciangin Akuila leh Prisilla a nusia hi. Paul ahih leh, kikhopna inn sungah lut a, Judah mite tawh a kikum hi.
  </para>
  <para style="p">
    <verse number="20" style="v"/>Amaute in amaute tawh Paul a om lai nadingin thu a nget uh hangin mang loin,
  </para>
  <para style="p">
    <verse number="21" style="v"/>“Pasian in hong awi leh, khatvei kong paikik ding hi,” ci-in amaute tawh kikhenin teembaw tuangin Efesa khua pan a paikhia hi.
  </para>
  <para style="p">
    <verse number="22" style="v"/>Paul in Kaisaria khua a tun’ khit ciangin pawlpite tawh kihopih dingin a paitoh khit ciangin Antiok khua-ah a paisuk hi.
  </para>
  <para style="p">
    <verse number="23" style="v"/>Tua khua-ah sawtpi a om khit ciangin paikik a, Galati gam leh Frigia gam pai-in nungzuite khempeuh a kipsak hi.
  </para>
  <para style="p">
    <verse number="24" style="v"/>Alekzandria khua mi Apollos min nei, thuhilh siam, Judah mi khat in Efesa khua-ah a tung hi.
  </para>
  <para style="p">
    <verse number="25" style="v"/>Tua pa in Lai Siangtho siam a, Topa’ Lampi thu sintel-in, lungsim lawpna tawh Zeisu thu a tel takpi a hilh hangin, Johan baptaizna thu bek a thei hi.
  </para>
  <para style="p">
    <verse number="26" style="v"/>Amah in kikhopna inn sungah lau loin thu a hilh hi. Prisilla leh Akuila in ama thu a zak uh ciangin, a sam uh a, Pasian’ ngeina thu a tel zaw-in a hilh uh hi.
  </para>
  <para style="p">
    <verse number="27" style="v"/>Tua ciangin amah in Akhaia gamah pai a sawm ciangin, ute naute in tua lai-a om nungzuite in a tun’sak nadingun vaikhakna lai a pia uh a, a hansuah uh hi. Amah in a tun’ ciangin hehpihna thupha tawh a um mite nakpi-in a huh hi.
  </para>
  <para style="p">
    <verse number="28" style="v"/>Bang hang hiam i cih leh, Zeisu in Khazih ahi hi cih thu Lai Siangtho tawh tel takin lak a, mite mai-ah Judah mite’ kam a nial hi.
  </para>
  <chapter number="19" style="c"/>
  <para style="p">
    <verse number="1" style="v"/>Apollos in Korin khua-ah a om lai takin Paul in saklam gam a paisuak khit ciangin, Efesa khua-ah tungin nungzuite tawm a mu hi.
  </para>
  <para style="p">
    <verse number="2" style="v"/>“Note in na up khit uh ciangin Kha Siangtho na ngah uh hiam?” ci-in a dot leh, “Kha Siangtho om hi cih thu kote in zak zong ka za kei uh hi,” a ci uh hi.
  </para>
  <para style="p">
    <verse number="3" style="v"/>Paul in, “Tua bang ahih leh, kua min tawh na kibaptaiz uh hiam?” ci-a a dot ciangin, “Johan’ baptaizna ka ngah uh hi,” a ci uh hi.
  </para>
  <para style="p">
    <verse number="4" style="v"/>Paul in, “Johan in, ‘Kei nungah hong paipa na um ding uh hi,’ ci-in mite kiangah genin, mawhna a kisikkik manunah a baptaiz hi. Tua bang a cihna in Zeisu ahi hi,” ci-in Paul in a gen hi.
  </para>
  <para style="p">
    <verse number="5" style="v"/>Amaute in hih thu a zak uh ciangin Topa Zeisu’ min sungah a kibaptaiz uh hi.
  </para>
  <para style="p">
    <verse number="6" style="v"/>Paul in amaute tungah a khut a ngak khit ciangin, Kha Siangtho in amaute tungah hong tung a, amaute in kamtuam pau thei-in thu a hilh uh hi.
  </para>
  <para style="p">
    <verse number="7" style="v"/>Tua mite a kisim ciangin pasal sawm-le-nih pha hi.
  </para>
  <para style="p">
    <verse number="8" style="v"/>Paul in kikhopna innah lutin kha thum tawntung Pasian’ Gam thu gen a, zolin, lau loin a hilh hi.
  </para>
  <para style="p">
    <verse number="9" style="v"/>Mi kimkhat in lungkhauh a, um loin a om uh a, Lampi thu mite mai-ah a kosia uh ahih ciangin Paul in amaute kiang pan paikhia a, nungzuite atuamin a khen khit ciangin Tirannas laihilhna sanginn ah ni simin thu a kikum uh hi.
  </para>
  <para style="p">
    <verse number="10" style="v"/>Tua mah bangin kum nih tawntung hilh ahih ciangin Asia gam sungah a om Judah mi leh Grik mi khempeuhte in Topa’ thu a za za uh hi.
  </para>
  <para style="p">
    <verse number="11" style="v"/>Pasian in Paul’ khut tungah nalamdang liante lak a,
  </para>
  <para style="p">
    <verse number="12" style="v"/>Paul’ pumpi tung pan mainulna puan ahi zongin, kawnggak ahi zongin, khatpeuh peuh cinate kiangah a puak uh ciangin cinatna dam a, dawi gilote a paikhia uh hi.
  </para>
  <para style="p">
    <verse number="13" style="v"/>Ahih hangin a vak kawikawi aisan Judah mi kimkhatte in dawigilo a lut mite tungah Topa Zeisu’ min tawh thupia-in, “Paul in a hilh Zeisu’ min tawh kong sawl hi,” a ci uh hi.
  </para>
  <para style="p">
    <verse number="14" style="v"/>Skeva kici Judah siampi khat’ tapa sagihte in tua bangin ahih uh hi.
  </para>
  <para style="p">
    <verse number="15" style="v"/>Dawi gilote in, “Zeisu ka thei hi, Paul zong ka thei hi. Note in kua mi na hi uh hiam?” a cih khit ciangin,
  </para>
  <para style="p">
    <verse number="16" style="v"/>dawigilo lutpa in tuate tungah diangin amah in zo zaw a, amaute in puan nei loin, liamin, inn pan a taikhia uh hi.
  </para>
  <para style="p">
    <verse number="17" style="v"/>Tua thu Efesa khua-ah a om Judah mite leh Grik mite khempeuh in a zak ciangin a lau uh a, Topa Zeisu’ min a phat uh hi.
  </para>
  <para style="p">
    <verse number="18" style="v"/>A um mi tampite in hong pai uh a, pulakin a gamtatna thu a gen uh hi.
  </para>
  <para style="p">
    <verse number="19" style="v"/>A tawm hi lo aisan theite in zong amau laibute hong paipih uh a, mi mai-ah mei-in a hal uh hi. Hih laibute’ man a kiseh ciangin ngun thennga man ahih a kithei hi.
  </para>
  <para style="p">
    <verse number="20" style="v"/>Tua bangin Topa’ thu in vangliatna tawh khang a, a gualzo hi.
  </para>
  <para style="p">
    <verse number="21" style="v"/>Tua nung ciangin Paul in Makedonia gam leh Akhaia gamah a pai khit ciangin Jerusalem khua-ah pai ding a lungsim sungah hanciamin, “Tua khua ka tun’ khit ciangin Rom khua ka phak teitei kul ding hi,” a ci hi.
  </para>
  <para style="p">
    <verse number="22" style="v"/>Ama nasem mi nih, Timoti leh Erastas Makedonia gamah a paisak khit ciangin amah in Asia gamah tawlkhat khawl lai hi.
  </para>
  <para style="p">
    <verse number="23" style="v"/>Tua lai takin Lampi thu hangin thusia a piang hi.
  </para>
  <para style="p">
    <verse number="24" style="v"/>Bang hang hiam i cih leh, Demetrias min nei sum sungpa khat in Diana dawi-numei ngun biakna inn neute bawlin, sumsungte a meetsak thei hi.
  </para>
  <para style="p">
    <verse number="25" style="v"/>Tua pa in sumsungte leh tua bang nasemte a kikhopsak khit ciangin, “Lawmte aw, hih bang nasepna tawh eite in sum i ngah cih na thei uh hi.
  </para>
  <para style="p">
    <verse number="26" style="v"/>Hih Paul in, ‘Mi’ khut tawh kibawl Pasian om lo hi,’ ci-in Efesa khua bek hi lo, Asia gam khempeuh ah mi tampi zol a, a uuksak cih na mu uh, na thei uh hi.
  </para>
  <para style="p">
    <verse number="27" style="v"/>Eite nasepna hong siagawp ding tham loin, a lian dawi-numei Diana biakna inn nasim lo a, Asia gam akipan mi khempeuhte in a biak uh a minthan’na zong a kisiat ding lunghihmawh huai hi,” ci-in a gen hi.
  </para>
  <para style="p">
    <verse number="28" style="v"/>Amaute in hih thu a zak uh ciangin hehna tawh a dim uh a, “Efesa khua Diana a lian hi!” ci-in a kiko uh hi.
  </para>
  <para style="p">
    <verse number="29" style="v"/>Khua sung khempeuh gamlumna tawh kidim hi. Amaute in Makedonia pana Paul’ khualzinpihte, Gaias leh Aristarkhus a mat khit uh ciangin, pawikhamna inn sungah lungsim kikhatin a tai uh hi.
  </para>
  <para style="p">
    <verse number="30" style="v"/>Paul in kikhopna sungah lut ding a kisak ciangin nungzuite in a kham uh hi.
  </para>
  <para style="p">
    <verse number="31" style="v"/>Ama lawmte Asia gamneute a uk ulian kimkhatte in zong pawikhamna inn sungah pai lo dingin, mi sawlin Paul kiangah a thuum uh hi.
  </para>
  <para style="p">
    <verse number="32" style="v"/>A kikhawm mite zong gamlumin om uh ahih ciangin, a thu atuam atuam a kiko uh hi. Mi tamzawte in amaute in bang hangin kikhawm ahi uh hiam cih zong a thei kei uh hi.
  </para>
  <para style="p">
    <verse number="33" style="v"/>Judah mite in Alekzander sawlin, mihonpi lak pan a sam uh a, mite mai-ah a paisak uh hi. Alekzander in a khut zanin kham a, mite mai-ah mawh kiphelna thu a gen nop hangin,
  </para>
  <para style="p">
    <verse number="34" style="v"/>Judah mi ahih lam amaute in a theih uh ciangin, “Efesa khua Diana a lian hi!” ci-in nai nih sung dektak aw kikhatin a kiko uh hi.
  </para>
  <para style="p">
    <verse number="35" style="v"/>Khua lai-atpa in mihonpi a daihsak khit ciangin, “Efesa khuapihte aw, Efesa khua in van pan a kiasuk milian Diana biakna inn a kem khuapi hi cih a thei lo kua om ahi hiam?
  </para>
  <para style="p">
    <verse number="36" style="v"/>Hih thute kinial thei lo ahih ciangin note in daitakin na om ding uh kilawm hi. Ngaihsun khol loin bangmah mawk hih kei un.
  </para>
  <para style="p">
    <verse number="37" style="v"/>Bang hang hiam na cih uh leh, biakna inn hong sut lo, eite pasiannu a kosia lo hih mite nong paipih zenzen uh hi.
  </para>
  <para style="p">
    <verse number="38" style="v"/>Tua ahih ciangin Demetrias akipan amah tawh a omkhawmte in mi khatpeuh mah tungah thu nei ahih uh leh, zum inn om a, thukhen mangte zong om uh a, amaute in khat leh khat kimawhsak ta uh hen.
  </para>
  <para style="p">
    <verse number="39" style="v"/>Ahih hangin thu dang na koh nop uh leh, a ngeina om bangin mi kikhopna sungah thu kikhen ding hi.
  </para>
  <para style="p">
    <verse number="40" style="v"/>Bang hang hiam na cih uh leh, tuni-a gamlumna hangin mawhsakna i thuak khak ding lunghihmawhhuai hi. Hih kikhopna-ah thu i gen ding bangmah om lo hi,” a ci hi.
  </para>
  <para style="p">
    <verse number="41" style="v"/>Tua thu a gen khit ciangin mi kikhawmte a paikhia sak hi.
  </para>
  <chapter number="20" style="c"/>
  <para style="p">
    <verse number="1" style="v"/>Tua gamlumna a bei khit ciangin Paul in nungzuite sam a, a hansuah khit ciangin, amaute tawh kikhenin Makedonia gamah a pai hi.
  </para>
  <para style="p">
    <verse number="2" style="v"/>Tua gamah paisuakin thu-um mite a hansuah khit ciangin Grik gam a tung hi.
  </para>
  <para style="p">
    <verse number="3" style="v"/>Kha thum a om khit ciangin teembaw tawh Siria gamah pai dinga akisak lai takin Judah mite in ama tungah bawlsiatna ding a hanciam uh ahih ciangin, Makedonia gam lamah paikik ding a hanciam kik uh hi.
  </para>
  <para style="p">
    <verse number="4" style="v"/>Paul tawh Asia gam a zin dingin a paikhawm mite in Bera khua mi Pirras’ tapa Sopater, Thesalonika khua mi Aristarkhus leh Sekundus, Derbe mi Gaia, Listra mi Timoti, Asia gam mi Tikhikas leh Trofimas-te ahi uh hi.
  </para>
  <para style="p">
    <verse number="5" style="v"/>Hih mite a pai masa uh a, Troas khua-ah kote hong ngak uh hi.
  </para>
  <para style="p">
    <verse number="6" style="v"/>Silngo-sawh loh Anlum pawikham ni a bei khit ciangin kote in Filippi khua pan teembaw tuangin ka pai uh a, ni nga ni-in amaute kiang Troas khua-ah ka tung uh hi. Tua khua ah ni sagih ka tam uh hi.
  </para>
  <para style="p">
    <verse number="7" style="v"/>Ni sagih sung pan ni masa bel ni-in khomun balnen dingin ka kikhop lai takun, Paul in zingsang cianga pai sawm ahih manin amaute tawh kihopih a, zankim dongin thu a hilh hi.
  </para>
  <para style="p">
    <verse number="8" style="v"/>Inn dei tungnung kote kikhopna-ah meivak tampi a om hi.
  </para>
  <para style="p">
    <verse number="9" style="v"/>Eutikhas min nei tangval khat in kongvangneu gei-ah a tut lai takin lusu-in, a ihmu hi. Paul in sawtveipi thu hilh ahih ciangin tua tangval ihmu a, inn thuap thum tung pan kiasuk a, a si hi.
  </para>
  <para style="p">
    <verse number="10" style="v"/>Paul in a nuai-ah kumsukin, ama tungah lum a, a kawi khit ciangin, “Gamlum kei un. Ama sungah hin’na a om lai hi!” a ci hi.
  </para>
  <para style="p">
    <verse number="11" style="v"/>Paul paito kik a, khomun balnenin a neek khit uh ciangin, amaute tawh khuavak dongin sawtveipi a kihopih khit uh ciangin paikhia hi.
  </para>
  <para style="p">
    <verse number="12" style="v"/>Mite in tangvalnopa a nungta-in innah a paipih uh a, a lungdam mahmah uh hi.
  </para>
  <para style="p">
    <verse number="13" style="v"/>Kote in Paul mai-ah teembaw tawh pai-in Assos khua pan amah lak ding ka hanciam uh a, tua khua-ah ka pai uh hi. Bang hang hiam i cih leh, Paul in tua khua dongin lei lam zui a, pai ding a hanciam hi.
  </para>
  <para style="p">
    <verse number="14" style="v"/>Assos khua panin ka kituah uh ciangin amah ka la uh a, Mitilena khua-ah ka pai uh hi.
  </para>
  <para style="p">
    <verse number="15" style="v"/>Tua khua panin ka paikik uh ciangin, a zingciangin Khios tuikulh kiangah ka tung uh a, ni khat khit ciangin Samos tuikulh ka tung uh a, ni khat khit kik leuleu ciangin Miletas khua ka tung uh hi.
  </para>
  <para style="p">
    <verse number="16" style="v"/>Bang hang hiam i cih leh, Paul in Pentekost pawikham ni a tun’ ma-in Jerusalem khua a tun’ zawh man khak leh ci-in hahkat a, Asia gamah sawtpi om nuam lo ahih ciangin, Efesa khua-ah khawl loin pai ding a hanciam zo hi.
  </para>
  <para style="p">
    <verse number="17" style="v"/>Miletas khua panin Paul in Efesa khua-ah mi paisakin pawlpi upate a sam hi.
  </para>
  <para style="p">
    <verse number="18" style="v"/>Amaute a tun’ uh ciangin Paul in a gen-inah:
  </para>
  <para style="p">
    <verse number="19" style="v"/>Lungsim kiniamsakin, khitui luangin Judah mite’ hanciamna hoih lo bawlsiatna thuakin, Topa’ na ka sem hi.
  </para>
  <para style="p">
    <verse number="20" style="v"/>Note ading thupha khat beek siit loin mi kikhopna sungah ahi zongin, inn khat pan inn khatah ahi zongin, ka hong hilh hi.
  </para>
  <para style="p">
    <verse number="21" style="v"/>Pasian mai-ah kisikkikna thu ahi zongin, eite Topa Zeisu Khazih upna ahi zongin, Judah mi leh Grik mite kiangah ka hilh hi cih note’n na thei uh hi.
  </para>
  <para style="p">
    <verse number="22" style="v"/>Tu-in Kha Siangtho kikhihna thuakin Jerusalem khua-ah ka pai ding hi. Tua khua panin ka tungah bang thu a piang ding hiam ka thei kei hi.
  </para>
  <para style="p">
    <verse number="23" style="v"/>Ahih hangin kihenna leh thong sung khiat nadingte in kei hong ngak hi ci-in Kha Siangtho in khua khempeuh ah kei hong hilh hi.
  </para>
  <para style="p">
    <verse number="24" style="v"/>Ahih hangin Pasian’ hehpihna Lungdamna Thu hilh nading Topa Zeisu’ khut sung pan ka ngah za ahi, ka nasepna ka zawh theih nadingin ka nuntakna keimah ading phamawh ka sa kei hi.
  </para>
  <para style="p">
    <verse number="25" style="v"/>Ka pai kawikawi-a Pasian’ Gam thu kong hilh note khempeuh in keima maitang na mu nawn kei ding uh hi cih tu-in ka thei hi.
  </para>
  <para style="p">
    <verse number="26" style="v"/>Tua ahih ciangin mi khempeuh’ si tungah khial loin ka om hi ci-in nomau kiangah ka hong lak hi.
  </para>
  <para style="p">
    <verse number="27" style="v"/>Bang hang hiam na cih uh leh, Pasian’ thu buppi note kiangah gen dingin ka pelh kei hi.
  </para>
  <para style="p">
    <verse number="28" style="v"/>Tua ahih ciangin Topa in a si tawh a lei pawlpi vaak dingin Kha Siangtho in note a hong koih, tuunote leh nomau pumpi uh pha takin na kem un.
  </para>
  <para style="p">
    <verse number="29" style="v"/>Ka pai khit ciangin gilo ngiate in nomau lakah lutin, a tuute a hehpih kei ding uh hi.
  </para>
  <para style="p">
    <verse number="30" style="v"/>Nungzuite a zolkhia dingin thuzuau a gen mite in note lakah a piang ding uh hi cih ka thei hi.
  </para>
  <para style="p">
    <verse number="31" style="v"/>Tua ahih ciangin kikem un. Keimah in kum thum tawntung sun tawh zan tawh pelh loin mi khempeuh khitui tawh hilhin, ka om na mangngilh kei un.
  </para>
  <para style="p">
    <verse number="32" style="v"/>Tu-in Pasian kiangah note kong pia hi. Note hong kipsak nading ahi zongin, misiangthote khempeuh tawh a kibangin note in luahna na ngah nading uh ahi zongin, ahih thei Pasian’ hehpihna thupha ah note kong ap hi.
  </para>
  <para style="p">
    <verse number="33" style="v"/>Kuama kham ahi zongin, ngun ahi zongin, puan ahi zongin ka deihgawh kei hi.
  </para>
  <para style="p">
    <verse number="34" style="v"/>Hih ka khut in keimah leh keimah tawh a omkhawmte hong vaak note in na thei uh hi.
  </para>
  <para style="p">
    <verse number="35" style="v"/>Tua bangin note in na nasep uh a, thahat lo mite na huh ding uh a, ‘Ngahna sangin piakna-ah thupha lianzaw hi,’ ci-in Zeisu in a genna kammal na ngaihsut dingun na khempeuh ah note kiangah thugentehna kong lak zo hi,” ci-in a gen hi.
  </para>
  <para style="p">
    <verse number="36" style="v"/>Paul in tua bang a gen khit ciangin khukdin’ a, amaute tawh thu a ngen hi.
  </para>
  <para style="p">
    <verse number="37" style="v"/>Amaute khempeuh in nakpi-in a kap uh a, Paul’ ngawng kawi-in a nam uh hi.
  </para>
  <para style="p">
    <verse number="38" style="v"/>Tu nung ciangin ama maitang a mu nawn kei ding uh hi a cihna kammal hangin a dah pen uh hi. Amaute in Paul teembaw ah a kha uh hi.
  </para>
  <chapter number="21" style="c"/>
  <para style="p">
    <verse number="1" style="v"/>Tua mite tawh ka kikhen khit uh ciangin teembaw tungah tuangin Kos khua tang takin ka tung uh a, a zingsang ciangin Rodes tuikulhah tungin tua khua panin Patara khua ka tung uh hi.
  </para>
  <para style="p">
    <verse number="2" style="v"/>Foenisia gamah a pai ding teembaw khat ka muh uh ciangin tuangin ka pai uh hi.
  </para>
  <para style="p">
    <verse number="3" style="v"/>Saipras tuikulh ka muh uh ciangin a tak lamah pai-in Siria gam galkahin Tai-ar khua-ah ka khawl uh hi. Bang hang hiam i cih leh, teembaw in tua khua-ah a van puak teng suahkhia ding ahi hi.
  </para>
  <para style="p">
    <verse number="4" style="v"/>Tua lai-ah nungzuite ka muh uh ciangin ni sagih tawntung ka tam uh hi. Paul in Jerusalem khua ah pai lo dingin amaute in Kha Siangtho theihsakna tawh a gen uh hi.
  </para>
  <para style="p">
    <verse number="5" style="v"/>Ni sagih khit ciangin ka paikik uh a, nungzuite khempeuh in, a zite a tate uh tawh khua nawlah kote hong kha uh a, tuipi gei-ah khukdin’in thu ka nget khit uh ciangin,
  </para>
  <para style="p">
    <verse number="6" style="v"/>khat-le-khat mangpha ka kikhak khit uh ciangin teembaw tungah ka kahto uh a, amaute a ciahkik uh hi.
  </para>
  <para style="p">
    <verse number="7" style="v"/>Tai-ar khua pan Tolemias khua-ah ka tun’ uh ciangin teembaw tawh paina a om nawn kei hi. Tua khua-a om u leh naute ka hopih uh a, ni khat ka tam khit uh ciangin,
  </para>
  <para style="p">
    <verse number="8" style="v"/>zingsang ciangin paikikin Kaisaria khua-ah ka tung uh a, Sagihte laka khat ahi thuhilhsia Filip, innah tungin ka om uh hi.
  </para>
  <para style="p">
    <verse number="9" style="v"/>Tua pa in thuhilh thei tanu li a nei hi.
  </para>
  <para style="p">
    <verse number="10" style="v"/>Tua innah sawtpi ka om lai takin Agabas min nei kamsangpa khat in Judah gam panin hong paisuk hi.
  </para>
  <para style="p">
    <verse number="11" style="v"/>Tua pa in kote kiangah hong tung a, Paul’ kawnggak la-in, a khut a khe a hen khit ciangin, “Hih kawnggak neipa Jerusalem khua-ah a om Judah mite in hih bangin henin, Gentailte’ khut tungah a pia ding uh hi,’ ci-in Kha Siangtho in hong ci hi,” a ci hi.
  </para>
  <para style="p">
    <verse number="12" style="v"/>Tua thu ka zak uh ciangin kote leh tua khua-ah a om mite in, “Jerusalem khua-ah pai kei in,” ci-in Paul ka thuum uh hi.
  </para>
  <para style="p">
    <verse number="13" style="v"/>Paul in zong, “Bang dingin kapin ka lungsim kizan nading na hih uh hiam? Topa Zeisu’ min hangin Jerusalem khua-ah kihen tham loin, sihna nangawn thuak dingin ka omkhol hi,” a ci hi.
  </para>
  <para style="p">
    <verse number="14" style="v"/>Ka zolna uh hong man’ loh ciangin kote in, “Topa’ deih bangin hi ta hen,” ci-in zol loin ka om uh hi.
  </para>
  <para style="p">
    <verse number="15" style="v"/>Tua nung ciangin ka vante uh la-in Jerusalem khua-ah ka paito uh hi.
  </para>
  <para style="p">
    <verse number="16" style="v"/>Kote Kaisaria khua nungzuite kimkhat in hong zui uh hi. Kote zin tun’ nading Manason min nei Saipras gam mi, nungzui a suah zawh a sawt zo, thu-um mipa’ innah hong kha uh hi.
  </para>
  <para style="p">
    <verse number="17" style="v"/>Jerusalem khua-ah ka tun’ uh ciangin ute naute in lungdamna tawh hong tungsak uh hi.
  </para>
  <para style="p">
    <verse number="18" style="v"/>A zing ciangin Paul tawh Jeim kiangah ka tumkhawm uh a, upate khempeuh a kikhawm uh hi.
  </para>
  <para style="p">
    <verse number="19" style="v"/>Paul in tua mite a hopih khit ciangin ama thuhilh nasepna hanga Pasian in Gentailte tungah ahihna thu khempeuh khat nungah khat a gen hi.
  </para>
  <para style="p">
    <verse number="20" style="v"/>Amaute in a zak uh ciangin Pasian’ min a phat uh hi. Paul kiangah zong, “Sanggam aw, thu-um Judah mi then bangzah a om na thei hi. Tua mite khempeuh in Thukham hahkatin a zui uh hi.
  </para>
  <para style="p">
    <verse number="21" style="v"/>Gentailte lakah a om Judah mite khempeuh in amaute’ tate vun atsak lo tham loin ngeina tang loin Moses thu nusia dingin na hilh hi ci-in hih mite in a za zo uh hi.
  </para>
  <para style="p">
    <verse number="22" style="v"/>Tua ahih ciangin bang ci hih ding na hi hiam?
  </para>
  <para style="p">
    <verse number="23" style="v"/>Na tun’na thu a za ding uh hi. Tua ahih ciangin ka cih uh mah bangin na hih ta in. Thu kiciamsa mi li ka nei uh hi.
  </para>
  <para style="p">
    <verse number="24" style="v"/>Tua mite la in la, amaute tawh na kisiangtho sak in la, amaute a sam met nadingin dangka na sik ding hi. Tua bang na hih leh, mi khempeuh in nangma thu a zak uh ahi lo thu hi a, Thukham thu tangin khial loin na om hi cih a thei ding uh hi.
  </para>
  <para style="p">
    <verse number="25" style="v"/>Thu-um Gentailte ahih uh leh, milim biakna tawh, si tawh, gawl meeka kithat sa tawh, numei tawh khialhna tawh tan’ nadingin thu khenin lai ka gelh zo uh hi,” ci-in amaute in a gen uh hi.
  </para>
  <para style="p">
    <verse number="26" style="v"/>Tua ciangin Paul in tua mite paipih a, zingsang ciangin amaute tawh a kisian’thosak khit ciangin biakna innpi sungah pai-in, tuate khempeuh ading biakna a piak khit dongin, kisian’thosakna ni a cing sak hi.
  </para>
  <para style="p">
    <verse number="27" style="v"/>Tua ni sagih a cin’ dek tak ciangin Asia gam Judah mite in biakna innpi-ah Paul a muh uh ciangin,
  </para>
  <para style="p">
    <verse number="28" style="v"/>mi honpite hansuahin, “Israel mite aw, hong huh un! Hih pa in ei mi pawlte ahi zongin, Thukhamna ahi zongin, hih mun ahi zongin, a kituak loin bawl a, mun khempeuh ah mi vekpi kiangah thu a hilh hi. Tua tham loin Grik mite biakna innpi sungah lut sakin, hih mun siangtho a nin sak hi,” ci-in a man uh hi.
  </para>
  <para style="p">
    <verse number="29" style="v"/>Bang hangin hih bangin ahih uh hiam i cih leh, a beisa hun lai-inah Paul leh Trofimas min nei Efesa khua mipa khua sungah a omkhawm a mu zo uh a, Paul in tua mipa biakna innpi sungah a tumsak hi ci-in a um uh hi.
  </para>
  <para style="p">
    <verse number="30" style="v"/>Khuazangin kigamlum a, mi tampite tai-in kikhawm uh a, Paul a mat khit uh ciangin biakna innpi sung pan a kaihkhiat khit uh ciangin kong a khak kik uh hi.
  </para>
  <para style="p">
    <verse number="31" style="v"/>Amaute in Paul that ding a kisak lai takun, Jerusalem khuazang gamlumin a om uh galkap mangpa kiangah kam a tun’ ciangin,
  </para>
  <para style="p">
    <verse number="32" style="v"/>galkapte leh bute a manlangin kisam a, tua mite kiangah a taisuk uh hi. Amaute in galkap mangpa leh galkapte a muh uh ciangin, Paul sat nawn lo uh hi.
  </para>
  <para style="p">
    <verse number="33" style="v"/>Tua ciangin galkap mangpa in va nai a, Paul a mat khit ciangin sikkhau nih tawh hen ding thu a piak khit ciangin, “Hih mi kua mi ahi hiam? Bang hih khial ahi hiam?” ci-in a dong hi.
  </para>
  <para style="p">
    <verse number="34" style="v"/>Mi kimkhat in kam khat a kiko uh hi, kimkhat in kam khat a kiko uh hi. Mangpa in gamlumna hangin a tel takpi-in thei zo lo ahih ciangin galkap innah Paul a kipaipih nading thu a pia hi.
  </para>
  <para style="p">
    <verse number="35" style="v"/>Kahlei-ah a tun’ ciangin mite heh mahmah uh ahih ciangin, galkapte in Paul domin a pua uh hi.
  </para>
  <para style="p">
    <verse number="36" style="v"/>Bang hang hiam i cih leh, mi honpite in a nung zui-in, “Amah that ni,” ci-in a kiko uh hi.
  </para>
  <para style="p">
    <verse number="37" style="v"/>Paul in galkap’ inn sungah a tum lai takin, “Kam khat kong gen thei ding hiam?” ci-in galkap mangpa kiangah a dot ciangin, “Nang Grik pau siam na hi hiam?
  </para>
  <para style="p">
    <verse number="38" style="v"/>Nang in, nidang lai-inah mi suam ding hansuahin, a suamte tuili gampa lakah a paipih Izipt mi hilo na hi hiam?” ci-in a dong hi.
  </para>
  <para style="p">
    <verse number="39" style="v"/>Paul in zong, “Kilikia gam Tarsus khua-a suak, Judah mi ka hi hi. Kei teen’na in khua gina lo ahi kei hi. Hih mite kiangah thu ka gen theih na’ngin thu hong pia in cih kong thuum hi,” a ci hi.
  </para>
  <para style="p">
    <verse number="40" style="v"/>Galkap mangpa in thu a piak ciangin Paul in kahlei tungah ding-in a khut zanin mite kham a, amaute in a daih khit uh ciangin Hebru pau-in:
  </para>
  <chapter number="22" style="c"/>
  <para style="p">
    <verse number="1" style="v"/>“Ute naute leh pate aw, tu-ni ka mawhna kiphelh nading kong genna thu hong ngai ta un,” a ci hi.
  </para>
  <para style="p">
    <verse number="2" style="v"/>Hebru pau-in a gen mite in a zak uh ciangin pau lo semsemin a om uh hi.
  </para>
  <para style="p">
    <verse number="3" style="v"/>Paul in a gen-inah: “Kilikia gam, Tarsas khua-a suak, Judah mi ka hi hi. Ahih hangin hih khua sungah Gamaliel’ khe kiangah anvaakna ngahin, i pu i pate’ thukhamte sinin a siamsa ka hi a, tuni-a note khatpeuh peuh zahin Pasian’ ading a hahkat mipa ka hi hi.
  </para>
  <para style="p">
    <verse number="4" style="v"/>Hih lampi a zui numei leh pasal henin, thong sungah khumin, a sih dongin ka bawlsia hi.
  </para>
  <para style="p">
    <verse number="5" style="v"/>Hih thu ah siampi liante leh upate khempeuh in kei lamah teci ahi uh hi. Amaute kiang panin zong ute naute kiangah vaikhakna lai ka ngah khit ciangin Damaskas khua-ah a omte zong daantat dingin, henin, Jerusalem khua-ah paipih dingin ka pai hi.
  </para>
  <para style="p">
    <verse number="6" style="v"/>“Lampi ka pai lai takin Damaskas khua ka naih ciangin, sun lai takin vantung panin khuavak a taang mahmah ka kimkot ah thakhatin hong taang hi.
  </para>
  <para style="p">
    <verse number="7" style="v"/>Lei tungah ka puk ciangin, ‘Saul aw, Saul aw, bang hangin kei hong bawlsia na hi hiam?’ ci-in hong ci aw ka za hi.
  </para>
  <para style="p">
    <verse number="8" style="v"/>‘Topa aw, kua na hi hiam?’ ci-in ka dot ciangin, ‘Na bawlsiat, Nazareth khua mi, Zeisu ka hi hi,’ hong ci hi.
  </para>
  <para style="p">
    <verse number="9" style="v"/>Keimah tawh a tonkhawmte in khuavak a muh uh hangin kei kiangah hong genpa’ aw a za kei uh hi.
  </para>
  <para style="p">
    <verse number="10" style="v"/>Keimah in zong, ‘Topa aw, bang ka hih ding hiam?’ ci-in ka dot ciangin, ‘Tho in la, Damaskas khua sungah na tum ding hi. Tua khua panin na nasep ding vaikhakna thu khempeuh hong kihilh ding hi,’ hong ci hi.
  </para>
  <para style="p">
    <verse number="11" style="v"/>Tua khuavak khauh luatna hangin ka mit in khua mu zo lo ahih ciangin ka tonpihte in khut tawh hong kai-in, Damaskas khua-ah ka tung uh hi.
  </para>
  <para style="p">
    <verse number="12" style="v"/>“Tua lai takin thukham lamsangah mawhsakna a om lo, tua san takah a om Judah mi khempeuh tungah minphatna a ngah,
  </para>
  <para style="p">
    <verse number="13" style="v"/>Ananias in hong pai a, kei kiangah ding-in ‘Sanggampa Saul aw, na mit in khua mu ta hen! hong cih ciangin, thakhatin amah ka mu thei hi.
  </para>
  <para style="p">
    <verse number="14" style="v"/>Amah in zong, ‘I pu i pate’ Pasian in ama deihna na theih ding ahi zongin, ama Mi Siangtho na muh ding ahi zongin, ama kam sung pan aw na zak ding ahi zongin, nangmah hong koih zo hi.
  </para>
  <para style="p">
    <verse number="15" style="v"/>Bang hang hiam na cih leh, na muh teng, na zak teng, mi khempeuh mai-ah amah ading teci na hi ding hi.
  </para>
  <para style="p">
    <verse number="16" style="v"/>Tu-in zong bang ngak na hi hiam? Tho in, kibaptaiz in la, Pasian kiangah thugenin, na mawhna na kisawpsiang ding hi,’ hong ci hi.
  </para>
  <para style="p">
    <verse number="17" style="v"/>“Tua nung ciangin Jerusalem khua-ah ka tun’ ciangin biakna innpi sungah thu ka nget lai takin mang ka mu a,
  </para>
  <para style="p">
    <verse number="18" style="v"/>‘Nang thakhatin Jerusalem khua pan a manlangin na paikhia in. Bang hang hiam na cih leh, keima thu na genna amaute in hong sang kei ding uh hi,’ ci-in Pasian in hong gen ka mu hi.
  </para>
  <para style="p">
    <verse number="19" style="v"/>Keimah in zong, ‘Topa aw, nangmah hong umte thong sungah ka khum a, kikhopna inn khempeuh sungah ka sat hi ci-in amaute in hong thei uh hi.
  </para>
  <para style="p">
    <verse number="20" style="v"/>Nangma teci Stefen’ si a kibuak lai takin, a kiangah ding-in ka thukim tham loin, a that mite’ puan ka cing hi,’ ci-in ka gen ciangin,
  </para>
  <para style="p">
    <verse number="21" style="v"/>amah in, ‘Paikhia in. Gentailte kiangah gamlapi-ah nang kong sawl ding hi,’ hong ci hi,” ci-in a gen hi.
  </para>
  <para style="p">
    <verse number="22" style="v"/>Hih thute a gen khit dongin amaute in a ngai uh hi. Tua ciangin, “Hih bang mipa, leitung pan paaikhia mang un’. Amah a hing dingin a kilawm kei hi!” ci-in nakpi-in a kiko uh hi.
  </para>
  <para style="p">
    <verse number="23" style="v"/>Amaute kiko uh a, amau puan suahkhia-in leivui van lamah a lot uh ciangin galkap mangpa in
  </para>
  <para style="p">
    <verse number="24" style="v"/>bang hangin kiko ahi uh hiam cih a theih nadingin, satna tawh Paul thu a kidot nadingin galkap inn sungah tumpih dingin thu a pia hi.
  </para>
  <para style="p">
    <verse number="25" style="v"/>Amaute in Paul savun khau tawh a hen khit uh ciangin Paul in a kiangah a ding bupa kiangah, “Thukhenna thuak loin Rom mi sat ding a kilawm hiam?” ci-in a dong hi.
  </para>
  <para style="p">
    <verse number="26" style="v"/>Galkap bupa in tua thu a zak ciangin galkap mangpa kiangah pai a, “Bang na cih ding hiam? Hih mi in Rom mi ahi hi,” a ci hi.
  </para>
  <para style="p">
    <verse number="27" style="v"/>Galkap mangpa in Paul kiangah pai a, “Nang, Rom mi na hi takpi hiam?” a cih ciangin, “Ka hi hi,” a ci hi.
  </para>
  <para style="p">
    <verse number="28" style="v"/>Galkap mangpa in, “Dangka tampi pia-in hih nam min ka ngah hi,” a cih ciangin Paul in, “Ka pian’na panin Rom mi ka hi hi,” a ci hi.
  </para>
  <para style="p">
    <verse number="29" style="v"/>Tua ciangin thu dong dinga akisa mite in Paul kiang panin a paikhia pah uh hi. Amah Rom mi ahih thei a, amah khau tawh hen zo ahih ciangin galkap mangpa a lau mahmah hi.
  </para>
  <para style="p">
    <verse number="30" style="v"/>A zing ciangin bang hangin Judah mite in Paul a mawhsak uh hiam cih galkap mangpa in tel takpi thei nuamin Paul khahkhia a, siampi liante leh upate a kikhopsak khit ciangin paipihsuk a, amaute mai-ah a koih hi.
  </para>
  <chapter number="23" style="c"/>
  <para style="p">
    <verse number="1" style="v"/>Paul in upate a tel takpi-in en a, “Ute naute aw, tuni dongin Pasian mai-ah keimah pumpi ka kimawhsak nading om loin ka om hi,” a cih ciangin
  </para>
  <para style="p">
    <verse number="2" style="v"/>siampi mangpa Ananias in, “Ama muk sat un,” ci-in a kiangah a dingte thu a pia hi.
  </para>
  <para style="p">
    <verse number="3" style="v"/>Tua ciangin Paul in, “Leikang tawh kizut suangcian’ aw, Pasian in nang hong sat ding hi. Nang in Thukham tawh kei tungah thukhen dingin na tu napi-in, Thukham tawh kibang loin hong sat ding thu na pia hiam?” a ci hi.
  </para>
  <para style="p">
    <verse number="4" style="v"/>A kiangah a ding mite in zong, “Nang in Pasian’ siampi mangpa zahko na hi hiam?” a cih uh ciangin,
  </para>
  <para style="p">
    <verse number="5" style="v"/>Paul in, “Ute naute aw, amah in Pasian’ siampi mangpa ahih lam ka thei kei hi. ‘No mipawlte a uk mangpa na kosia kei ding hi,’ ci-in Lai Siangtho sungah kigelh zo hi,” a ci hi..
  </para>
  <para style="p">
    <verse number="6" style="v"/>Upa kimkhat Farisai-te, kimkhat Saddusi-te ahih uh Paul in a theih ciangin, “Ute naute aw, Farisai mi ka hi hi. Farisai’ ta ka hi hi. Mi sisate hong thokik ding hi ci-in ka lamet hangin thu dotna ka thuak hi,” ci-in upate kiangah a ko hi.
  </para>
  <para style="p">
    <verse number="7" style="v"/>Paul in tua thu a gen ciangin Farisai-te leh Saddusi-te khat leh khat kiseel uh ahih ciangin a kikhawmte a kikhen uh hi.
  </para>
  <para style="p">
    <verse number="8" style="v"/>Bang hang hiam i cih leh, Saddusi-te in, “Hin’kikna ahi zongin, vantungmi ahi zongin, kha ahi zongin a om kei hi,” a ci uh hi. Farisai-te in ahih leh, a nihin a om uh hi a ci uh hi.
  </para>
  <para style="p">
    <verse number="9" style="v"/>Tua ciangin gamlumna piang a, Farisai-te laka laitheite kimkhat ding-in nakpi-in a nial uh a, “Hih pa tungah bangmah mawhna ka mu kei uh hi. Kha ahi zongin, vantungmi ahi zongin ama kiangah a gen leh, bang phamawh ahi hiam?” a ci uh hi.
  </para>
  <para style="p">
    <verse number="10" style="v"/>Kiseelna a tam ciangin amaute in Paul a sukgawp khak ding uh galkap mangpa lunghimawh ahih ciangin, galkapte paisakin Paul amaute lak pan zawhthawh thu-in la a, galkap innah a paipih dingun a sawl hi.
  </para>
  <para style="p">
    <verse number="11" style="v"/>Zing nitak ciangin Topa in Paul kiangah ding a, “Paul aw, lunghimawh kei in. Keima thu Jerusalem khua-ah na gen zo hi. Tua mah bangin Rom khua-ah zong ka teci thu na pang lai ding hi,” a ci hi.
  </para>
  <para style="p">
    <verse number="12" style="v"/>Khua a vak ciangin Judah mite kikhawm uh a, “Paul i thah khit matengin an i ne kei ding hi, tui i dawn kei ding hi,” ci-in a kiciam uh hi.
  </para>
  <para style="p">
    <verse number="13" style="v"/>Tua banga a kiciamte a kisim ciangin sawmli val pha hi.
  </para>
  <para style="p">
    <verse number="14" style="v"/>Tua mite in siampi liante leh upate kiangah a pai uh a, “Kote in Paul ka thah khit matengun bangmah ka ne kei ding uh hi ci-in ka kiciam uh hi.
  </para>
  <para style="p">
    <verse number="15" style="v"/>Tua ahih ciangin note in upa vaihawmte tawh Paul thu a pha takpi khen ding bangin a hong paipihsuk nadingun galkap mangpa kiangah na ngen un. Paul in note kiangah hong tun’ ma-in lam kalah that dingin ka omkhol ding uh hi,” ci-in a gen uh hi.
  </para>
  <para style="p">
    <verse number="16" style="v"/>Paul’ sanggamnu’ tapa in tuate lampi kiangah pangin a om uh cih a theih ciangin, galkap inn sungah lut a, Paul kiangah a zasak hi.
  </para>
  <para style="p">
    <verse number="17" style="v"/>Paul in galkap khat sam a, “Hih tangval galkap mangpa kiangah va kha in. Bang hang hiam na cih leh, thugen ding khat a nei hi,” a ci hi.
  </para>
  <para style="p">
    <verse number="18" style="v"/>Galkap bupa in tangvalpa pen galkap mangpa kiangah paipih a, “A kikhum Paul in kei hong sam a, ‘Mangpa kiangah koh nop a nei hih tangvalpa nang kiangah va paipih in,’ hong ci hi,” a ci hi.
  </para>
  <para style="p">
    <verse number="19" style="v"/>Galkap mangpa in tangvalpa’ khut lenin, a kilang lona-ah paipih a, “Bang thu hong ko nuam na hi hiam? ci-in a dong sim hi.
  </para>
  <para style="p">
    <verse number="20" style="v"/>Tangvalpa in, “Zing ciangin upa kikhopna-ah Paul hong paipihsuk a, Judah mite in ama thu tel takin a dong ding bangin, nang kiangah hong ngen dingin a vaihawm zo uh hi.
  </para>
  <para style="p">
    <verse number="21" style="v"/>Tua ahih ciangin amau deihna bangin zui kei in. Bang hang hiam na cih leh, Paul a thah khit matengun an ne lo, tui dawn lo ding ci-in a kiciam mi sawmli val lampi gei-ah a ding uh hi. Tu-in tuate in amau thu na man’ ding a ngak uh hi,” a ci hi.
  </para>
  <para style="p">
    <verse number="22" style="v"/>Tua ahih ciangin galkap mangpa in, “Nang in kei kiangah hih thu nong gen kuamah na gen kei in,” ci-in tangvalpa thu pia-in a khah hi.
  </para>
  <para style="p">
    <verse number="23" style="v"/>Tangval a ciah khit ciangin galkap mangpa in galkap bupa sam a, “Tu nitak nai kua ciangin Kaisaria khua pai dingin galkap zanih tawh, sakol tuang galkap sawmsagih tawh, teipi tawi galkap zanih tawh kithawisak in.
  </para>
  <para style="p">
    <verse number="24" style="v"/>Paul tuan’ nading sakolte pia in. Mangpipa Feliks kiangah pha takpi-in a paipih ding uh hi,” ci-in thu a pia hi.
  </para>
  <para style="p">
    <verse number="25" style="v"/>Amah in hih bangin lai a gelhinah:
  </para>
  <para style="p">
    <verse number="26" style="v"/>“Klaudis Lisias in Mangpipa Feliks kiangah lungdamna lai kong khak hi.
  </para>
  <para style="p">
    <verse number="27" style="v"/>Judah mite in hih pa a man uh a, a that ding a kisak lai takun, amah in Rom mi ahih thu ka theih ciangin galkapte tawh pai-in, amah ka honkhia hi.
  </para>
  <para style="p">
    <verse number="28" style="v"/>Amaute in bang hangin a mawhsak uh hiam cih ka thei nuam a, amaute upa vaihawmte kiangah ka paipihsuk hi.
  </para>
  <para style="p">
    <verse number="29" style="v"/>A kithahna ding ahi zongin, thong sungah a kikhum nading ahi zongin a kilawm a khialhna hang ahi lo, amau thukham thu bek in a mawhsak uh hi cih ka thei hi.
  </para>
  <para style="p">
    <verse number="30" style="v"/>Tua pa bawlsia dingin amaute a hanciam thu hong kizaksak ciangin, thakhatin kong paisak a, amah mawhsakte in nangma kiangah hong ko dingin thu ka pia zo hi,” ci-in a gelh hi.
  </para>
  <para style="p">
    <verse number="31" style="v"/>Tua ciangin galkap mangpa’ vaikhak bangin galkapte in Paul a la uh a, zan lai takin Antipatris khua-ah a tung uh hi.
  </para>
  <para style="p">
    <verse number="32" style="v"/>A zing ciangin sakol galkapte in Paul paipih uh a, galkapte a ciah uh hi.
  </para>
  <para style="p">
    <verse number="33" style="v"/>Sakol tuang galkapte in Kaisaria khua-ah a tun’ uh ciangin, Mangpipa’ khut tungah lai a pia uh hi. Paul zong Mangpipa mai-ah a koih uh hi.
  </para>
  <para style="p">
    <verse number="34" style="v"/>Mangpipa in lai a sim ciangin, “Kua gam mi na hi hiam?” ci-in a dot leh, Kilikia gam mi ahih a theih ciangin,
  </para>
  <para style="p">
    <verse number="35" style="v"/>“Nang hong mawhsakte hong tun’ uh ciangin, na thu ka ngai ding hi,” ci-in Herod’ kumpi-inn ah khum dingin thu a pia hi.
  </para>
  <chapter number="24" style="c"/>
  <para style="p">
    <verse number="1" style="v"/>Ni nga khit ciangin siampi ukpa Ananias in Tertullas kici thugen siampa leh upa vaihawmte tawh Kaisaria khua-ah hong tungsuk uh a, Paul’ thu Mangpipa a ko uh hi.
  </para>
  <para style="p">
    <verse number="2" style="v"/>Paul a sap khit uh ciangin, Tertullas in mawhsakna thu a gen-inah:
  </para>
  <para style="p">
    <verse number="3" style="v"/>gam khempeuh ah apawlpawl na hehpihna phatin ka om uh hi.
  </para>
  <para style="p">
    <verse number="4" style="v"/>Ahih hangin nang kong nokkhak sak loh nadingin, hehpihna tawh komau thu tawm nong ngaih ding kong thuum hi.
  </para>
  <para style="p">
    <verse number="5" style="v"/>Bang hang hiam na cih leh, Nazareth mipawl ukpa ahi, leitung mun khempeuh ah Judah mi khempeuh misuam dingin a hansuah, hih mi gilo kote’n ka mu zo uh hi.
  </para>
  <para style="p">
    <verse number="6" style="v"/>Tua tham loin, amah in biakna innpi a simmawh ciangin ka man uh hi. (Kote Thukham bangin amah thusit ding ka geel zo uh hi;
  </para>
  <para style="p">
    <verse number="7" style="v"/>ahih hangin galkap mangpa Lisias hong pai-in, zawhthawh thu tawh amah ko tung panin hong kaihkhiat sakin, nangma mai-ah ama langte hong pai nading thu a pia hi.)
  </para>
  <para style="p">
    <verse number="8" style="v"/>Ama kiangah thu na dot leh, ka mawhsakna thu uh na thei ding hi,” ci-in a ko hi.
  </para>
  <para style="p">
    <verse number="9" style="v"/>Judah mite in zong, “Hih thu ahi takpi hi,” ci-in a mawhsak uh hi.
  </para>
  <para style="p">
    <verse number="10" style="v"/>Mangpipa in a khut vanin Paul in a gen dingin thu a piak ciangin Paul in, “Nang in hih pawlte sawtpi sung na uk ka thei ahih ciangin, lungdamin ka mawh kiphelna thu kong gen ding hi.
  </para>
  <para style="p">
    <verse number="11" style="v"/>Keimah in bia dingin Jerusalem khua-ah ka paitoh tuni-in nisawm-le-nih bek pha cih na thei zo hi.
  </para>
  <para style="p">
    <verse number="12" style="v"/>Biakna innpi sungah kuamah tawh ka kinialna hong mu kei uh hi. Kikhopna inn sung ahi zongin, khua sung ahi zongin, mihonpite ka hansuahna amaute in hong mu kei uh hi.
  </para>
  <para style="p">
    <verse number="13" style="v"/>Tua tham loin, kei tungah hong mawhsakna thu a gentel dingin teci hong lak thei kei uh hi.
  </para>
  <para style="p">
    <verse number="14" style="v"/>Ahih hangin amaute in biakna pawl tuam a cih uh Lampi thu bangin ka pute ka pate’ Pasian ka bia hi ci-in kong pulak hi. Thukham lai leh Pasian’ kamsangte’ Lai Siangtho sungah a kigelh khempeuhte ka um hi.
  </para>
  <para style="p">
    <verse number="15" style="v"/>Midik leh midik lote khempeuh in sihna pan a thokik ding hi ci-in amaute’ lamet bangin Pasian suangin ka om hi.
  </para>
  <para style="p">
    <verse number="16" style="v"/>Tua ahih ciangin Pasian tungah ahi zongin, mite tungah ahi zongin, ka lungsim sungah kimawhsakna a om lohna dingin, a tawntungin ka hahkat hi.
  </para>
  <para style="p">
    <verse number="17" style="v"/>Tu-in kum sawtpi khit ciangin keima pawlte hehpihna leh lungdamna letsong pia dingin kong pai hi.
  </para>
  <para style="p">
    <verse number="18" style="v"/>Tua hehpihna ka piak lai takin biakna innpi sungah mi kikhawm lo, gamlum lo, siangtho takin ka bawl Asia gam panin a hong pai Judah mi kimkhatte in hong mu uh hi.
  </para>
  <para style="p">
    <verse number="19" style="v"/>Tua mite in kei tungah mawhsak nading a om leh, na mai-ah hong pai-in hong mawhsak leh a kilawm hi.
  </para>
  <para style="p">
    <verse number="20" style="v"/>Ahih kei leh, upa vaihawmte mai-ah ka om lai takin,
  </para>
  <para style="p">
    <verse number="21" style="v"/>‘Misite’ thawhkikna thu hangin note mai-ah tuni-in thu dotna ka thuak hi,’ cih ka kikona aw kam khat longal, keima tungah mawhna dang bang hong mu ahi uh hiam, tu-in hih mite in hong gen ta uh hen,” ci-in a gen hi.
  </para>
  <para style="p">
    <verse number="22" style="v"/>Mangpipa in, “Galkap mangpa Lisias hong paisuk ciangin note ka hong dong ding hi,” ci-in tua Lampi thu thei zo ahih ciangin thu khen loin, amaute a khahkhia hi.
  </para>
  <para style="p">
    <verse number="23" style="v"/>“Paul thong sungah khum loin, kicingin om hen. Ama lawmte in ama kiangah pai-in, an a piak nop uh leh, na kham kei un,” ci-in galkap bupa kiangah a vaikhak hi.
  </para>
  <para style="p">
    <verse number="24" style="v"/>Tua nung ciang a sawt loin Feliks Mangpipa in Judah mi ahi, a zi Drusilla tawh hong paikhawm a, Paul samin Zeisu Khazih upna thu a ngai uh hi.
  </para>
  <para style="p">
    <verse number="25" style="v"/>Paul in dikna thu, kidekna thu leh hong tung ding Thukhenna Ni thu a hilh ciangin Feliks Mangpa lau a, “Tu-in pai ta in. Tu nung a kilawm hun ciangin kong samkik ding hi,” a ci hi.
  </para>
  <para style="p">
    <verse number="26" style="v"/>Paul in amah kisut nading golhguk a piak khak leh ci-in ummawhin tam veipi samin, a hopih hi.
  </para>
  <para style="p">
    <verse number="27" style="v"/>Kum nih a cin’ ciangin Porsias Festas in Feliks za a laih hi. Tua Feliks in Judah mite lungdamsak nuamin Paul thong sungah a omsak lai hi.
  </para>
  <chapter number="25" style="c"/>
  <para style="p">
    <verse number="1" style="v"/>Festas Mangpa tua gamah a tun’ khit ni thum khit ciangin Kaisaria khua panin Jerusalem khua-ah a paito hi.
  </para>
  <para style="p">
    <verse number="2" style="v"/>Tua lai takin siampi liante leh Judah miliante in Paul’ thu a ko uh hi.
  </para>
  <para style="p">
    <verse number="3" style="v"/>Lampi-ah bukin thah ding a vaihawm uh a, Jerusalem khua-ah a paisak nadingin a thuum uh hi.
  </para>
  <para style="p">
    <verse number="4" style="v"/>Ahih hangin Festas in zong, “Paul in Kaisaria khua-ah kikhumin a om hi. Tua khua-ah a sawt loin ka pai ding hi.
  </para>
  <para style="p">
    <verse number="5" style="v"/>Tua ahih ciangin note lakah ahi theite in kei hong zui-in, tuapa tungah mawhna a om leh, na mawhsak ta un,” a ci hi.
  </para>
  <para style="p">
    <verse number="6" style="v"/>Festas in amaute lakah ni giat bang, ni sawm bang a taam khit ciangin Kaisaria khua-ah pai a, a zing ciangin thukhen tokhom tungah tu-in Paul a samsak hi.
  </para>
  <para style="p">
    <verse number="7" style="v"/>Paul a tun’ ciangin Jerusalem khua pan hong pai Judah mite in amah uumin, teci a lak zo lo, a lian mahmah mawhna tampi tawh Paul a mawhsak uh hi.
  </para>
  <para style="p">
    <verse number="8" style="v"/>Paul in, “Keimah in Judah ngeina Thukham ahi zongin amau biakna innpi tungah ahi zongin, Kaisar Kumpipa tungah ahi zongin ka khial kei hi,” a ci hi.
  </para>
  <para style="p">
    <verse number="9" style="v"/>Ahih hangin Festas in, “Jerusalem khua pai a, keimah in hih thu ka hong khensak ding na ut hiam?” ci-in Judah mite lungdamsak nuamin Paul kiangah a dong hi.
  </para>
  <para style="p">
    <verse number="10" style="v"/>Paul in zong, “Kaisar Kumpipa’ thukhenna tokhom mai-ah ka ding hi, hih tokhom mai-ah kei’ thu nong khensak ding kilawm hi. Nang na theih bangin Judah mite tungah bangmah ka mawh kei hi.
  </para>
  <para style="p">
    <verse number="11" style="v"/>Tua ahih ciangin mi gilo ka hih a, sih nading a, kilawm mawhna ka hih leh, sihna tawh ka kipelh kei ding hi. Ahi zongin tua mite hong mawhsaknate khat beek a man kei leh kuamah in amaute khut tungah hong pia zo kei ding hi. Kaisar Kumpipa kiangah azu ka khan ding hi,” a ci hi.
  </para>
  <para style="p">
    <verse number="12" style="v"/>Tua ciangin Festas Mangpa in upate tawh a vaihawm khit ciangin, “Nang in ‘Kaisar Kumpipa kiangah azu ka khan ding hi,’ na ci ahih ciangin, Kaisar Kumpipa kiangah na pai ding hi,” a ci hi.
  </para>
  <para style="p">
    <verse number="13" style="v"/>Tu nung a sawt loin, Agrippa Kumpipa in ama zi Bernike tawh Kaisar a tun’ ciangin Festas a hopih hi.
  </para>
  <para style="p">
    <verse number="14" style="v"/>Sau veipi a om khit ciangin Festas Mangpipa in Paul’ thu kumpipa kiangah a gen-inah, “Feliks Mangpipa in thong sungah khumin a nutsiat mi khat a om hi.
  </para>
  <para style="p">
    <verse number="15" style="v"/>Jerusalem khua-ah ka om lai takin siampi liante leh Judah upate in tuapa thu hong ko uh a, hong khensak in ci-in hong thuum uh ciangin,
  </para>
  <para style="p">
    <verse number="16" style="v"/>keimah in zong, ‘Mawhsakna a thuak mi in a mawhsak mite tawh kimaituah sak a, a tungah a koih mawhna a phelna thu a gen khit matengin kuamah kiangah piak ding Rom ngeina ahi kei hi,’ ci-in ka gen hi.
  </para>
  <para style="p">
    <verse number="17" style="v"/>Tua mite in hih san takah hong kikhop uh ciangin khawl loin, a zing ciangin thukhen tokhom tungah tu-in tuapa ka samsak hi.
  </para>
  <para style="p">
    <verse number="18" style="v"/>Amaute a ding uh a, ama tungah ka upmawh bangin thusia a koih kei uh hi.
  </para>
  <para style="p">
    <verse number="19" style="v"/>Amaute biakna thu leh a sisa mi khat ahi, Zeisu hangah kidongin a mawhsak uh hi. Paul in, ‘Tua Zeisu a nungta hi,’ a ci hi.
  </para>
  <para style="p">
    <verse number="20" style="v"/>Tua thudotna ka theihtel loh lai takin, ‘Jerusalem khua-ah pai a, hih thu tanna na thuak ding hiam?’ ci-in amah ka dot leh,
  </para>
  <para style="p">
    <verse number="21" style="v"/>a lian Kumpipa kiangah azukhan nuam a, amah a kikhum lai nading hong ngen ahih ciangin, Karsar Kumpipa kiangah ka paisak mateng dongin ka khumsak hi,” a ci hi.
  </para>
  <para style="p">
    <verse number="22" style="v"/>Agrippa in zong, “Tua pa thu ka za nuam hi,” a cih ciangin, Festas in, “Zing ciangin ama thu na za ding hi,” a ci hi.
  </para>
  <para style="p">
    <verse number="23" style="v"/>Tua ahih ciangin zingsang ciangin Agrippa leh Bernike in kithupi bawlna tawh khua sung uliante tawh hong tung uh a, kikhopna inn sungah a tum uh ciangin Festas in thu a piak ciangin Paul a lutsak uh hi.
  </para>
  <para style="p">
    <verse number="24" style="v"/>Festas in, “Kumpipa Agrippa akipan kote tawh a omkhawm mite aw, hih pa na mu uh hi. Jerusalem khua leh hi lai-ah Judah mite khempeuh in ama thu kei hong ko uh a, ‘Amah in tomkha nangawn nungta ding a kilawm kei hi,’ hong ci uh hi.
  </para>
  <para style="p">
    <verse number="25" style="v"/>Amah in sihna thuak ding akilawm mawhna ahih loh ka thei a, kumpi lianpa kiangah azukhan nuam ahih ciangin, a pai nading thu ka khensat hi.
  </para>
  <para style="p">
    <verse number="26" style="v"/>Ama thu gelh a, Kumpipa kiangah piak ding thu a kitel tak khat beek ka nei kei hi. Tua ahih ciangin note in na dottel khit uh ciangin lai gelh ding ka neih nadingin nomau mai-ah ahi zongin, kumpipa Agrippa kiangah ahi zongin amah kong paipih zo hi.
  </para>
  <para style="p">
    <verse number="27" style="v"/>Bang hang hiam na cih uh leh, a kikhumpa a kimawhsakna lai pia loin paisak leng akilawm kei hi ci-in ka um hi,” a ci hi.
  </para>
  <chapter number="26" style="c"/>
  <para style="p">
    <verse number="1" style="v"/>Tua ciangin Agrippa in, “Nang in nang ading na gen thei ding hi,” a cih ciangin Paul in a khut zanin a gen-inah:
  </para>
  <para style="p">
    <verse number="2" style="v"/>“Agrippa Kumpipa aw, nangma mai-ah Judah mite in hong mawhsakna kiphelna thu, tuni-in gen thei ding ka hih ciangin ka nuam hi.
  </para>
  <para style="p">
    <verse number="3" style="v"/>Bang hang hiam cih leh nang in Judah ngeina thu leh thu kidotna khempeuh na siam hi. Tua ahih ciangin dam takin ka thu na ngai ta in.
  </para>
  <para style="p">
    <verse number="4" style="v"/>“Jerusalem khua sungah ka mipawlte lakah ka om lai takin, ka neu lai pan akipan ka omzia leh ka hihnate Judah mi khempeuh in a thei uh hi.
  </para>
  <para style="p">
    <verse number="5" style="v"/>Judah ngeina tel takpi a zui pen pawl Farisai mi ka hihna hih mite in teci a pan’ nop uh leh, a thei masa bel ahi uh hi.
  </para>
  <para style="p">
    <verse number="6" style="v"/>Tu-in Pasian in i pute i pate kiangah a piak thu kiciamna lametna hanginah thukhenna thuakin ka om hi.
  </para>
  <para style="p">
    <verse number="7" style="v"/>Judah mipawl sawm-le-nihte in sun leh zanin hahkatin Pasian bia-in, thu kiciamna bangin ngah ding a lamen uh hi. Kumpipa aw, hih lametna hangin Judah mite in hong mawhsak uh hi.
  </para>
  <para style="p">
    <verse number="8" style="v"/>Pasian in misite a thokiksak ding hi cih thu up theih ding hilo hi ci-in bang hangin ngaihsun na hi uh hiam?
  </para>
  <para style="p">
    <verse number="9" style="v"/>“Nazareth khua mi Zeisu’ min langpanin ahi thei zahzaha sep ding mah hi ci-in ka kizo khin a,
  </para>
  <para style="p">
    <verse number="10" style="v"/>Jerusalem khua-ah tua bangin ka hih zo hi. Siampi liante kiang pan thu ka ngah khit ciangin misiangthote thong sungah ka khia hi. Amaute in sihna a thuak uh ciangin ka thukim hi.
  </para>
  <para style="p">
    <verse number="11" style="v"/>Mite in Pasian tungah a pau khialh nadingin thatang hat thu-in hanciamin, kikhopna inn khat pan khat ah tamveipi ka pai hi. Nakpi-in ka heh maninah gamdangte khua dongin amaute ka bawlsia hi.
  </para>
  <para style="p">
    <verse number="12" style="v"/>“Tua ahih ciangin siampi liante thupiakna leh lai pua-in Damaskas khua lampi ka pai lai takin,
  </para>
  <para style="p">
    <verse number="13" style="v"/>ni sangin a tangzaw, kei leh kei tawh hong paikhawmte kimkot ah hong taang, sun lai takin vantung pan khuavak khat ka mu hi, Kumpipa aw,
  </para>
  <para style="p">
    <verse number="14" style="v"/>Kote khempeuh in lei tungah ka puk lai takun, ‘Saul aw, Saul aw, bang hangin hong bawlsia na hi hiam? Ciang hiam na khe tawh peek leteh a haksa hi,’ ci-in Hebru kamin a hong ci aw khat ka za hi.
  </para>
  <para style="p">
    <verse number="15" style="v"/>‘Topa aw, nang kua na hi hiam?’ ci-in ka dot leh, ‘Na hong bawlsiat Zeisu ka hi hi.
  </para>
  <para style="p">
    <verse number="16" style="v"/>Ahih hangin tho in ding in, Judah mite leh Gentail mite khut sung pan nang hong gumkhia a, nang in na muhsa thute leh a nung ciangin kei in nang kiangah kong kilatsak ding thute,
  </para>
  <para style="p">
    <verse number="17" style="v"/>hilh a, teci-a pang za-ah nang kong koih nadingin nang kiangah ka hong kilang zo hi.
  </para>
  <para style="p">
    <verse number="18" style="v"/>Tua Gentailte in khuamial sung pan khuavak lamah galkah a, Satan’ ukna pan Pasian kiangah kihei ding a, mawhna kimaisakna a ngah ding uh a, kei hong up manunah sian’thosakna a ngahsa mite tawh luahna a ngah khawm nadingun, amau mittang uh na hon’sak dingin, amau kiangah kong paisak ding hi,’ ci-in thu hong pia hi.
  </para>
  <para style="p">
    <verse number="19" style="v"/>“Tua ahih ciangin Agrippa Kumpipa aw, vantung mangmuhna ngai loin ka om kei hi.
  </para>
  <para style="p">
    <verse number="20" style="v"/>Amaute kisikkik a, kisikkikna tawh kilawm gamtatna bawlin Pasian kiangah a kihei na’ngun Damaskas khua-ah ka gen masak khit ciangin Jerusalem khua akipan Judah gamah a om mi khempeuh kiangah ahi zongin, Gentailte kiangah ahi zongin ka hilh hi.
  </para>
  <para style="p">
    <verse number="21" style="v"/>Tua thu hangin Judah mite in biakna innpi sungah kei hong man uh a, hong thah nading uh a hahkat uh hi.
  </para>
  <para style="p">
    <verse number="22" style="v"/>Tua ahih ciangin Pasian kiang panin huhna ka ngah khit ciangin tuni dongin ka om a,
  </para>
  <para style="p">
    <verse number="23" style="v"/>Khazih in sihna thuak ding a, sihna pan a thokik masabel ahih ciangin, Judah mipawl leh Gentailte kiangah khuavakna thu a piang ding hi ci-in Moses akipan Pasian’ kamsangte’ thugenna mah kei in behlap loin milian, mineute kiangah teci-in ka pang hi,” a ci hi.
  </para>
  <para style="p">
    <verse number="24" style="v"/>Tua mah bangin Paul in mawhna kiphelhna thu a gen lai takin Festas in, “Paul aw, nang mihai bang na hi hi! Lungpilna tam sinin, mihai na suak zo hi,” ci-in nakpi-in a kiko hi.
  </para>
  <para style="p">
    <verse number="25" style="v"/>Paul in, “Mangpa Festas aw, ka hai kei hi. Thuman leh sanhuai thute ka gen hi.
  </para>
  <para style="p">
    <verse number="26" style="v"/>Bang hang hiam na cih leh, kumpipa mai-ah ka gen ngam hih thute kumpipa in a thei hi. Hih thu a thei lo khat beek a om kei hi ci-in ka sin sungah ka um hi. Bang hang hiam na cih leh, hih thute a kilang lo-na munah kibawl ahi kei hi.
  </para>
  <para style="p">
    <verse number="27" style="v"/>Kumpipa Agrippa aw, nang in kamsangte thu um na hi hiam? Na um cih ka thei hi,” a ci hi.
  </para>
  <para style="p">
    <verse number="28" style="v"/>Agrippa in, “Nang in zolna thu tawm tawh kei Christian nong suaksak dektak hi,” ci-in Paul kiangah a ci hi.
  </para>
  <para style="p">
    <verse number="29" style="v"/>Paul in, “Nang akipan tuni-in ka thu a za khempeuh in hih sikkol sim lohin, thu tam tawh ahi zongin, thu tawm tawh ahi zongin, kei tawh kibang na suah theih nadingun Pasian kiangah thu ka ngen hi!” a ci hi.
  </para>
  <para style="p">
    <verse number="30" style="v"/>Tua ciangin Kumpipa leh Bernike, mangpipa leh amau tawh a tukhawmte a ding uh a,
  </para>
  <para style="p">
    <verse number="31" style="v"/>a paikhiat khit uh ciangin, “Hih mi in sih nading ahi zongin, kikhum nading ahi zongin a bawl kei hi,” ci-in khat leh khat a kikum uh hi.
  </para>
  <para style="p">
    <verse number="32" style="v"/>Agrippa in, “Tua pa in, ‘Kaisar kumpipa kiangah azu ka khan ding hi,’ ci hi kei leh, a khah tuak hi,” ci-in Festas kiangah a ci hi.
  </para>
  <chapter number="27" style="c"/>
  <para style="p">
    <verse number="1" style="v"/>Italy gam teembaw-ah tuangin ka pai ding uh a kitel khit ciangin, Julias min nei Augustus pawl galkap mangpa’ khut tungah Paul leh thong sunga kikhum midangte a pai uh hi.
  </para>
  <para style="p">
    <verse number="2" style="v"/>Asia gam tuipi gei-ah a om khuate ah pai dinga kisa Adramittium teembaw tungah tuangin ka pai uh hi. Makedonia gam Thesalonika khua mi Aristarkhas kote tawh a omkhawm hi.
  </para>
  <para style="p">
    <verse number="3" style="v"/>A zing ciangin Sidon khua ka tun’ uh ciangin, ama lawmte kiangah pai-in an vakna a ngah theih nadingin Julias in Paul hehpihin thu a pia hi.
  </para>
  <para style="p">
    <verse number="4" style="v"/>Tua khua pan ka paikhia uh a, huih kituak lo ahih ciangin Saipras lam gam huih dalsakin pai-in,
  </para>
  <para style="p">
    <verse number="5" style="v"/>Kilikia gam leh Pamfilia gam kikal tuipi ka galkah uh ciangin Licia gam Mura khua-ah ka tung uh hi.
  </para>
  <para style="p">
    <verse number="6" style="v"/>Tua khua-ah Italy gamah a pai ding Alekzandria teembaw khat galkap mangpa in mu a, tua teembaw tungah kote hong tuang sak hi.
  </para>
  <para style="p">
    <verse number="7" style="v"/>Damdamin pai-in, ni tampi ka pai khit uh ciangin Nidas khua tawh a kitang mun haksapi-in ka tun’ khit uh ciangin, huih kiphu zo nawn lo ahih ciangin Krete gam huih kidalsakin Salmone leizum tawh a kitang takin ka pai uh a,
  </para>
  <para style="p">
    <verse number="8" style="v"/>Krete gam pamah pai-in Lasia khua tawh kinai Khawlmun Nuam kici mun khatah haksapi-in ka tung uh hi.
  </para>
  <para style="p">
    <verse number="9" style="v"/>Ni tampi bei a, antan’na hun bei zo ahih ciangin, tuipi galkah nading launa om ahih manin Paul in,
  </para>
  <para style="p">
    <verse number="10" style="v"/>“Tote aw, tuipi galkah leng teembaw leh vante tham loin, eite nuntakna zong kisia ding hi ci-in ka thei hi,” ci-in kikep nading thu a hilh hi.
  </para>
  <para style="p">
    <verse number="11" style="v"/>Ahih hangin galkap mangpa in Paul’ kam ngai loin teembaw ukte leh teembaw neite thu a ngai hi.
  </para>
  <para style="p">
    <verse number="12" style="v"/>Tua teembaw khawlna munah phalbi sung tawntung om huai lo ahih ciangin, “Tua lai mun pan paikhia-in Foenik khua i tun’ zawh leh, phaibi sung tawntung tua lai-ah tam leng a hoihzaw ding hi,” ci-in mi a tamzaw in a gen uh hi. Foenik khua in Krete gam teembaw khawlna mun hi a, saklam nitumna leh khanglam nitumna lam a maingat khawm hi.
  </para>
  <para style="p">
    <verse number="13" style="v"/>Khang lam huih in damtakin hong nun’ ciangin kipai thei ding hi ci-in ngaihsunin khawlna sikkawi lian a khai khit uh ciangin a pai uh a, Krete tuipi gei kinai-ah a pai uh hi.
  </para>
  <para style="p">
    <verse number="14" style="v"/>A sawt kihal loin Eurakuilo kici huihpi in lei lam panin nung a,
  </para>
  <para style="p">
    <verse number="15" style="v"/>tembaw in phu zo lo ahih ciangin kote in nial zo loin huih mutna lam ka zui uh hi.
  </para>
  <para style="p">
    <verse number="16" style="v"/>Kauda kici tuikulh huih kidalsakin ka pai uh a, gunkuang kisia lo dingin haksapi-in ka la uh a,
  </para>
  <para style="p">
    <verse number="17" style="v"/>teembaw tungah a khai khit uh ciangin, khau tawh teembaw a gak uh hi. Sirti kici sehnel tungah ka awk khak ding uh hi cih ka lunghihmawh manunah puan a sutkhiat khit ciangin huih in hong mut a, hong lenpih hi.
  </para>
  <para style="p">
    <verse number="18" style="v"/>Tui kihot pha mahmaha kiliing ahih ciangin zingsang ciangin vante tui sungah a paaikhia uh hi.
  </para>
  <para style="p">
    <verse number="19" style="v"/>Ni thum khit ciangin amaute khut uh tawh teembaw nate a paaikhia uh hi.
  </para>
  <para style="p">
    <verse number="20" style="v"/>Ni leh kha leh aksite sawt veipi kimu loin, huihpi nakpi nung ahih ciangin, ka suahtak ding uh lametna a om kei hi.
  </para>
  <para style="p">
    <verse number="21" style="v"/>Amaute in an ne loin, sawt veipi a om khit uh ciangin Paul in amaute laizangah ding-in “Tote aw, ka thu na ngaih uh leh, Krete gam panin pai loin na om le-uhcin, hih kisiatna tawh na kipelh ding uh hi.
  </para>
  <para style="p">
    <verse number="22" style="v"/>Tu-in ahih leh, lungmang kei un. Bang hang hiam na cih uh leh, teembaw longal, kuamah a kisia kei ding hi.
  </para>
  <para style="p">
    <verse number="23" style="v"/>Bang hang hiam na cih uh leh, hong uk leh kei in a na ka sepsak Pasian’ vantungmi khat in tuzanin ka kiangah ding a,
  </para>
  <para style="p">
    <verse number="24" style="v"/>‘Paul aw, nang lunghimawh kei in. Kaisar kumpipa mai-ah na ding ding hi. Nangmah tawh teembaw sungah a omkhawm mi khempeuhte Pasian in nang hong pia zo hi,’ hong ci hi.
  </para>
  <para style="p">
    <verse number="25" style="v"/>Tua ahih ciangin tote aw, lungnuamin om un. Bang hang hiam na cih uh leh, kei tungah thu hong piak bang ahih ding Pasian suangin ka om hi.
  </para>
  <para style="p">
    <verse number="26" style="v"/>Ahih hangin tuikulh khatpeuh tungah i kipaaikhia ding hi,” a ci hi.
  </para>
  <para style="p">
    <verse number="27" style="v"/>Ni sawm-le-li ni zaninah Andria tuipi sungah ka kikawi heihei lai takun, zan kim ciangin a kinaipen gam khat peuhmah ka tung dektak uh ci-in teembaw nasemte in ummawh uh a,
  </para>
  <para style="p">
    <verse number="28" style="v"/>tui a teh ciangun lam sawmnih a thuk a thei uh hi. Tawmvei khit ciangin tui a tehkik uh ciangin, lam sawm-le-nga a thuk a thei uh hi.
  </para>
  <para style="p">
    <verse number="29" style="v"/>Suangpi ka phut khak ding uh a lunghimawh manunah, teembaw tawlam a mong gei panin teembaw khawlna sikkawi li a khia uh a, khuavak ding ka ngak uh hi.
  </para>
  <para style="p">
    <verse number="30" style="v"/>Teembaw nasemte in teembaw a taisan nuam uh a, teembaw lu lam panin teembaw khawlna sikkawi khiatsuk bangin, gunkuang a khiatsuk lai takun,
  </para>
  <para style="p">
    <verse number="31" style="v"/>Paul in, “Hih mite in teembaw tungah a om kei uh leh, note na suakta kei ding uh hi,” ci-in galkap mangpa leh galkapte kiangah a gen hi.
  </para>
  <para style="p">
    <verse number="32" style="v"/>Tua ciangin galkapte in gunkuang khau sat tat uh a, a khahkhia uh hi.
  </para>
  <para style="p">
    <verse number="33" style="v"/>Khua a vak dektak lai takin an ne dingin Paul in mi khempeuh hansuah a, “Note in ni sawm-le-li tawntung an ngawlin, gil kialin na om uh hi.
  </para>
  <para style="p">
    <verse number="34" style="v"/>Tua ahih ciangin an ne dingin kong thuum hi. Bang hang hiam na cih uh leh, note noptuam nading ahi hi.
  </para>
  <para style="p">
    <verse number="35" style="v"/>Bang hang hiam na cih uh leh, note samzang khat nangawn kisia lo ding hi,” ci-in a gen khit ciangin Paul in, khomun la a, tua mite mai-ah Pasian’ hehpihna a phat khit ciangin balnenin a ne hi.
  </para>
  <para style="p">
    <verse number="36" style="v"/>Tua ciangin amaute khempeuh in zong lungnuamin an a ne uh hi.
  </para>
  <para style="p">
    <verse number="37" style="v"/>Teembaw sungah a om komau khempeuh in zanih sawm-sagih-guk ka pha uh hi.
  </para>
  <para style="p">
    <verse number="38" style="v"/>An a nek khit uh ciangin buhhumte tuipi sungah khia-in teembaw a zangsak uh hi.
  </para>
  <para style="p">
    <verse number="39" style="v"/>Khua a vak ciangin tua gam a theih loh uh hangin, tui gei-ah sehnel a om, tui dawk khat a mu uh hi. Tua sehnel tungah teembaw kikhangsak ding hiam, kikhangsak lo ding hiam ci-in a vaihawm uh hi.
  </para>
  <para style="p">
    <verse number="40" style="v"/>Sikkawi a khahkhia uh a, tuipi sungah a nutsiat khit uh ciangin, a hawhna a phel uh a, teembaw lu lam panin a puan huih lakah khai-in tui dawk lamah teembaw a phusak uh hi.
  </para>
  <para style="p">
    <verse number="41" style="v"/>Tui kilokna nih kituahna mun a phak uh ciangin teembaw leitungah kingam a, teembaw a lulam teng tang thei loin om a, a nung lam tui kilok in satkhia a, a sia hi.
  </para>
  <para style="p">
    <verse number="42" style="v"/>Tua lai takin thongkiate in tui peeka a taimang ding uh a lunghihmawh manunah galkapte in, “That ni,” ci-in a vaihawm uh hi.
  </para>
  <para style="p">
    <verse number="43" style="v"/>Ahih hangin galkap mangpa in Paul a suahtaksak nop maninah galkapte’ hihna kham a, “Tui peek siamte in peek masa uh a, lei tungah a tung masa ding uh hi.
  </para>
  <para style="p">
    <verse number="44" style="v"/>A om laite in singpeek tung ahi zongin, teembaw sungah a om nadangte tung ahi zongin, tuangin a pai ding uh hi.” ci-in thu a pia hi. Tua ahih ciangin mi khempeuhte in lei tungah a suakta uh hi.
  </para>
  <chapter number="28" style="c"/>
  <para style="p">
    <verse number="1" style="v"/>Ka suahtak khit uh ciangin Malta tuikulh gam hi cih ka thei uh hi.
  </para>
  <para style="p">
    <verse number="2" style="v"/>Guahzu a, khua dam ahih ciangin tua gam mite in mei cihin kote khempeuh pha takpi hong hehpih uh hi.
  </para>
  <para style="p">
    <verse number="3" style="v"/>Paul in sing lom khat la a, mei tungah a khul lai takin gul khat in meikhu lak pan pusuakin Paul’ khut a tu hi.
  </para>
  <para style="p">
    <verse number="4" style="v"/>Tua gam mite in gul in a khutah a om a muh uh ciangin, “Hih pa in mi thatpa ahi takpi zo hi. Tuipi launa pan a suahtak hangin a hin’ nadingin thuman in thu a pia kei hi,” ci-in khat leh khat a kici uh hi.
  </para>
  <para style="p">
    <verse number="5" style="v"/>Ahih hangin Paul in gul mei sungah singkhia a, bangmah natna thuak lo hi.
  </para>
  <para style="p">
    <verse number="6" style="v"/>Ama pumpi khempeuh bawk ahi zongin, thakhatin pukin a si ding ahi zongin, tua mite in a sawt veipi a ngak uh hangin, ama tungah siatna khat beek piang lo a muh uh ciangin, a lungsim uh kikheel a, “Hih pa in pasian ahi hi,” a ci uh hi.
  </para>
  <para style="p">
    <verse number="7" style="v"/>Tua mun pan kigamla lo Publias kici tuikulh gam sung hausapa a om hi. Tua hausapa in kote hong tung sak a, ni thum tawntung pha takpi-in hong vaak hi.
  </para>
  <para style="p">
    <verse number="8" style="v"/>Publias’ pa in nattun leh gilsan vei-in a lum hi. Tua cinapa kiangah Paul in lut a, thu a nget khit ciangin a tungah a khut nga-in, cinatna a damsak hi.
  </para>
  <para style="p">
    <verse number="9" style="v"/>Tua bang ahih ciangin tua tuikulh-a cina dangte hong pai uh a, damna a ngah uh hi.
  </para>
  <para style="p">
    <verse number="10" style="v"/>Tua mite in lungdamna tampi hong pia uh a, teembaw tungah ka tuan’ kik uh ciangin ka sapnate uh teembaw tungah a koih uh hi.
  </para>
  <para style="p">
    <verse number="11" style="v"/>Kha thum khit ciangin Ta Peeng milim a om, tua tuikulh gamah phalbi sung tawntung a khawl Alekzandria teembaw tungah ka tuang kik uh a,
  </para>
  <para style="p">
    <verse number="12" style="v"/>Sirakhas khua tungin ni thum ka taam uh hi.
  </para>
  <para style="p">
    <verse number="13" style="v"/>Tua san tak panin ka paikik uh ciangin kawi pai-in, Regium khua ka tung uh a, ni khat ka taam khit uh ciangin, khang lam pan huih nung a, ni nihin Puteoli khua ka tung uh hi.
  </para>
  <para style="p">
    <verse number="14" style="v"/>Tua khua-ah ute naute tawh kimu-in, “Ni sagih sung hong taam un,” hong cih mah bangun ka taam khit uh ciangin, Rom khua-ah ka pai uh hi.
  </para>
  <para style="p">
    <verse number="15" style="v"/>Rom khua-ah a om ute naute in kote paina thu a zak uh ciangin hong dawn ding kimkhatte in Appias Sumbuk dongin, kimkhatte in Mangbuk Thum dongin hong pai uh hi. Paul in tua mite a muh ciangin Pasian’ hehpihna phatin a lungdam uh hi.
  </para>
  <para style="p">
    <verse number="16" style="v"/>Rom khua-ah ka tun’uh ciangin Paul in a cing galkap tawh a ut bangin a om theih na’ng thu a ngah hi.
  </para>
  <para style="p">
    <verse number="17" style="v"/>Ni thum khit ciangin Paul in Judah mi upate a kikhopsak khit ciangin, “Ute naute aw, kei in Judah mite tung ahi zongin, i pute i pate’ ngeina tung ahi zongin, ka khial lo napi-in, Jerusalem khua mite in hong man uh a, Rom mite’ khut sungah hong pia uh hi.
  </para>
  <para style="p">
    <verse number="18" style="v"/>Amaute in kei hong dot khit uh ciangin sih nading mawhna thu a muh loh uh ciangin, hong khah nuam uh hi.
  </para>
  <para style="p">
    <verse number="19" style="v"/>Tua bang a deihna, Judah mite in a nial uh ciangin, Kaisar Kumpipa kiangah azukhan ding ka ngaihsun hi. Tua bang ka cihna in ka mi pawlte tungah mawhsak nading ka cihna ahi kei hi.
  </para>
  <para style="p">
    <verse number="20" style="v"/>Tua ahih ciangin note mu-in, hong hopih dingin kong sam hi. Bang hang hiam na cih uh leh, Israel pawlte’ lametna thu hangin hih sikkhau khihna ka thuak hi,” a ci hi.
  </para>
  <para style="p">
    <verse number="21" style="v"/>Tua mite in “Nang thu zaksakna lai Judah gam panin ka ngah kei uh hi. Tua gam pan a hong tung a, nangmah hong mawhsak ute naute kuamah a om kei hi.
  </para>
  <para style="p">
    <verse number="22" style="v"/>Ahih hangin hih biakna in gam khempeuh ah kosiatna a thuak cih thei ka hih manun, na upna thu nangma kiang pan ka ngai nuam uh hi,” a ci uh hi.
  </para>
  <para style="p">
    <verse number="23" style="v"/>Kimuh nading ni a seh uh ciangin mi tampite in Paul’ omna-ah hong pai uh a, Paul in Pasian’ Gam thu teci pang a, tuate in Zeisu thu a up nadingun Moses’ Thukham lai leh Pasian’ kamsangte lai paulamin thu hilhin, zingsang akipan nitum dongin a zol hi.
  </para>
  <para style="p">
    <verse number="24" style="v"/>Kimkhatte in Paul’ thu gen a um uh hi. Kimkhatte in a um kei uh hi.
  </para>
  <para style="p">
    <verse number="25" style="v"/>Tua mah bangin khat leh khat thu kituak loin, Paul in thu khat a gen khit ciangin a paikhia uh hi. Paul in, “Kha Siangtho in kamsangpa Isaiah tungah na pute na pate kiang uh ah a kituakin a gen hi.
  </para>
  <para style="p">
    <verse number="26" style="v"/>‘Pai in la, hih mite tungah hih bangin ci in, zaza napi tel lo; mumu napi thei lo,
  </para>
  <para style="p">
    <verse number="27" style="v"/>Amaute in a mit uh tawh a muh loh nading, a bil uh tawh a zak loh nading, A lungsim uh tawh thu a theihtel loh nading, amaute kihei-in damna a ngah loh nadingun, amau lungsim uh mawl a, amau bil uh ngong a, a mit uh a si hi,’ a ci hi.
  </para>
  <para style="p">
    <verse number="28" style="v"/>Tua ahih ciangin Pasian in hong piak hih gupna thu Gentailte kiangah kipuak ding a,
  </para>
  <para style="p">
    <verse number="29" style="v"/>amaute in zong a sang ding uh hi ci-in note in thei ta un,” ci-in a gen hi.
  </para>
  <para style="p">
    <verse number="30" style="v"/>Paul in kum nih tawntung a sap innah om a, ama kiangah a pai khempeuh tung sak hi.
  </para>
  <para style="p">
    <verse number="31" style="v"/>Nawngkaina khat beek om loin, nop takin Pasian’ Gam thu gen a, Topa Zeisu Khazih’ thu a hilh hi.
  </para>
</usx>