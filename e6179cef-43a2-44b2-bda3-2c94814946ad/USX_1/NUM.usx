<?xml version="1.0" encoding="utf-8"?>
<usx version="2.0">
  <book code="NUM" style="id">Numbers</book>
  <para style="mt">Numbers</para>
  <chapter number="1" style="c" />
  <para style="p"><verse number="1" style="v" />Amaute, Egypt gam panin a paikhiat zawh uh a kum
    nihna, a kha nihna a ni masa ni-in, Sinai sehnel gam kikhopna puanbuk sungah { Topa } in Moses
    hopihin hih bangin ci hi: </para>
  <para style="p"><verse number="2" style="v" />“Nang leh Aaron in Israel mihonte khempeuh a
    innkuankuan, a behbehin, pasal peuhmah a milipin a phazah sim un. </para>
  <para style="p"><verse number="3" style="v" />Israel sungah kum sawmnih panin a tungsiah a pha,
    galdo dingin a kuan thei ding mi khempeuh a honhonin na sim ding uh hi. </para>
  <para style="p"><verse number="4" style="v" />A minam simin a beh sungah a lutang ahi mi khat ciat
    in hong huh ding uh hi. </para>
  <para style="p"><verse number="5" style="v" />No hong huh dingte' min: Reuben : sung panin
    Shedeur' tapa Elizur; </para>
  <para style="p"><verse number="6" style="v" />Simeon : sung panin Zurishaddai' tapa Shelumiel; </para>
  <para style="p"><verse number="7" style="v" />Judah : sung panin Amminadab' tapa Nahshon; </para>
  <para style="p"><verse number="8" style="v" />Issakhar : sung panin Zuar' tapa Nethanel; </para>
  <para style="p"><verse number="9" style="v" />Zebulun : sung panin Helon' tapa Eliab; </para>
  <para style="p"><verse number="10" style="v" />Josef tapate, Efraim : sung panin Ammihud' tapa
    Elishama, leh Manasseh : sung panin Pedahzur' tapa Gamaliel; </para>
  <para style="p"><verse number="11" style="v" />Benjamin : sung panin Gideoni' tapa Abidan; </para>
  <para style="p"><verse number="12" style="v" />Dan : sung panin Ammishaddai' tapa Ahiezer; </para>
  <para style="p"><verse number="13" style="v" />Asher : sung panin Okran' tapa Pagiel; </para>
  <para style="p"><verse number="14" style="v" />Gad : sung panin Deuel' tapa Eliasaf; </para>
  <para style="p"><verse number="15" style="v" />Naftali : sung panin Enan' tapa Ahira ahi hi,” a ci
    hi. </para>
  <para style="p"><verse number="16" style="v" />Hihte pen mihon sung panin a kiteel, amau' phung
    sung panin a makaite, Israel behte' lutangte ahi uh hi. </para>
  <para style="p"><verse number="17-19" style="v" />{ Topa } in Moses a thupiak bangin Moses leh
    Aaron in a min kilosa hih mite khawmin, a kha nihna a ni masa ni-in amaute in kum sawmnih panin
    a tungsiah a pha peuhmah a milipin a innkuankuan, a behbehin amau leh amau a kiciamteh mihon
    buppite khawm uh hi. Tua ahih ciangin amah in Sinai sehnel gamah amaute a phazah a sim hi. </para>
  <para style="p"><verse number="20-46" style="v" />Kum sawmnih panin a tungsiah a pha pasal
    peuhmah, a milipin, a innkuankuan, a behbehin, galdo dingin a kuan thei khempeuh, Israel' tacil
    Reuben suanlekhakte-a kipanin a mi phazah a sim uh a nuai-a bang ahi hi: Reuben : minam tul
    sawmli leh tul guk leh za nga a pha hi. Simeon : minam tul sawmnga leh tul kua leh za thum a pha
    hi. Gad : minam tul sawmli leh tul nga leh za guk leh sawmnga a pha hi. Judah : minam tul
    sawmsagih leh tul li leh za guk a pha hi. Issakhar : minam tul sawmnga leh tul li leh za li a
    pha hi. Zebulun : minam tul sawmnga leh tul sagih leh za li a pha hi. Efraim : minam tul sawmli
    leh za nga a pha hi. Manasseh : minam tul sawmthum leh tul nih leh za nih a pha hi. Benjamin :
    minam tul sawmthum leh tul nga leh za li a pha hi. Dan : minam tul sawmguk leh tul nih leh za
    sagih a pha hi. Asher : minam tul sawmli leh tul khat leh za nga a pha hi. Naftali : minam tul
    sawmnga leh tul thum leh za li a pha hi. Tua ahih ciangin Israel mi a vekpi, kum sawmnih panin a
    tungsiah, abeh behin, Israel sung pan galdo dingin a kuan thei pasal peuhmah: A vekpi-in tul za
    guk leh tul thum leh za nga leh sawmnga a pha hi. </para>
  <para style="p"><verse number="47" style="v" />Ahih hangin Levi mite in amau' nam min mah a tuamin
    pua uh ahih manin adangte tawh kisimkhawm lo hi. </para>
  <para style="p"><verse number="48" style="v" />Bang hang hiam cih leh { Topa } in Moses kiangah, </para>
  <para style="p"><verse number="49" style="v" />“Levi minamte na sim kei ding a, Israel mite lakah
    amaute na simkhawm kei ding hi. </para>
  <para style="p"><verse number="50" style="v" />Ahih hangin Levi mite pen thuciamna biakbuk leh a
    sung nazat khempeuh, leh tua tawh a kisai na khempeuh a uk dingin seh in. Amaute pen biakbuk leh
    a nazat khempeuh a pua dingte hi a, amaute in a biakbuk semin, a kimkotah phual sat ding uh hi. </para>
  <para style="p"><verse number="51" style="v" />Biakbuk a kikhin ding ciangin Levi mite in phel
    ding uh a, biakbuk a kilam ding ciangin Levi mite mah in lam ding uh hi. Midang khat peuhpeuh in
    tua nasep a sep leh tua mi kithat ding hi. </para>
  <para style="p"><verse number="52" style="v" />Israel mite in a milipun amau' giahphual ciat leh a
    dialkhai gei ciat uhah a pawlpawlin a puanbuk uh lam ding uh hi. </para>
  <para style="p"><verse number="53" style="v" />Ahih hangin Israel mihonte tungah hehna a omlohna
    dingin thuciamna biakbuk kiimah Levi mite bek in phual sat ding uh a, Levi mite bek in thuciamna
    biakbuk kem ding uh hi,” a ci hi. </para>
  <para style="p"><verse number="54" style="v" />Tua bangin Israel mite gamta uh a, { Topa } in
    Moses a thupiak bangin amaute in a sem uh hi. </para>
  <chapter number="2" style="c" />
  <para style="p"><verse number="1" style="v" />{ Topa } in Moses leh Aaron kiangah hih bangin gen
    hi: </para>
  <para style="p"><verse number="2" style="v" />Israel mite in amau' dialkhai gei ciatah a beh
    dialkhaite tawh phual sat ding uh a, amaute in a pang simah kikhopna buk mai ngatin phual sat
    ding uh hi. </para>
  <para style="p"><verse number="3-9" style="v" />Nisuahna lampangah phual a sat dingte pen Judah'
    giahphual dialkhai a neite hi ding a, a makaite leh a mi phazah a nuai-a bang ahi hi: Judah :
    mite a makaipa pen Amminadab' tapa Nahshon hi a, ama pawlmi tul sawmsagih leh tul li leh za guk
    a pha hi. Issakhar : mite a makaipa pen Zuar' tapa Nethanel hi a, ama pawl mitul sawmnga leh tul
    li leh za li a pha hi. Zebulun : mite a makaipa pen Helon' tapa Eliab hi a, ama pawl mitul
    sawmnga leh tul sagih leh za li a pha hi. Judah' phualah a pawlpawlin a omte a vekpi-in tul za
    leh tul sawmgiatleh tul guk leh za li a pha hi. A kipaikhiat ciangin amau masa ding uh hi. </para>
  <para style="p"><verse number="10-16" style="v" />A leitaw lampangah a pawlpawlin Reuben'
    giahphual dialkhai a neite hi ding a, a makaite leh a mi phazah a nuai-a bang ahi hi. Reuben :
    mite a makaipa pen Shedeur' tapa Elizur hi a, ama pawl mitul sawmli leh tul guk leh za nga a pha
    hi. Simeon : mite a makaipa pen Zurishaddai' tapa Shelumiel hi a, amapawl mi tul sawmnga leh tul
    kua leh za thum a pha hi. Gad : mite a makaipa pen Reuel' tapa Eliasaf hi a, ama pawl mi
    tulsawmli leh tul nga leh za guk leh sawmnga a pha hi. Reuben' giahphualah a pawlpawlin a omte a
    vekpi-in tul za leh tulsawmnga leh tul khat leh za li leh sawmnga a pha hi. Amaute a nihna-ah
    paikhia ding uh hi. </para>
  <para style="p"><verse number="17" style="v" />Tua ciangin kikhopna buk pen, giahphualte'
    laizangah a om Levi mite' phual tawh kikhin khawm ding a, a phual sat hun mah bangun amau' san
    ciatah a dialkhai uh tawh paikhia ding uh hi. </para>
  <para style="p"><verse number="18-24" style="v" />A nitumna lampangah a pawlpawlin Efraim
    giahphual dialkhai a neite hi ding a, a makaite leh a mi phazah a nuai-a bang ahi hi. Efraim :
    mite a makaipa pen Ammihud' tapa Elishama hi a, ama pawlmi tul sawmli leh za nga a pha hi.
    Manasseh : mite a makaipa pen Pedahzur' tapa Gamaliel hi a, amapawl mi tul sawmthum leh tul nih
    leh za nih a pha hi. Benjamin : mite a makaipa pen Gideoni' tapa Abidan hi a, ama pawlmi tul
    sawmthum leh tul nga leh za li a pha hi. Efraim giahphualah a pawlpawlin a omte a vekpi-in tul
    za leh tul giatleh za khat a pha hi. Amaute a thumna-ah paikhia ding uh hi. </para>
  <para style="p"><verse number="25-31" style="v" />A leilu lampangah a pawlpawlin Dan giahphual
    dialkhai a neite hi ding a, a makaite leh a mi phazah a nuai-a bang ahi hi. Dan : mite a makaipa
    pen Ammishaddai' tapa Ahiezer hi a, ama pawlmi tul sawmguk leh tul nih leh za sagih a pha hi.
    Asher : mite a makaipa pen Okran' tapa Pagiel hi a, ama pawl tulsawmli leh tul khat leh za nga a
    pha hi. Naftali : mite a makaipa pen Enan' tapa Ahira hi a, ama pawl mi tulsawmnga leh tul thum
    leh za li a pha hi. Dan' giahphuala om mi a vekpi-in tul za leh tul sawmnga leh tul sagihleh za
    guk a pha hi. Amaute a dialkhai tawh kizui-in a pai nunung ding uh ahi hi. </para>
  <para style="p"><verse number="32" style="v" />Hihte pen Israel mite a beh zui-a kisim hi a, a
    pawlpawlin giahphualah a om mi a vekpi-in tul za guk leh tul thum leh za nga leh sawmnga a pha
    hi. </para>
  <para style="p"><verse number="33" style="v" />Ahih hangin { Topa } in Moses a thupiak bangin
    Israel mite lakah Levi mite kisimkhawm lo hi. </para>
  <para style="p"><verse number="34" style="v" />Tua bangin Israel mite gamta uh hi. { Topa } in
    Moses a thupiak bangin a beh tawh kizui-in a innkuankuanin amau' dialkhaite' gei-ah giahphual
    sat uh a, tua bangmahin paikhia uh hi. </para>
  <chapter number="3" style="c" />
  <para style="p"><verse number="1" style="v" />Hihte pen Sinai Mual tungah { Topa } in Moses tawh a
    thugen hun lai-a Aaron leh Moses' huna mite ahi hi. </para>
  <para style="p"><verse number="2" style="v" />Aaron' tapate' minte in: A ta upa Nadab, Abihu,
    Eleazar, leh Ithamar hi a, </para>
  <para style="p"><verse number="3" style="v" />sathau a kinilh siampi, siampi za-ah na a sem dingin
    a kikipsak, Aaron' tapate' minte ahi hi. </para>
  <para style="p"><verse number="4" style="v" />Ahih hangin Sinai sehnel gam { Topa' } mai-ah mei
    siangtholo a zat uh ciangin { Topa' } mai-ah Nadab leh Abihu si hi. Amaute in ta neilo uh ahih
    ciangin Eleazar leh Ithamar in a pa uh Aaron' nuntak sungteng bek siampi na a sem uh ahi hi. </para>
  <para style="p"><verse number="5" style="v" />{ Topa } in Moses kiangah, </para>
  <para style="p"><verse number="6" style="v" />“Levi minamte va paipih in la, amaute in siampi
    Aaron' na a sep theihna dingun a mai-ah va koih in. </para>
  <para style="p"><verse number="7" style="v" />Amaute in biakbukah a sep uh ciangin amah leh
    mihonpi-a' dingin kikhopna buk mai-ah na sem ding uh hi. </para>
  <para style="p"><verse number="8" style="v" />Amaute in kikhopna buk sung nazat khempeuh vaan ding
    uh a, biakbukah a sep uh ciangin Israel mite-a' dingin na sem ding uh hi. </para>
  <para style="p"><verse number="9" style="v" />Nangmah in Aaron leh a tapate' tungah Levi mite na
    pia ding a, amaute pen Israel mite lak panin keima tungah a kipiate hi ding uh hi. </para>
  <para style="p"><verse number="10" style="v" />Nangmah in Aaron leh a tapate na seh ding a, amaute
    in a siampi nasep uh don ding uh hi. Ahih hangin midang khatpeuh in siampi nasep a sep leh, tua
    mi kithat ding hi,” a ci hi. </para>
  <para style="p"><verse number="11" style="v" />{ Topa } in Moses kiangah, </para>
  <para style="p"><verse number="12" style="v" />“En in, Israel mite lakah tacil khempeuh tangdingin
    Levi mite ka la khin hi. Levi mite pen keima-a' hi ding hi. </para>
  <para style="p"><verse number="13" style="v" />Bang hang hiam cih leh tacil khempeuh keima-a' ahi
    hi. Egypt gam sungah tacil khempeuh ka thah ni-in, Israel sungah tacil khempeuh, mihing tacil
    leh ganhing tacil khempeuh, keima-a' dingin ka ap a, amaute pen keima-a' hi ding hi; kei pen {
    Topa } ka hi hi,” a ci hi. </para>
  <para style="p"><verse number="14" style="v" />{ Topa } in Sinai sehnel gam Moses kiangah, </para>
  <para style="p"><verse number="15" style="v" />“Levi mite, a behbeh, a innkuankuanin, pasal kha
    khat a pha panin a tungsiah peuhmah na sim ding hi,” a ci hi. </para>
  <para style="p"><verse number="16" style="v" />Tua ahih ciangin Moses thu a kipiak bangin amah in
    { Topa' } thupiakna tawh kizui-in amaute a sim hi. </para>
  <para style="p"><verse number="17" style="v" />Levi' tapate' min in: Gershon, Kohath, leh Merari
    ahi hi. </para>
  <para style="p"><verse number="18" style="v" />Gershon' tapate' min in: Libni leh Shimei ahi hi. </para>
  <para style="p"><verse number="19" style="v" />Kohath' tapate' min in: Amram, Izhar, Hebron, leh
    Uzziel ahi hi. </para>
  <para style="p"><verse number="20" style="v" />Merari' tapate' min in: Mahli leh Mushi ahi hi. Hih
    mite pen Levi mite beh lutangte ahi uh hi. </para>
  <para style="p"><verse number="21" style="v" />Gershon-te beh pen Libni mite leh Shimei mite hi a,
    hihte pen Gershon-te beh ahi uh hi. </para>
  <para style="p"><verse number="22" style="v" />Amaute, kha khat pan a tungsiah a pha pasal peuhmah
    tul sagih leh za nga ahi hi. </para>
  <para style="p"><verse number="23" style="v" />Gershon-te beh in nitumna lam biakbuk nungah
    giahphual sat ding uh a, </para>
  <para style="p"><verse number="24" style="v" />tua Gershon mite sung pan a beh ukpi pen Lael' tapa
    Eliasaf hi ding hi. </para>
  <para style="p"><verse number="25" style="v" />Gershon-te beh in kikhopna buk sungah a et dingte
    pen a biakbuk, puanbuk a tuamna tawh, kikhopna buk kongkhak puankhai, </para>
  <para style="p"><verse number="26" style="v" />buktuala puan kikhaite, biakbuk kiima om buktuala
    kongkhak puankhai leh biakna tau, leh a khaute leh hihte tawh a kizom nasep khempeuh ahi hi. </para>
  <para style="p"><verse number="27" style="v" />Kohath-te beh pen Amram mite, Izhar mite, Hebron
    mite, leh Uzziel mite hi a, hihte pen Kohath-te beh ahi hi. </para>
  <para style="p"><verse number="28" style="v" />Pasal khempeuh kha khat pan a tungsiah, biakbuk
    nasep a sem peuhmah tul giat leh za guk ahi hi. </para>
  <para style="p"><verse number="29" style="v" />Kohath-te beh in biakbuk leitaw lampangah giahphual
    sat ding uh a, </para>
  <para style="p"><verse number="30" style="v" />Kohath mite sung pan a beh ukpi pen Uzziel' tapa
    Elizafan hi ding hi. </para>
  <para style="p"><verse number="31" style="v" />Amau' et dingte pen thuciamna singkuang, a sabuai,
    a meivakkhuam, a biakna taute, siampite in nasepna-in a zat uh biakbuk nazatte' kidalna puan leh
    hihte tawh a kizom nasep khempeuh ahi hi. </para>
  <para style="p"><verse number="32" style="v" />Siampi Aaron' tapa Eleazar pen Levi mi makaite
    tungah a ukpi hi ding a, biakbuk a en mite' nasepna vil ding hi. </para>
  <para style="p"><verse number="33" style="v" />Merari-te beh pen Mahli mite leh Mushi mite hi a,
    hihte pen Merari-te beh ahi hi. </para>
  <para style="p"><verse number="34" style="v" />Amaute kha khat panin a tungsiah pasal peuhmah tul
    guk leh za nih ahi hi. </para>
  <para style="p"><verse number="35" style="v" />Merari-te beh sung pan a beh ukpi pen Abihail' tapa
    Zuriel hi ding a, amaute pen biakbuk leilu lampangah giahphual a sat dingte ahi uh hi. </para>
  <para style="p"><verse number="36" style="v" />Merari-te beh' et dinga a kisehte pen biakbuk
    khuampeekte, a zawlte, a khuampite, khuam bullente, a nengneng teng leh hihte tawh a kizom nasep
    khempeuh ahi hi. </para>
  <para style="p"><verse number="37" style="v" />Buktual kimkot-a khuampite leh a bullente tawh,
    khetphimte leh a khaute zong ahi hi. </para>
  <para style="p"><verse number="38" style="v" />Nisuahna lampang biakbuk mai, kikhopna buk mai-ah
    giahphual a sat ding mite pen Israel mite-a' dingin bang khat peuhpeuh sepna dingin biakbuk
    sungah thu a nei Moses leh Aaron leh a tapate hi a, midang khatpeuh in biakbuk sungah na a sep
    leh kithat ding hi. </para>
  <para style="p"><verse number="39" style="v" />Moses leh Aaron in { Topa' } thupiakna tawh a
    innkuankuanun a sim Levi mi pasal kha khat panin a tungsiah peuhmah tul sawmnih leh tul nih a
    pha hi. </para>
  <para style="p"><verse number="40" style="v" />{ Topa } in Moses kiangah, “Israel mite sung pan
    pasal tacil khempeuh sim in la, kha khat panin a tungsiah peuhmah a min la in. </para>
  <para style="p"><verse number="41" style="v" />Israel mite lak panin tacil khempeuh tangdingin
    Levi mite nong laksak ding a, Israel mite' ganhing tacil khempeuh tangdingin Levi mite' ganhing
    nong laksak ding hi — kei pen { Topa } ka hi hi,” a ci hi. </para>
  <para style="p"><verse number="42" style="v" />Tua ahih ciangin Moses in { Topa' } thupiak bangin
    Israel mite lakah tacil khempeuh a sim hi. </para>
  <para style="p"><verse number="43" style="v" />Kha khat panin a tungsiah tacil pasal a kisim
    peuhmah tul sawmnih leh tul nih leh za nih leh sawmsagih leh thum ahi hi. </para>
  <para style="p"><verse number="44" style="v" />{ Topa } in Moses kiangah, </para>
  <para style="p"><verse number="45" style="v" />“Israel mite lakah tacil khempeuh leh a ganhingte
    uh tangdingin Levi mite leh a ganhingte uh la in. Levi mite keima-a' hi ding hi; kei pen { Topa
    } ka hi hi. </para>
  <para style="p"><verse number="46" style="v" />Levi mi pasal khempeuh sangin Israel mi tacil
    khempeuh za nih leh sawmsagih leh thumin tamzaw ahih manin, </para>
  <para style="p"><verse number="47" style="v" />tuate tatna dingin shekel khatah gerah sawmnih a
    pha, biakinn shekel zangin mi khat ciangin shekel nga pai la in la, </para>
  <para style="p"><verse number="48" style="v" />tua a tamzaw teng a kitatna uh sumte Aaron leh a
    tapate tungah pia in,” a ci hi. </para>
  <para style="p"><verse number="49" style="v" />Tua ahih ciangin Moses in Levi mite banah a vallai
    mite tung panin kitatkhiatna sum la a, </para>
  <para style="p"><verse number="50" style="v" />biakinn shekel zangin Israel mi tacilte tung panin
    sum shekel tul khat leh za thum leh sawmguk leh nga a la hi. </para>
  <para style="p"><verse number="51" style="v" />Tua ciangin, { Topa } in Moses a thupiak mah bangin
    { Topa' } thu tawh kizui-in kitatkhiatna sumte Aaron leh a tapate tungah Moses in a pia hi. </para>
  <chapter number="4" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Levi mite lak panin Kohath mite amau' innkuankuan
    leh a behbehin, </para>
  <para style="p"><verse number="3" style="v" />kikhopna buk sungah na a sem thei ding kum sawmthum
    pan kum sawmnga a pha mi khempeuh sim in. </para>
  <para style="p"><verse number="4" style="v" />Kikhopna buk sungah Kohath mite in a siangthopen
    nate tawh kisai nasepte sem ding uh hi. </para>
  <para style="p"><verse number="5" style="v" />“Giahphual a kisuan ding ciangin Aaron leh a tapate
    tumin kidalna puan lakhia ding uh a, tua puan tawh thuciamna singkuang tun ding uh hi. </para>
  <para style="p"><verse number="6" style="v" />Tua ciangin amaute in savun tawh tuam ding uh a, tua
    tungah puan a dum tawh khuhin, a zawlte bulh ding uh hi. </para>
  <para style="p"><verse number="7" style="v" />“Ompihna Anlum sabuai tungah amaute in puan a dum
    phah ding uh a, tua tungah a kuangdaite, paknamtui pakante, kuang-ukte, leh tuibuahna thawl
    gongbakte koih ding uh a, a kikoih tawntung anlum zong a tungah om ding hi. </para>
  <para style="p"><verse number="8" style="v" />Tua ciangin amaute in a ausan puan tawh tuate khuh
    ding uh a, savun tawh khuh thuahin, a zawlte bulh ding uh hi. </para>
  <para style="p"><verse number="9" style="v" />“Mei vakna meikhuam pen, a meivakte, a taitehte, a
    kuangte, leh sathau piakna nazatte khempeuh tawh puan a dum khatin tun ding uh hi. </para>
  <para style="p"><verse number="10" style="v" />Amaute in a nazat khempeuh savun-in tunin a puakna
    ding tal tungah koih ding uh hi. </para>
  <para style="p"><verse number="11" style="v" />“Puan a dum khat tawh kham biakna tau khuh ding uh
    a, savun tawh tua mah tuam thuahin, a zawlte bulh ding uh hi. </para>
  <para style="p"><verse number="12" style="v" />Amaute in biakbuk sungah a kizang nazat khempeuh
    la-in puan dum khat tawh tunin, savun tawh tuate tun thuah ding uh a, a puakna ding tal tungah
    koih ding uh hi. </para>
  <para style="p"><verse number="13" style="v" />Amaute in a biakna tau panin a vutte luakkhia ding
    uh a, a tungah puan a dupsan khat phah ding uh hi. </para>
  <para style="p"><verse number="14" style="v" />Tua lai-ah nasepna dinga a kizang, biakna tau nazat
    khempeuh, a vutluahna peek, a tu-ka, a kawbia, leh a kuang, biakna tau nazat khempeuh, a tungah
    koihin, tua tungah savun tawh tuam ding uh a, a zawlte bulh ding uh hi. </para>
  <para style="p"><verse number="15" style="v" />Aaron leh a tapate in biakbuk leh biakbuk nazat
    khempeuh a tun khit uh giahphual a kisuan ciangin, tuate a pua dingin Kohath mite hong pai ding
    uh a, ahih hangin amaute in a siangtho nate lawngkhalo ding uh hi; lawng le-uh si ding uh hi.
    Hihte pen Kohath mite' puak ding kikhopna buk nate ahi hi. </para>
  <para style="p"><verse number="16" style="v" />“Siampi Aaron' tapa Eleazar in meivak tui, a namtui
    paknamtui, a kikoih tawntung an tawh biakna, nilh sathau, leh biakbuk leh a sunga om khempeuh,
    leh a nazat khempeuh uk ding hi,” a ci hi. </para>
  <para style="p"><verse number="17" style="v" />{ Topa } in Moses leh Aaron kiangah, </para>
  <para style="p"><verse number="18" style="v" />“Levi mite lakah Kohath minamte a sihlohna dingin
    hih un. </para>
  <para style="p"><verse number="19" style="v" />A siangthopen nate nai-ah amaute a pai ciangun
    siloin a hin'na dingun hih un. Aaron leh a tapate pai-in a nasep ding uh leh a van puak ding
    ciat uhah amaute seh ding uh hi. </para>
  <para style="p"><verse number="20" style="v" />Ahih hangin a siangtho nate tomkhano sung bek
    nangawn a en dingin amaute tumlo ding uh hi; tum le-uh si ding uh hi,” a ci hi. </para>
  <para style="p"><verse number="21" style="v" />{ Topa } in Moses kiangah, </para>
  <para style="p"><verse number="22" style="v" />“Gershon mite zong, amau' innkuankuan leh a
    behbehin sim in. </para>
  <para style="p"><verse number="23" style="v" />Kikhopna buk sungah na a sem thei ding kum sawmthum
    pan kum sawmnga a pha mi khempeuh na sim ding hi. </para>
  <para style="p"><verse number="24" style="v" />Nasep leh van puak ciangin Gershon-te beh' nasep
    dingte: </para>
  <para style="p"><verse number="25" style="v" />Biakbuk dalna puante, kikhopna buk a tuamna tawh, a
    tungzanga om a khuhna tuuvun, kikhopna buk kongkhaka puankhai, </para>
  <para style="p"><verse number="26" style="v" />buktuala puan kikhaite, biakbuk leh biakna tau
    kimkotah a om buktual kongpi puankhaite, a khaute, leh amau' nasepna dinga nazat khempeuh pua
    ding uh a, amaute in tuate tawh a kizom nasep kisam khempeuh sem ding uh hi. </para>
  <para style="p"><verse number="27" style="v" />Gershon beh pasalte' nasep ding, a puak ding leh a
    hih dingte khempeuh uh Aaron leh a tapate' thupiakna bang hi ding a, a puak ding khempeuh uh
    amaute na ap ding uh hi. </para>
  <para style="p"><verse number="28" style="v" />Hih pen kikhopna buk sungah Gershon beh pasalte'
    nasep hi a, amau' nasepna pen siampi Aaron' tapa Ithamar' ukna nuai hi ding hi. </para>
  <para style="p"><verse number="29" style="v" />“Merari mite zong amau' innkuankuan leh a behbehin, </para>
  <para style="p"><verse number="30" style="v" />kikhopna buk sungah na a sem thei ding kum sawmthum
    pan kum sawmnga a pha mi khempeuh na sim ding hi. </para>
  <para style="p"><verse number="31" style="v" />Kikhopna buk sungah amau' sep dingte in: Biakbuk
    khuampeekte, a zawlte, a khuampite, khuam bullente tawh, </para>
  <para style="p"><verse number="32" style="v" />a kimkot-a om buktuala khuampite a bullente tawh,
    khetphimte, a khaute, a nazatte khempeuh leh a nengnengte hi a, amaute' puak dingin a kiseh nate
    a minin na lo ding hi. </para>
  <para style="p"><verse number="33" style="v" />Hih pen siampi Aaron' tapa Ithamar' khutnuai-ah
    Merari mite in kikhopna buk sungah a sep ding teng uh ahi hi,” a ci hi. </para>
  <para style="p"><verse number="34-48" style="v" />{ Topa' } thupiakna bangin Moses leh Aaron leh
    mihonte' makaite in Levi mite sung panin beh thumte — Kohath-te beh, Gershon-te beh, leh
    Merari-te beh sunga om pasal mi phazah sim uh hi. Kikhopna buk sungah na a sem thei ding kum
    sawmthum pan kum sawmnga a pha a behbehin a nuai-a bang ahi hi: Kohath : mi pasal a behtangun
    tul nih leh za sagih leh sawmnga apha hi. Gershon : mi pasal a behtangun tul nih leh zaguk leh
    sawmthum a phahi. Merari : mi pasal a behtangun tul thum leh za nih ahi hi. Moses leh Aaron leh
    Israel makaite in a sim, Levi mi a kisim peuhmah,van puak nasep leh kikhopna buk sungah na a sem
    thei ding kum sawmthum pan kum sawmnga a pha, a vekpi-in tul giat leh zanga leh sawmgiat a pha
    hi. </para>
  <para style="p"><verse number="49" style="v" />Moses' tung tawnin { Topa' } thupiakna bangin a sep
    ding a puak ding ciat uh kiseh a, { Topa' } thupiak bangin Moses in amaute a sim hi. </para>
  <chapter number="5" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Amaute in miphakte, ninneite leh misi tawh
    kisukha-in a ninte khempeuh giahphual pua-ah a omsakna dingun Israel mite thu pia in. </para>
  <para style="p"><verse number="3" style="v" />A laizangah keima omna ahi amau' giahphual a nitsak
    lohna dingun hih bangin a nin numei leh pasal paikhia sakin, giahphual pua-ah na omsak ding uh
    hi,” a ci hi. </para>
  <para style="p"><verse number="4" style="v" />Tua mah bangin Israel mite in hih uh a, giahphual
    pua-ah amaute hawlkhia uh hi. { Topa } in Moses tungah a gen bangin Israel mite in hih uh hi. </para>
  <para style="p"><verse number="5" style="v" />{ Topa } in Moses kiangah, </para>
  <para style="p"><verse number="6" style="v" />“Israel mite tungah hih bangin gen in: { Topa' }
    tungah mite a khialh theihna ahi khialhna khat peuhpeuh, numei ahi a, pasal ahi zongin gamta-in
    a mawh leh, </para>
  <para style="p"><verse number="7" style="v" />a gamtatnasa a khialhna pulak ding hi. Amah in a
    tatkhialhna-ah a kicingin dinkik ding a, tua tungah nga-ah khat behlapin, a khialhna mi tungah
    pia ding hi. </para>
  <para style="p"><verse number="8" style="v" />Ahih hangin a khialhna mi in tua khialhna hanga
    ditkikna a sang ding tanau a neih kei leh, a khial mi-a' dingin kilemna a bawlsakna ahi kilemna
    tuutal banah, khialhna hanga tua ditkikna pen siampipa-a' dingin { Topa' } tungah tung ding hi. </para>
  <para style="p"><verse number="9" style="v" />Amaute in siampipa tungah a paipih uh biakna
    peuhmah, Israel mite' na a siangthote khempeuh, ama-a' hi ding hi. </para>
  <para style="p"><verse number="10" style="v" />Mi khempeuh' na a siangthote zong ama-a' hi ding a,
    mi khatpeuh in siampipa tungah a piak peuhmah ama-a' hi ding hi,” a ci hi. </para>
  <para style="p"><verse number="11" style="v" />{ Topa } in Moses kiangah, </para>
  <para style="p"><verse number="12" style="v" />“Israel mite kiangah hih bangin gen in: Mi
    khatpeuh' zi vakvai-in a pasal a palhngulh a, </para>
  <para style="p"><verse number="13" style="v" />pasal khat in tuanu luppihin, a pasal in tua thu a
    theih kei a, tuanu kininsak napi-in kuamah in phawkloin, a khialh laitakin tuanu kimanlo ahih
    manin a langah a pang ding teci a omloh hangin, </para>
  <para style="p"><verse number="14" style="v" />a pasal in upmawhna lungsim nei-in, a kininsak tawm
    a zi a upmawh leh; tua ahih kei leh zong, a numei kininsaklo napi-in, a pasal in upmawhna
    lungsim nei-in, a zi a upmawh leh; </para>
  <para style="p"><verse number="15" style="v" />tuapa in siampipa kiangah a zi paipihin, tuanu-a'
    dingin a kisam biakna, mangbuhham lawh khat paipih ding hi. A tungah sathau sungloin, paknamtui
    zong koihlo ding hi; bang hang hiam cih leh tua pen upmawhna hanga an tawh biakna, mawhna
    phawkkikna dinga an tawh biakna ahi hi. </para>
  <para style="p"><verse number="16" style="v" />“Siampipa in tuanu va paipihin, { Topa' } mai-ah
    koih ding hi. </para>
  <para style="p"><verse number="17" style="v" />Siampipa in lei beel khatin tui siangtho la ding a,
    biakbuk sual tunga om leivui tawmkhat la-in tua tui sungah khah ding hi. </para>
  <para style="p"><verse number="18" style="v" />Siampipa in { Topa' } mai-ah tua numei koih ding a,
    numei' sam phelin, upmawhna hanga an tawh biakna ahi phawkkikna an tawh biakna tua numei tawisak
    ding hi. Siampipa in ama khutsungah tuisia tawi ding hi. </para>
  <para style="p"><verse number="19" style="v" />Tua ciangin siampipa in amah kiciam sakin, ‘Na
    pasal' ukna nuai-ah na om sungin, kuamah in nang hong luppih loin, nitna lamah a kihello na hih
    leh, hih tuisia panin suakta in. </para>
  <para style="p"><verse number="20" style="v" />Ahih hangin na pasal' ukna nuai-ah om napi-in
    nangmah vakvai a, nang leh nang kininsakin, na pasal a hilo midang khat in nang hong luppih leh, </para>
  <para style="p"><verse number="21" style="v" />(siampipa in tua numei kiciamsak ding a, tuanu
    kiangah) { Topa } in na pheipi teemsakin na pumpi a pawmsak ciangin, na mite lakah hamsia leh
    kiciamna-a zat dingin { Topa } in nang hong bawlin, </para>
  <para style="p"><verse number="22" style="v" />hih tuisia in na gilsung zui hen la, na pumpi
    pawmsakin na pheipi teemsak hen,’ ci ding hi. Tua ciangin numei in, ‘Amen, Amen,’ ci ding hi. </para>
  <para style="p"><verse number="23" style="v" />“Tua ciangin siampipa in laibu khat sungah hih
    hamsiate gelhin tuisia sungah silkhia ding hi. </para>
  <para style="p"><verse number="24" style="v" />Tua numei a nasak velval thei ding tuisia a dawnsak </para>
  <para style="p"><verse number="25" style="v" />siampipa in numei' khutsung panin upmawhna hanga an
    tawh biakna lakhia ding a, { Topa' } mai-ah tua an vei-in biakna tau-ah paipih ding hi. </para>
  <para style="p"><verse number="26" style="v" />Siampipa in phawkna dingin an tawh biakna khutdim
    khat la-in biakna tau tungah hal ding a, tua khit ciangin a tui pen a numei dawnsak ding hi. </para>
  <para style="p"><verse number="27" style="v" />Amah in a tui a dawnsak khit ciangin, tuanu amahmah
    kininsakin a pasal tungah thuman loin gamta ahih leh, tua tuisia pen ama sungah tumin nasak
    velval ding a, a pumpi pawmin a pheipi teem ding a, tua numei pen mite lakah hamsiatna-in kizang
    ding hi. </para>
  <para style="p"><verse number="28" style="v" />Ahih hangin amahmah a kininsak hiloin a siang ahih
    leh, tuanu suakta-in ta nei thei ding hi. </para>
  <para style="p"><verse number="29" style="v" />“Zi khat, a pasal' ukna nuai-ah om napi-in
    vakvai-in amahmah a kinitsak ciang, </para>
  <para style="p"><verse number="30" style="v" />ahih kei leh pasal khat in upmawhna lungsim nei-in
    a zi a upmawh ciangin, upmawhna thute-ah zat ding ngeina tu-a bang ahi hi. Siampipa in { Topa' }
    mai-ah numei koih ding a, hih ngeina khempeuh numei' tungah zang ding hi. </para>
  <para style="p"><verse number="31" style="v" />Hih thu-ah pasal in mawhsakna thuaklo ding a, ahih
    hangin numei a mawh leh ama mawhna thuak ding hi,” a ci hi. </para>
  <chapter number="6" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite tungah hih bangin gen in: Numei ahi a,
    pasal ahi zongin, { Topa}-a' dingin amahmah a kituam koihna dingin Nazir kiciamna ahi, a tuam
    mahmah kiciamna a bawl ciangin, </para>
  <para style="p"><verse number="3" style="v" />leenggahzu leh khamtheihzu nelo ding hi. Leenggahzu
    leh khamtheihzu pan a kibawl tuithuk dawnlo ding a, leenggahtui khat peuhpeuh dawnloin, leenggah
    a hing hita leh a keu hita leh nelo ding hi. </para>
  <para style="p"><verse number="4" style="v" />Amah a kituam koih hun sungteng leenggui panin a
    piang bangmah nelo ding a, a tang ahi a, a hawng nangawn ahi zongin nelo ding hi. </para>
  <para style="p"><verse number="5" style="v" />“Tuam om dingin a kiciam hun sungteng ama lu tungah
    mulkiatna ki-tahlo ding hi. { Topa}-a' dingin a tuam om hun a cin' mateng amah a siangtho hi
    ding a, a sam a sau-in khawi ding hi. </para>
  <para style="p"><verse number="6" style="v" />{ Topa}-a' dingin a tuam om hun sungteng mi siluang
    kiangah pailo ding hi. </para>
  <para style="p"><verse number="7" style="v" />A nu, a pa, a sanggamnu, a sanggampa ahi zongin a
    sih leh tuate khat peuhpeuh hangin amah kininsaklo ding hi; bang hang hiam cih leh Pasian-a'
    dingin a tuam omna ama lu tungah om hi. </para>
  <para style="p"><verse number="8" style="v" />A tuam om hun sungteng { Topa}-a' dingin a siangtho
    ahi hi. </para>
  <para style="p"><verse number="9" style="v" />“Mi khatpeuh ama gei-ah thakhatin si-in, amah in a
    ki-ap ama sam a nitsak leh, ni sagih sung ngakin tua ciangin kisian'suahin a sam met ding hi. </para>
  <para style="p"><verse number="10" style="v" />A ni giat ni-in amah in siampipa kiang kikhopna
    bukkongah vakhu nih ahih kei leh kawl vakhuno nih paipih ding a, </para>
  <para style="p"><verse number="11" style="v" />siampipa in khialhna hanga biakna dingin khat
    pia-in, meihal biakna dingin a khat pia ding a, ama-a' dingin kilemna bawlsak ding hi; bang hang
    hiam cih leh misi luang hangin amah khial hi. Amah in tua ni mahin a lutang apphakik ding a, </para>
  <para style="p"><verse number="12" style="v" />a tuam om ding hun sungteng { Topa}-a' dingin amah
    tuam omin, mawhna hanga biakna dingin kum khat a pha tuuno a pa khat paipih ding hi. Ahih hangin
    ama tuam omna kininsak khin ahih manin a masa hun pen a mawkna hi ding hi. </para>
  <para style="p"><verse number="13" style="v" />“A tuam om hun a cin' ciangin zuih ding Nazir
    ngeinate: Kikhopna buk kongah amah kipaipih ding a, </para>
  <para style="p"><verse number="14" style="v" />amah in { Topa' } tungah letsong ahi meihal biakna
    dingin kum khat a pha a sitbaanglo tuuno a pa khat, khialhna hanga biakna dingin kum khat a pha
    a sitbaanglo tuuno a nu khat, leh thunuama biakna dingin a sitbaanglo tuutal khat, </para>
  <para style="p"><verse number="15" style="v" />leh silngo sawhloh anlum lawh khat, sathau tawh a
    kibawl annel mohte, leh silngo sawhloh, sathau tawh a kizut mohphengte, leh an tawh a biaknate
    leh leenggahzu tawh a biaknate paipih ding hi. </para>
  <para style="p"><verse number="16" style="v" />“Siampipa in { Topa' } mai-ah tuate paipihin a
    khialhna hanga biakna leh a meihal biakna pia ding a, </para>
  <para style="p"><verse number="17" style="v" />a tuutal pen { Topa' } tungah thunuama biakna-in
    silngo sawhloh anlum lawh tawh piakhawm ding a, an tawh a biakna leh leenggahzu tawh a biakna
    zong siampipa in pia ding hi. </para>
  <para style="p"><verse number="18" style="v" />Tua Nazir mipa in a ki-ap a sam, kikhopna bukkongah
    met ding a, a ki-ap ama lutang panin a samte la-in thunuama biakpiakna nuai-ah a om mei sungah
    hal ding hi. </para>
  <para style="p"><verse number="19" style="v" />“Siampipa in a kihuansa tuutal liang, leh lawh sung
    panin silngo sawhloh moh khat, leh silngo sawhloh mohpheng khat la-in, a ki-ap hun sunga a sam a
    met khit ciangin tua Nazir mipa' khutah tuate koih ding a, </para>
  <para style="p"><verse number="20" style="v" />{ Topa' } mai-ah vei-a biakna dingin siampipa in
    tuate vei ding hi. Tuate pen a kivei a sa-iik leh a kipia a phei tawh siampipa-a' dingin a
    siangtho ama tanh ahi hi. Tua khit ciangin Nazir mipa in leenggahzu ne thei ding hi. </para>
  <para style="p"><verse number="21" style="v" />“Hih pen kiciamna a la Nazir mipa-a' dingin ngeina
    ahi hi. Ama piakzawh zahzah a piak banah, { Topa' } tungah ama piakna pen Nazir hihna tawh a
    kiciamna bang hi ding a, ama kiciamna mah bangin amah in Nazir hihna tawh tuam omna ding ngeina
    zui-in a gamta ding hi,” a ci hi. </para>
  <para style="p"><verse number="22" style="v" />{ Topa } in Moses kiangah, </para>
  <para style="p"><verse number="23" style="v" />“Aaron leh a tapate tungah hih bangin gen in: Note
    in hih bangin Israel mite thupha na pia ding uh hi. Amaute tungah hih bangin na ci ding uh hi: </para>
  <para style="p"><verse number="24" style="v" />‘{ Topa } in note thupha hong pia-in hong kem ta
    hen. </para>
  <para style="p"><verse number="25" style="v" />{ Topa } in note tungah a maitang hong taangsakin
    note hong ompih ta hen. </para>
  <para style="p"><verse number="26" style="v" />{ Topa } in note tungah a maipha hong pia hen la,
    note tungah nopsakna hong pia ta hen,’ ci-in thupha pia uh hen. </para>
  <para style="p"><verse number="27" style="v" />“Amaute in tua bangin Israel mite tungah keima min
    lo ding uh a, keimah in amaute thupha ka pia ding hi,” a ci hi. </para>
  <chapter number="7" style="c" />
  <para style="p"><verse number="1" style="v" />Moses in biakbuk dingsakin, tua biakbuk leh a
    nazatte khempeuh sathau nuhin ap a, biakna tau leh a nazatte khempeuh sathau nuhin a ap a man
    ni-in, </para>
  <para style="p"><verse number="2" style="v" />Israel makaite, a beh ukpite, minam makaite ahi a
    kisim mite a ukte in, </para>
  <para style="p"><verse number="3" style="v" />buk a nei leeng guk leh bawngtal sawmlenih { Topa' }
    mai-ah paipih uh a, leeng khatah makai nih, mi khatah bawngtal khat ciatin sehin a biakna uh pia
    uh hi. Amaute in biakbuk mai-ah tuate pia uh hi. </para>
  <para style="p"><verse number="4" style="v" />Tua ciangin { Topa } in Moses kiangah, </para>
  <para style="p"><verse number="5" style="v" />“Kikhopna buk nasepna-ah zat dingin amau' tung panin
    tuate sang in la, a nasep ciat uh tawh kizui-in Levi mite pia in,” a ci hi. </para>
  <para style="p"><verse number="6" style="v" />Tua ahih ciangin Moses in leengte leh bawngtalte
    saang-in Levi mite a pia hi. </para>
  <para style="p"><verse number="7" style="v" />Amau' nasep tawh kizui-in Gershon mite tungah leeng
    nih leh bawngtal li pia hi. </para>
  <para style="p"><verse number="8" style="v" />Siampi Aaron' tapa Ithamar' ukna nuai-ah na a sem
    Merari mite tungah amau' nasep tawh kizui-in leeng li leh bawngtal giat pia hi. </para>
  <para style="p"><verse number="9" style="v" />Ahih hangin Kohath mite tungah bangmah pialo hi.
    Bang hang hiam cih leh liangko-ah a puak ding uh a siangtho nate kep ding amaute tavuan kipia
    hi. </para>
  <para style="p"><verse number="10" style="v" />Biakna tau sathau a kinuh ni-in a apna dingin
    makaite in a biakna uh biakna tau mai-ah pia uh hi. </para>
  <para style="p"><verse number="11" style="v" />{ Topa } in Moses kiangah, “Biakna tau apna dingin
    makai khat in ni khat ciat a biakna uh pia ding uh hi,” a ci hi. </para>
  <para style="p"><verse number="12" style="v" />A ni masa ni-a biakna a piapa pen Judah minam,
    Amminadab' tapa Nahshon ahi hi. </para>
  <para style="p"><verse number="13" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="14" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="15" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="16" style="v" />khialhna hanga biakna dingin keel a pa khat, </para>
  <para style="p"><verse number="17" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Amminadab' tapa Nahshon'
    piak ahi hi. </para>
  <para style="p"><verse number="18" style="v" />A ni nih ni-in Issakhar mite a makai, Zuar' tapa
    Nethanel in biakna pia hi. </para>
  <para style="p"><verse number="19" style="v" />A biakna dingin amah in biakinn shekel tawh
    kizui-in shekel za leh sawmthum a gik ngun kuangdai khat, shekel sawmsagih a gik ngun kuang
    khat, an tawh biakna dingin sathau tawh a kibawl annel a dim tuak tawh; </para>
  <para style="p"><verse number="20" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="21" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="22" style="v" />khialhna hanga biakna dingin keel a pa khat; </para>
  <para style="p"><verse number="23" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Zuar' tapa Nethanel'
    piak ahi hi. </para>
  <para style="p"><verse number="24" style="v" />A ni thum ni-in Zebulun mite a makai, Helon' tapa
    Eliab ahi hi. </para>
  <para style="p"><verse number="25" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="26" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="27" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="28" style="v" />khialhna hanga biakna dingin keel a pa khat; </para>
  <para style="p"><verse number="29" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Helon' tapa Eliab' piak
    ahi hi. </para>
  <para style="p"><verse number="30" style="v" />A ni li ni-in Reuben mite a makai, Shedeur' tapa
    Elizur ahi hi. </para>
  <para style="p"><verse number="31" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="32" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="33" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="34" style="v" />khialhna hanga biakna dingin keel a pa khat; </para>
  <para style="p"><verse number="35" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Shedeur' tapa Elizur'
    piak ahi hi. </para>
  <para style="p"><verse number="36" style="v" />A ni nga ni-in Simeon mite a makai, Zurishaddai'
    tapa Shelumiel ahi hi. </para>
  <para style="p"><verse number="37" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="38" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="39" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="40" style="v" />khialhna hanga biakna dingin keel a pa khat; </para>
  <para style="p"><verse number="41" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Zurishaddai' tapa
    Shelumiel' piak ahi hi. </para>
  <para style="p"><verse number="42" style="v" />A ni guk ni-in Gad mite a makai, Deuel' tapa
    Eliasaf ahi hi. </para>
  <para style="p"><verse number="43" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="44" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="45" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="46" style="v" />khialhna hanga biakna dingin keel a pa khat; </para>
  <para style="p"><verse number="47" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Deuel' tapa Eliasaf'
    piak ahi hi. </para>
  <para style="p"><verse number="48" style="v" />A ni sagih ni-in Efraim mite a makai, Ammihud' tapa
    Elishama ahi hi. </para>
  <para style="p"><verse number="49" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="50" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="51" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="52" style="v" />khialhna hanga biakna dingin keel a pa khat; </para>
  <para style="p"><verse number="53" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Ammihud' tapa Elishama'
    piak ahi hi. </para>
  <para style="p"><verse number="54" style="v" />A ni giat ni-in Manasseh mite a makai, Pedahzur'
    tapa Gamaliel ahi hi. </para>
  <para style="p"><verse number="55" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="56" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="57" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="58" style="v" />khialhna hanga biakna dingin keel a pa khat; </para>
  <para style="p"><verse number="59" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Pedahzur' tapa Gamaliel'
    piak ahi hi. </para>
  <para style="p"><verse number="60" style="v" />A ni kua ni-in Benjamin mite a makai, Gideoni' tapa
    Abidan ahi hi. </para>
  <para style="p"><verse number="61" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="62" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="63" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="64" style="v" />khialhna hanga biakna dingin keel a pa khat; </para>
  <para style="p"><verse number="65" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Gideoni' tapa Abidan'
    piak ahi hi. </para>
  <para style="p"><verse number="66" style="v" />A ni sawm ni-in Dan mite a makai, Ammishaddai' tapa
    Ahiezer ahi hi. </para>
  <para style="p"><verse number="67" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="68" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="69" style="v" />meihal biakna dingin bawngtalno khat, tuutal khat,
    kum khat a pha tuuno a pa khat; </para>
  <para style="p"><verse number="70" style="v" />khialhna hanga biakna dingin keel a pa khat; </para>
  <para style="p"><verse number="71" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Ammishaddai' tapa
    Ahiezer' piak ahi hi. </para>
  <para style="p"><verse number="72" style="v" />A ni sawmlekhat ni-in Asher mite a makai, Okran'
    tapa Pagiel ahi hi. </para>
  <para style="p"><verse number="73" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="74" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="75" style="v" />meihal biakna dingin bawngtalno khat, kum khat a
    pha tuuno a pa khat; </para>
  <para style="p"><verse number="76" style="v" />khialhna hanga biakna dingin keel a pa khat; </para>
  <para style="p"><verse number="77" style="v" />leh thunuama biakpiakna dingin bawngtal nih, tuutal
    nga, leh kum khat a pha tuuno a pa nga ahi hi. Hihte pen Okran' tapa Pagiel' piak ahi hi. </para>
  <para style="p"><verse number="78" style="v" />A ni sawmlenih ni-in Naftali mite a makai, Enan'
    tapa Ahira ahi hi. </para>
  <para style="p"><verse number="79" style="v" />Ama piakte pen biakinn shekel tawh kizui-in shekel
    za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna
    dingin sathau tawh a kibawl annel a dim tuak tawh; </para>
  <para style="p"><verse number="80" style="v" />shekel sawm a gik kham pakan khat, paknamtui a dim
    tawh; </para>
  <para style="p"><verse number="81" style="v" />meihal biakna dingin bawngtalno khat, tuutal khat,
    kum khat a pha tuuno a pa khat, </para>
  <para style="p"><verse number="82" style="v" />khialhna hanga biakna dingin keel a pa khat; </para>
  <para style="p"><verse number="83" style="v" />leh thunuama biakpiakna dingin bawngtal nih, tuutal
    nga, keel a pa nga, leh kum khat a pha tuuno a pa nga ahi hi. Hihte pen Enan' tapa Ahira' piak
    ahi hi. </para>
  <para style="p"><verse number="84" style="v" />Biakna tau sathau a kinuh ni-in a piakte: Ngun
    kuangdai sawmlenih, ngun kuang sawmlenih, </para>
  <para style="p"><verse number="85" style="v" />ngun kuangdai khat ciangin shekel za leh sawmthum
    gikin ngun kuang khat ciangin shekel sawmsagih gik a, ngun kuangte khempeuh pen biakinn shekel
    tawh kizui-in shekel tul nih leh za li gik hi. </para>
  <para style="p"><verse number="86" style="v" />Paknamtui tawh a kidim kham pakan sawmlenihte,
    biakinn shekel tawh kizui-in khat ciangin shekel sawm gik a, kham pakan khempeuh pen shekel za
    leh sawmnih gik hi. </para>
  <para style="p"><verse number="87" style="v" />Meihal biakna dingin ganhing khempeuh pen bawngtal
    sawmlenih, kum khat a pha tuuno a pa sawmlenih, an-a a biaknate tawh; leh khialhna hanga
    biakna-in keel a pa sawmlenih, </para>
  <para style="p"><verse number="88" style="v" />leh thunuama biakpiakna-in ganhing khempeuh
    bawngtal sawmnihleli, tuutal sawmguk, keel a pa sawmguk, kum khat a pha tuuno a pa sawmguk ahi
    hi. Hihte pen biakna tau sathau a kinuh khit ciangin apna biakna ahi hi. </para>
  <para style="p"><verse number="89" style="v" />{ Topa } tawh a kiho dingin kikhopna buk sungah
    Moses a pai ciangin, kherub nihte' kikal, thuciamna singkuang tungah a om hehpihna tokhom tung
    san teng panin amah a hopih awging khat om a, tua awging in Moses a hopih hi. </para>
  <chapter number="8" style="c" />
  <para style="p"><verse number="1" style="v" />Tu-in { Topa } in Moses kiangah, </para>
  <para style="p"><verse number="2" style="v" />“Aaron tungah hih bangin gen in. Meivakte na koih
    ciangin, meivak sagihte in meivak khuam mai teng a taan' dingin koih in, ci-in gen in,” a ci hi. </para>
  <para style="p"><verse number="3" style="v" />Aaron in tua bangmahin hih a, { Topa } in Moses a
    thupiak bangin, meivak khuam mai teng a taan' dingin meivakte a koih hi. </para>
  <para style="p"><verse number="4" style="v" />Meivakkhuam a kibawlna zia in: Kham a kiseek hi a, a
    bul pan-a kipan a pakte dongin a kiseek ahi hi. { Topa } in Moses tungah a lahsa lim tawh
    kizui-in amah in meivakkhuam a bawl hi. </para>
  <para style="p"><verse number="5" style="v" />{ Topa } in Moses kiangah, </para>
  <para style="p"><verse number="6" style="v" />“Israel mite lak panin Levi mi teng lakhia in la,
    amaute siangsak in. </para>
  <para style="p"><verse number="7" style="v" />Amaute sian'sakna dingin hih bangin na hih ding hi:
    Sian'suahna tui amaute tungah theh in la, a pumpi khempeuh uh mulkiatna tawh amau kiatsak in la,
    a puante uh sawpin amau mah na kisiangsak tawm sak ding hi. </para>
  <para style="p"><verse number="8" style="v" />Tua ciangin bawngtalno khat leh sathau leh annel a
    kibawl an tawh biakna amaute na lasak ding a, nangmah in khialhna hanga biakna dingin bawngtalno
    adang khat na la ding hi. </para>
  <para style="p"><verse number="9" style="v" />Kikhopna buk mai-ah Levi mite paipihin, Israel mihon
    buppi na khawm ding hi. </para>
  <para style="p"><verse number="10" style="v" />{ Topa' } mai-ah Levi mite na paipih ciangin,
    Israel mite in Levi mite tungah a khut uh nga ding uh a, </para>
  <para style="p"><verse number="11" style="v" />amaute in { Topa' } na a sep theihna dingun Aaron
    in Israel mite sung panin Levi mite { Topa' } mai-ah vei-a biakna-in a pia ding hi. </para>
  <para style="p"><verse number="12" style="v" />Tua ciangin Levi mite in bawngtalte' lu tungah a
    khut uh nga ding uh hi. Levi mite-a' ding kilemna bawlsakna dingin khialhna hanga biakna-in
    khat, meihal biakna-in a khat, { Topa' } tungah na pia ding hi. </para>
  <para style="p"><verse number="13" style="v" />“Aaron leh a tapate' mai-ah Levi mite na koih ding
    a, { Topa' } tungah amaute vei-a biakna-in na pia ding hi. </para>
  <para style="p"><verse number="14" style="v" />Tua bangin Israel mite lak panin Levi mite na
    khenkhia ding a, Levi mite keima-a' hi ding uh hi. </para>
  <para style="p"><verse number="15" style="v" />Amaute siangtho sakin vei-a biakna-in na piak khit
    ciangin kikhopna bukah na a sem dingin Levi mite pai ding uh hi. </para>
  <para style="p"><verse number="16" style="v" />Bang hang hiam cih leh Israel mite' lak panin kei'
    tungah amaute hong kipia khin hi. Israel mite' tacil khempeuh tangdingin keima-a' dingin amaute
    ka la khin hi. Bang hang hiam cih leh Israel mite' lakah tacil khempeuh mihing hita leh ganhing
    hita leh keima-a' ahi hi. </para>
  <para style="p"><verse number="17" style="v" />Egypt gam sungah tacil khempeuh ka thah ni-in
    keima-a' dingin amaute ka tuam koih a, </para>
  <para style="p"><verse number="18" style="v" />Israel mite' lak panin tacil khempeuh tangdingin
    Levi mite ka la khin hi. </para>
  <para style="p"><verse number="19" style="v" />Kikhopna bukah Israel mite-a' dingin na a sem ding
    leh, biakbuk mai-ah Israel mite a paikhak ciangin Israel mite' lakah gimna a tun'lohna dingin
    Israel mite-a' dingin kilemna a bawl dingin Israel mite' lak panin Aaron leh a tapate' tungah
    letsongin Levi mite ka pia khin hi,” a ci hi. </para>
  <para style="p"><verse number="20" style="v" />Tua bangin Moses leh Aaron leh Israel mihonpite
    khempeuh in Levi mite' tungah a hih uh hi. { Topa } in Levi mite tawh kisai-in Moses' tungah a
    thupiak khempeuh tawh kizui-in Israel mite in amaute tungah a hih uh hi. </para>
  <para style="p"><verse number="21" style="v" />Israel mite, khialhna panin amaute kisiangthosak
    tawm uh a, a puante uh sawp uh hi. Aaron in vei-a biakna-in { Topa' } mai-ah amaute pia a,
    amaute sian'sakna dingin Aaron in amau-a' ding kilemna a bawlsak hi. </para>
  <para style="p"><verse number="22" style="v" />Tua khit ciangin Aaron leh a tapate' omna kikhopna
    buk sungah na a sem dingin Levi mite a pai uh hi. { Topa } in Levi mite tawh kisai-in Moses a
    thupiak bangin amaute in Levi mite' tungah a hih uh hi. </para>
  <para style="p"><verse number="23" style="v" />{ Topa } in Moses kiangah, </para>
  <para style="p"><verse number="24" style="v" />“Hih pen Levi mite tawh a kisai thu ahi hi. Kum
    sawmnih leh kum nga pan a tungsiah a phate, kikhopna buk nasepna sungah na a sem dingin hong pai
    ding uh hi. </para>
  <para style="p"><verse number="25" style="v" />Kum sawmnga a phak uha kipan nasepna panin amau
    kihemkhia-in na sem nawnlo ding uh hi. </para>
  <para style="p"><verse number="26" style="v" />Ahih hangin kikhopna buk sungah a sanggamte uh huh
    ding a, amaute in a na taktak semlo ding uh hi. Tua bangin Levi mite' nasep ding na seh ding
    hi,” a ci hi. </para>
  <chapter number="9" style="c" />
  <para style="p"><verse number="1" style="v" />Amaute Egypt gam panin a paikhiat zawh uh a kum
    nihna a kha masa sungin Sinai sehnel gamah { Topa } in Moses kiangah, </para>
  <para style="p"><verse number="2" style="v" />“A kiseh hunin Paisan Pawi, Israel mite khamsak in. </para>
  <para style="p"><verse number="3" style="v" />A kiseh hun, tu kha ni sawmleli ni nitakin a
    thukhamte leh a ngeina kip omte bangin na kham ding uh hi,” a ci hi. </para>
  <para style="p"><verse number="4" style="v" />Tua ahih ciangin amaute in Paisan Pawi a khamna
    dingun Moses in Israel mite tungah a gen hi. </para>
  <para style="p"><verse number="5" style="v" />Amaute in a kha masa, a ni sawmleli ni nitakin Sinai
    sehnel gamah Paisan Pawi kham uh a, { Topa } in Moses a thupiak bangin Israel mite a gamta uh
    hi. </para>
  <para style="p"><verse number="6" style="v" />Misi luang a lawn'na uh hangin a nin mi pawlkhat om
    uh a, tua ni-in amaute in Paisan Pawi kham theilo uh ahih manin Moses leh Aaron' mai-ah pai uh
    hi. </para>
  <para style="p"><verse number="7" style="v" />Tua mite in, “Misi luang lawn'na hangin ka nin uh
    hi. Ahi ta zongin bang hangin a kiseh hunin Israel midangte tawh { Topa } biakna hong kipiasak
    khawmlo ahi hiam?” a ci uh hi. </para>
  <para style="p"><verse number="8" style="v" />Moses in amaute kiangah, “Note' thu tawh kisai, {
    Topa' } thupiak ka zak dong na ngak dih un,” a ci hi. </para>
  <para style="p"><verse number="9" style="v" />{ Topa } in Moses kiangah, </para>
  <para style="p"><verse number="10" style="v" />“Israel mite tungah hih bangin gen in: Note' lakah
    mi khatpeuh ahi a, na suanlekhakte uh khatpeuh in ahi zongin misi luang lawn'na hangin a nin ahi
    a, khualzinin gamlapi-ah a om ahi zongin, { Topa}-a' dingin Paisan Pawi kham veve ding hi. </para>
  <para style="p"><verse number="11" style="v" />A kha nihna a ni sawmleli ni nitakin amaute in kham
    ding uh a, amaute in silngo sawhloh anlum leh a kha meh tawh ne ding uh hi. </para>
  <para style="p"><verse number="12" style="v" />Amaute in a zingsang dong bangmah siitlo ding uh a,
    a guh khat zong sutanlo ding uh hi. Paisan Pawi ngeinate tawh kizui-in amaute in a kham ding uh
    hi. </para>
  <para style="p"><verse number="13" style="v" />Ahih hangin a siang mi khat khualzinlo napi-in
    Paisan Pawi a kham kei leh, amah in a kiseh hunin { Topa } biakna pialo ahih manin a mite lak
    panin tua mipa kihawlkhia ding hi. Tua mi in ama khialhna mah thuak ding hi. </para>
  <para style="p"><verse number="14" style="v" />“Note' lakah khualmi khat hong peemin, { Topa}-a'
    dingin Paisan Pawi a kham leh Paisan Pawi thukhamte leh a ngeina kipte bangin hih ding hi.
    Peemta leh tualsung mite-a' dingin ngeina a kibang na neikhawm ding uh hi,” a ci hi. </para>
  <para style="p"><verse number="15" style="v" />Biakbuk a kidin'sak ni-in meii in thuciamna biakbuk
    tuam a, nitaka kipan a zingsang dong meikuang tawh kibangin biakbuk tung sanah a om hi. </para>
  <para style="p"><verse number="16" style="v" />Tua bangin omden hi. Sunin meii in tuam a, zanin
    mei tawh a kibang khat in tuam hi. </para>
  <para style="p"><verse number="17" style="v" />Puanbuk tung san panin meii a kilaktoh khit ciangin
    Israel mite dingkhia uh a, meii a kiphuhna munah Israel mite in giahphual a sat uh hi. </para>
  <para style="p"><verse number="18" style="v" />{ Topa } in thu a piak ciangin Israel mite dingkhia
    uh a, { Topa } in thu a piak ciangin amaute in giahphual a sat uh hi. Biakbuk tung sanah meii a
    khawl laiteng, amaute zong giahphualah om uh hi. </para>
  <para style="p"><verse number="19" style="v" />Biakbuk tungah ni tampi sung meii a om khinta
    zongin Israel mite in { Topa' } thupiakna zui-in dingkhia tuanlo uh hi. </para>
  <para style="p"><verse number="20" style="v" />Biakbuk tungah ni tawmno sung bek meii om thei zel
    hi. Tua bang ciangin zong { Topa' } thupiak bangin giahphualah amaute tawmno sung mah omin, {
    Topa' } thupiakna bangin amaute a dingkhia uh hi. </para>
  <para style="p"><verse number="21" style="v" />Khat veivei nitaka kipan zingsang dong tua meii om
    hi. Zingsangin meii a kilaktoh ciangin amaute dingkhia uh a, tua ahih kei leh, sun khat leh zan
    khat a omlai leh zong, meii a kilaktoh hun hunin amaute dingkhia uh hi. </para>
  <para style="p"><verse number="22" style="v" />Ni nih ahi a, kha khat ahi a, a hun sauzaw ahi
    zongin biakbuk tung sanah meii a khawl laiteng giahphualah Israel mite omin dingkhialo uh a,
    ahih hangin a kilaktoh peuh ciangin amaute dingkhia uh hi. </para>
  <para style="p"><verse number="23" style="v" />{ Topa' } thupiakna tawh amaute in giahphual sat uh
    a, { Topa' } thupiakna mah tawh amaute dingkhia uh hi. { Topa } in Moses a thupiak bangin amaute
    in { Topa' } thu a mang uh hi. </para>
  <chapter number="10" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Ngun peengkul nih bawl in. Tuate na bawl ciangin na
    seek ding a, mihonte khopna ding leh giahphual nusiatna dingin na zang ding hi. </para>
  <para style="p"><verse number="3" style="v" />A nihin a kitum ciangin kikhopna bukkong nangma
    kiangah mihon khempeuh hong kikhawm ding uh hi. </para>
  <para style="p"><verse number="4" style="v" />Ahih hangin khat bek a kitum leh Israel minamte'
    lutang ahi makaite nangma kiangah hong kikhawm ding uh hi. </para>
  <para style="p"><verse number="5" style="v" />Din'khiatna ding zaksakna na tum ciangin nisuahna
    lampanga giahphual-ate dingkhia masa ding uh hi. </para>
  <para style="p"><verse number="6" style="v" />A nih veina na tum ciangin leitaw lampanga
    giahphual-ate dingkhia ding hi. Amaute a din'khiat ding peuhmah ciangun zaksakna kitum ding hi. </para>
  <para style="p"><verse number="7" style="v" />Mihonte a kikaihkhop ding ciangin na tum ding a,
    ahih hangin a gin'dan na kibangsak kei ding hi. </para>
  <para style="p"><verse number="8" style="v" />Aaron' tapa siampite in peengkulte tum ding uh hi.
    Peengkul zatna pen na khang tawntungun note-a' dingin a kip den ngeina khat hi ding hi. </para>
  <para style="p"><verse number="9" style="v" />Na gamsung uhah, no hong nengniam na galte uh tawh
    na kido ding uh ciangin, { Topa } na Pasian uh mai-ah note hong kiphawkna dingin peengkulte tawh
    pataukohna aw na gingsak ding uh a, na langte panun note hong kihon ding hi. </para>
  <para style="p"><verse number="10" style="v" />Na lungdam hun uh, a kiseh na pawi hunte uh, leh
    kha kipat hunte-in, note in na meihal biaknate uh leh thunuama na biakpiaknate uhah zong
    peengkulte na tum ding uh hi. Tuate pen na Pasian uh mai-ah phawkna-in kimang ding hi; kei pen {
    Topa } na Pasian uh ka hi hi,” a ci hi. </para>
  <para style="p"><verse number="11" style="v" />A kum nihna, a kha nihna, a ni sawmnih ni-in
    thuciamna biakbuk tung san panin meii kilakhia to a, </para>
  <para style="p"><verse number="12" style="v" />Sinai sehnel gam panin Israel mite phual khat pan
    phual khatah dingkhia uh a, Paran gamlakah meii a khawl hi. </para>
  <para style="p"><verse number="13" style="v" />Moses' tung tawnin { Topa' } thupiakna tawh
    khualzin cilna kipan uh hi. </para>
  <para style="p"><verse number="14" style="v" />Judah mite' giahphual diakhai a neite a pawpawlin
    dingkhia masa uh hi. Tua mihonte, Amminadab' tapa Nahshon in uk hi. </para>
  <para style="p"><verse number="15" style="v" />Issakhar minam honte, Zuar' tapa Nethanel in uk hi. </para>
  <para style="p"><verse number="16" style="v" />Zebulun minam honte, Helon' tapa Eliab in uk hi. </para>
  <para style="p"><verse number="17" style="v" />Biakbuk a kiphel khit ciangin, biakbuk a pua
    Gershon mite leh Merari mite dingkhia uh hi. </para>
  <para style="p"><verse number="18" style="v" />A zomah Reuben' giahphual dialkhai a neite a
    pawlpawlin dingkhia uh hi. Tua mihonte, Shedeur' tapa Elizur in uk hi. </para>
  <para style="p"><verse number="19" style="v" />Simeon minam honpite, Zurishaddai' tapa Shelumiel
    in uk hi. </para>
  <para style="p"><verse number="20" style="v" />Gad minam honpite, Deuel' tapa Eliasaf in uk hi. </para>
  <para style="p"><verse number="21" style="v" />Tua ciangin a siangtho nate pua-in Kohath mite
    dingkhia uh a, amaute a tun' ma-in biakbuk na kidingsak khin hi. </para>
  <para style="p"><verse number="22" style="v" />A zomah Efraim mite' giahphual dialkhai a neite a
    pawlpawlin dingkhia uh hi. Tua mihonte, Ammihud' tapa Elishama in uk hi. </para>
  <para style="p"><verse number="23" style="v" />Manasseh minam honte, Pedahzur' tapa Gamaliel in uk
    hi. </para>
  <para style="p"><verse number="24" style="v" />Benjamin minam honte, Gideoni tapa Abidan in uk hi. </para>
  <para style="p"><verse number="25" style="v" />Tua ciangin adang khempeuh' nungdalin Dan mite'
    giahphual dialkhai a neite a pawlpawlin dingkhia uh hi. Tua mihonte, Ammishaddai' tapa Ahiezer
    in uk hi. </para>
  <para style="p"><verse number="26" style="v" />Asher minam honte, Okran' tapa Pagiel in uk hi. </para>
  <para style="p"><verse number="27" style="v" />Naftali minam honte, Enan' tapa Ahira in uk hi. </para>
  <para style="p"><verse number="28" style="v" />Hih pen Israel mite a din'khiat uh ciangin amau'
    mihonte tawh kizui-in a paina zia uh ahi hi. </para>
  <para style="p"><verse number="29" style="v" />Moses in ama zi' sanggampa ahi, Midian mi Reuel'
    tapa Hobab kiangah, “{ Topa } in, ‘Note' tungah kong pia ding hi,’ a cihna mun zuanin a dingkhia
    ding ka hi uh hi. Ko hong zui in; nang kong limbawl ding uh hi. Bang hang hiam cih leh { Topa }
    in Israel-te hong limbawl ding hong ciam hi,” a ci hi. </para>
  <para style="p"><verse number="30" style="v" />Ahih hangin amah in, “Kong zui kei ding hi. Ka
    leitang leh ka behte kiangah ka pai ding hi,” a ci hi. </para>
  <para style="p"><verse number="31" style="v" />Moses in, “Kote hong nusia kei in, kong thum hi;
    nangmah in gamlakah giahphual satna ding zia thei na hih manin, kote-a' dingin lamhilh nong hi
    ding hi. </para>
  <para style="p"><verse number="32" style="v" />Kote hong zui lecin, { Topa } in kote hong limbawl
    ding bangbangin nang zong kong limbawl ding uh hi,” a ci hi. </para>
  <para style="p"><verse number="33" style="v" />Tua ciangin { Topa' } mual panin amaute dingkhia-in
    ni thum lam a pai uh hi. A tawlngakna ding mun uh a zon'sak dingin { Topa' } Thuciamna
    Singkuang, amau' mai ni thum lam na pai khol hi. </para>
  <para style="p"><verse number="34" style="v" />Giahphual panin a din'khiat peuhmah uh ciangin
    sunin amaute' tungah { Topa' } meii a om hi. </para>
  <para style="p"><verse number="35" style="v" />Singkuang a din'khiat peuhmah ciangin Moses in, “{
    Topa } aw, dingin na galte kithehthang sak in la, nang hong mudahte na mai-ah taisak in,” a ci
    hi. </para>
  <para style="p"><verse number="36" style="v" />A khawl ciangin, “{ Topa } aw, Israel tul sawm
    tampite' kiangah hong ciahkik in,” a ci hi. </para>
  <chapter number="11" style="c" />
  <para style="p"><verse number="1" style="v" />Mihonte in amau' tuahsiatna hangin { Topa' } zakin a
    phun uh hi. { Topa } in tua thu a zak ciangin heh mahmah a, amaute' lakah { Topa' } mei kuangin,
    giahphual nawl kimkhat kangtum hi. </para>
  <para style="p"><verse number="2" style="v" />Tua ciangin Moses' zak dingin mite kiko uh hi. Moses
    in { Topa' } tungah thu ngen a, mei a mit hi. </para>
  <para style="p"><verse number="3" style="v" />Tua ahih manin tua mun pen Taberah kici hi. Bang
    hang hiam cih leh amaute' lakah { Topa' } mei a kuang hi. </para>
  <para style="p"><verse number="4" style="v" />Tu-in amaute' lakah a om gamdang mite in anlim a
    lunggulh mahmah uh hi. Israel mite zong kap kik uh a, “Sa nek ding nei hi leeng maw! </para>
  <para style="p"><verse number="5" style="v" />Egypt-ah man pialoin i nek ngasate, tangmaite,
    dawnpawlte, lo-uih neute, lo-uih sante, leh lo-uih kangte i phawkphawk hi. </para>
  <para style="p"><verse number="6" style="v" />Ahih hangin tu-in i tha bei ta a, hih manna simloh
    bangmah dang om peuhmahlo hi,” a ci uh hi. </para>
  <para style="p"><verse number="7" style="v" />Manna pen nannan tang tawh kibang a, a meel pen
    bedolak singnai tawh kibang hi. </para>
  <para style="p"><verse number="8" style="v" />Mite pai kawikawi-in khawm uh a, an gawina tawh
    gawi-in, tua ahih kei leh sum sungah su-in, beelin huan uh a, mohin a bawl uh hi. A limna pen
    sathau tawh a kibawl moh ki-em tawh kibang hi. </para>
  <para style="p"><verse number="9" style="v" />Zanin giahphual tungah daitui a kiat ciangin manna
    tawh kia khawm hi. </para>
  <para style="p"><verse number="10" style="v" />Mite a innkuankuanun a milipin a puanbuk kongah a
    kahna uh Moses in a za hi. { Topa } nak hehlua mahmah ahih manin Moses lungkimlo hi. </para>
  <para style="p"><verse number="11" style="v" />Moses in { Topa' } kiangah, “Bang hangin na nasempa
    hong hici bawlsiat na hi hiam? Bang hangin na maipha hong musak loin, hih mi khempeuhte' tavuan
    kei' tungah hong suan na hi hiam? </para>
  <para style="p"><verse number="12" style="v" />Keimah in hih mite khempeuh paii ka hi hiam?
    Nangmah in kei' kiangah, ‘Nau cingnu in nawine naungek a puak bangin, nangmah in amau' pate piak
    dingin ka ciam leitangah amaute ang puakin paipih in,’ nong cih theihna dingin kei' sunga piang
    ahi uh hiam? </para>
  <para style="p"><verse number="13" style="v" />Hih mite khempeuh piak ding koi-ah sa ngah ding ka
    hi hiam? Bang hang hiam cih leh ka mai-ah amaute kapin, ‘Ka nek ding uh sa hong pia in,’ hong ci
    uh hi. </para>
  <para style="p"><verse number="14" style="v" />Kei guak in hih mite khempeuh ka sizo kei a, kei-a'
    dingin tavuan lianlua hi. </para>
  <para style="p"><verse number="15" style="v" />Hih bangin kei hong bawl ding na hih leh, ka
    gentheihna ka kimuh lohna dingin nong hehpih zawh leh, thakhatin hong thatzaw in,” a ci hi. </para>
  <para style="p"><verse number="16" style="v" />{ Topa } in Moses kiangah, “Mite' upa leh ulian hi
    ci-in na theih, Israel upate' sung panin mi sawmsagih hong khopsakin, kikhopna bukah amaute
    paipih in la, tua lai-ah nang tawh dingkhawm sak in. </para>
  <para style="p"><verse number="17" style="v" />Keimah hong paisukin tua munah nang tawh i kiho
    ding a, keimah in nang' sunga om kha pawlkhat la-in amaute' sungah ka guang ding hi. Nang guak
    in na puaklohna dingin amaute in mite' tavuan hong puakpih ding uh hi. </para>
  <para style="p"><verse number="18" style="v" />Mite tungah, ‘Zing cianga dingin note ki-ap pha un,
    sa na ne ding uh hi; bang hang hiam cih leh { Topa' } zakin na kap uh a, “Sa nek ding kua in
    hong pia ding ahi hiam? Bang hang hiam cih leh Egypt gamah nuam i sa hi,” na ci uh hi. Tua ahih
    ciangin note' tungah { Topa } in sa hong pia ding a, note in sa na ne ding uh hi. </para>
  <para style="p"><verse number="19" style="v" />Note in ni khat sung, ahih kei leh ni nih sung,
    ahih kei leh ni nga sung, ahih kei leh ni sawm sung, ahih kei leh ni sawmnih sung bek neloin, </para>
  <para style="p"><verse number="20" style="v" />na ikkhiat dong uh leh na kih dong matengun kha
    khat sung tawntung sa na ne ding uh hi. Bang hang hiam cih leh note' lakah a om { Topa } nialin
    a mai-ah na kap uh a, “Bang hangin Egypt panin paikhia ihi hiam?” na ci uh hi,’ ci in,” a ci hi. </para>
  <para style="p"><verse number="21" style="v" />Ahih hangin Moses in, “Kei tawh a kisim khawm mi
    tul zaguk tak om hi. Nangmah in, ‘Kha khat sung tawntung a nek dingun amaute sa pia ning!’ na ci
    hi. </para>
  <para style="p"><verse number="22" style="v" />Amaute' khamzah dingin tuuhonte leh bawnghonte
    amau-a' dingin kigozo ding ahi hiam? Tua ahih kei leh tuipi ngasate khempeuh amau' khamzah ding
    kimanzo ding ahi hiam?” a ci hi. </para>
  <para style="p"><verse number="23" style="v" />{ Topa } in Moses kiangah, “{ Topa' } hih theih
    ding zah kiciangtan sa na hi hiam? Ka thugen a manin hong tun' leh hong tun'loh tu-in na mu ding
    hi,” a ci hi. </para>
  <para style="p"><verse number="24" style="v" />Tua ahih ciangin Moses paikhia-in mite' tungah {
    Topa' } thugente a gensawn hi. Amah in mite a makai mi sawmsagih kaikhawmin, Puanbuk kimkotah
    amaute omsak hi. </para>
  <para style="p"><verse number="25" style="v" />Tua ciangin meii sungah { Topa } hong paisukin amah
    hopih a, ama sunga om kha pawlkhat la-in upa sawmsagihte' sungah a guang hi. Amaute' sungah tua
    kha a om ciangin, amaute in kamsangte bangin thu genin a kiko uh hi. Ahih hangin amaute in tua
    khit zawh hih nawnlo uh hi. </para>
  <para style="p"><verse number="26" style="v" />Giahphualah mi nih om uh a, khat Eldad kici-in, a
    khat Medad kici a, amaute' sungah tua kha a lut hi. Amaute pen a kiciamtehte lakah a kihelte hi
    uh a, ahih hangin Puanbukah pailoin, giahphualah kamsangte bangin thu genin a kiko uh hi. </para>
  <para style="p"><verse number="27" style="v" />Tangval khat va tai-in Moses kiangah, “Eldad leh
    Medad-te in giahphualah thu a gen uh hi,” va ci hi. </para>
  <para style="p"><verse number="28" style="v" />Ama teel mite lakah khat ahi, Moses' nasem, Nun'
    tapa Joshua in, “Ka topa Moses aw, amaute kham in,” a ci hi. </para>
  <para style="p"><verse number="29" style="v" />Ahih hangin Moses in ama kiangah, “Keima tangin
    hong hazatsak na hi hiam? { Topa' } mi khempeuh kamsang hi hen la, { Topa } in amau' sungah ama
    Kha guan' leh ka cih laitak hi,” a ci hi. </para>
  <para style="p"><verse number="30" style="v" />Tua ciangin Moses leh Israel upate giahphualah a
    ciahkik uh hi. </para>
  <para style="p"><verse number="31" style="v" />{ Topa' } kiang panin huih nungin, tuipi panin
    vamimte hong puak a, giahphual kiang hih lampang ni khat paina ciang, hua lampang ni khat paina
    ciang mah giahphual kimkotah kiasak a, lei maitang tungah pi thum bang a sah hi. </para>
  <para style="p"><verse number="32" style="v" />Tua sun tawntung leh a zan tawntung leh a zing
    ciang tawntung mite dingin vamimte a khawm uh hi. Tawm a khawm pen mipa in beem sawm dim khawm
    a, amaute in amau-a' dingin giahphual kimkotah tuate a pho uh hi. </para>
  <para style="p"><verse number="33" style="v" />Sa a kigaih ma, amau' ha kawmah sa a baang laipi
    mahin, mite' tungah { Topa } hong heh mahmah a, { Topa } in gimna lianpi khat tawh mite a
    vatgawp hi. </para>
  <para style="p"><verse number="34" style="v" />Tua ahih ciangin tua mun pen Kibrothhattaavah kici
    hi. Bang hang hiam cih leh amaute in sa a lunggulh mite tua lai munah a vui uh hi. </para>
  <para style="p"><verse number="35" style="v" />Kibrothhattaavah panin Hazeroth munah mite pai uh
    a, Hazeroth-ah amaute a taam uh hi. </para>
  <chapter number="12" style="c" />
  <para style="p"><verse number="1" style="v" />Moses in Kush numei khat ten'pih ahih manin, ama
    ten'pih Kush numei' hangin Miriam leh Aaron in amah gensia-in, </para>
  <para style="p"><verse number="2" style="v" />“{ Topa } in Moses' tung bek tawnin thu gen ahi
    hiam? Eite' tung zong tawnin hong gen hilo ahi hiam?” a ci uh hi. { Topa } in tua thu a za hi. </para>
  <para style="p"><verse number="3" style="v" />Moses a lungneem mahmah hi a, leitunga om mi
    khempeuh sangin a lungneemzaw ahi hi. </para>
  <para style="p"><verse number="4" style="v" />{ Topa } in thakhatthu-in Moses leh Aaron leh Miriam
    kiangah, “Kikhopna bukah no mihing thumte hong pai un,” a ci hi. Amau thumte a pai uh hi. </para>
  <para style="p"><verse number="5" style="v" />Meii khuam sungah { Topa } hong kumsukin, kikhopna
    bukkongah ding a, Aaron leh Miriam a sam hi. Amaute gel mailam nehin hong pai uh hi. </para>
  <para style="p"><verse number="6" style="v" />{ Topa } in, “Ka thu za un: Note' lakah kamsang a om
    leh { Topa } keimah in ama tungah maangmuhna tawh ka kilak a, amah tawh mang sungah ka kiho hi. </para>
  <para style="p"><verse number="7" style="v" />Ka nasempa Moses tawh tua bang hilo hi; ka innsung
    thu khempeuh amah ki-ap hi. </para>
  <para style="p"><verse number="8" style="v" />Amah tawh kam leh kam kiho-in, a kitello kampaute
    tawh hiloin, a kitel takin thu ka gen uh a, amah in { Topa' } meel a mu hi. Tua bang ahih
    ciangin bang hangin ka nasem Moses gensiat ding laulo na hi uh hiam?” a ci hi. </para>
  <para style="p"><verse number="9" style="v" />Amaute tungah { Topa } heh mahmah a, a hehsapi-in a
    paikhia hi. </para>
  <para style="p"><verse number="10" style="v" />Puanbuk tung san panin meiipi a kilakkhiat ciangin
    Miriam phak a, vuk bangin a pak hi. Miriam' lamah Aaron kihei a, tua numei a na phak hi. </para>
  <para style="p"><verse number="11" style="v" />Aaron in Moses kiangah, “Ka topa aw, kote hai
    gamtatin ka khialhna hangun gim hong pia kei in. </para>
  <para style="p"><verse number="12" style="v" />A nu' sung panin a suahkhiat ciangin a pum phel
    langkhat a bei misi bangin Miriam hisak kei in,” a ci hi. </para>
  <para style="p"><verse number="13" style="v" />Tua ciangin Moses in { Topa' } tungah, “Amah damsak
    in, Pasian aw, kong thum hi,” ci-in a kiko hi. </para>
  <para style="p"><verse number="14" style="v" />Ahih hangin { Topa } in Moses kiangah, “Tua numei'
    maitang, a pa in cil phih leh tua numei ni sagih sung maizum ding hilo ahi hiam? Giahphual
    pualamah ni sagih sung kikhumcip sak in; tua khit ciangin amah hong kipaipih kik thei ding hi,”
    a ci hi. </para>
  <para style="p"><verse number="15" style="v" />Tua ahih ciangin giahphual pualamah ni sagih sung
    Miriam kikhumcip hi. Miriam a kipaipih kik mateng khualzin a zom dingin mite dingkhialo uh hi. </para>
  <para style="p"><verse number="16" style="v" />Tua khit ciangin Hazeroth panin mite dingkhia uh a,
    Paran gamlakah giahphual a sat uh hi. </para>
  <chapter number="13" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite tungah ka piak Kanaan leitang a vaan
    dingin mi sawl in la, amaute lakah makai ahi, nam khat sung panin mi khat ciat sawl in,” a ci
    hi. </para>
  <para style="p"><verse number="3" style="v" />Tua ahih ciangin Moses in { Topa' } thupiakna tawh
    Paran gamlak panin Israel mite' lutang ahi mi khempeuh a sawl hi. </para>
  <para style="p"><verse number="4-15" style="v" />A sawl mite' min hih bang ahi hi: Reuben : minam
    panin Zakkur' tapa Shammua; Simeon : minam panin Hori' tapa Shafat; Judah : minam panin
    Jefunneh' tapa Kaleb; Issakhar : minam panin Josef' tapa Igal; Efraim : minam panin Nun' tapa
    Hoshea; Benjamin : minam panin Rafu' tapa Palti; Zebulun : minam panin Sodi' tapa Gaddiel; Josef
    minam (Manasseh minam) : panin Susi' tapa Gaddi; Dan : minam panin Gemalli' tapa Ammiel; Asher :
    minam panin Mikhael' tapa Shethur; Naftali : minam panin Vofsi' tapa Nahbi; Gad : minam panin
    Makhi' tapa Geuel ahi hi. </para>
  <para style="p"><verse number="16" style="v" />Hihte pen gam vaan dingin Moses in a sawl mite' min
    ahi hi. Moses in Nun' tapa Hoshea pen Joshua ci-in a min kheelsak hi. </para>
  <para style="p"><verse number="17" style="v" />Moses in Kanaan gam a vaan dingin amaute sawlin
    amaute kiangah, “Negeb gam galkhatah paito-in, mualtung gamah paito un la, </para>
  <para style="p"><verse number="18" style="v" />leitang bangci hiam, tua leitangah a teng mite
    thahat hiam, amaute tawm hiam, tam hiam, </para>
  <para style="p"><verse number="19" style="v" />amau' ten'na gam pen nuntak olna gam hiam, haksatna
    gam hiam, amau' ten'na khuapite pen giahphual hiam, munmuan'huai hiam, </para>
  <para style="p"><verse number="20" style="v" />a leitang a lei hoih hiam, lei sia hiam, sing om
    hiam, omlo hiam, va thei un. Na siam tawpun va hih un la, tua leitanga gah pawlkhat hong ciahpih
    un,” a ci hi. Tua hun pen leenggah a palte a min hun ahi hi. </para>
  <para style="p"><verse number="21" style="v" />Tua ahih ciangin amaute paito-in Zin gamlak panin
    Hamath khua lutna gei, Rehob mun dong gam a vaan uh hi. </para>
  <para style="p"><verse number="22" style="v" />Amaute Negeb lamah paito uh a, Hebron tung uh hi.
    Anak' suanlekhakte ahi Ahiman mite, Sheshai mite, leh Talmai mite, tua lai-ah na om uh hi.
    (Hebron pen Egypt gama Zoan a kisat ma kum sagih lai-in kisat hi.) </para>
  <para style="p"><verse number="23" style="v" />Amaute Eshkol kuam tung uh a, tua lai panin
    leenggah bawk khat bek a hiang tawh lo-in, mi nih in zawl khatin a zawng uh hi. Amaute in mang
    kawlsing leh thei zong tawmkhat a pua uh hi. </para>
  <para style="p"><verse number="24" style="v" />Tua lai panin Israel mite in leenggah bawk a lawhna
    hangin tua mun pen Eshkol Kuam kici hi. </para>
  <para style="p"><verse number="25" style="v" />Ni sawmli a cin' ciangin gam vaanna panin amaute
    hong ciahkik uh hi. </para>
  <para style="p"><verse number="26" style="v" />Paran gamlak Kadesh muna Moses leh Aaron leh Israel
    mihonte khempeuh kiangah amaute hong tung uh hi. Amaute leh mihon khempeuh tungah thu puakkik uh
    a, tua leitanga gahte amaute a lak uh hi. </para>
  <para style="p"><verse number="27" style="v" />Amaute in Moses kiangah, “Kote nong sawlna
    leitangah ka va tung uh hi. Tua lai-ah bawngnawi leh khuaizu tui bangin luang a, hih pen tua
    gama gah ahi hi. </para>
  <para style="p"><verse number="28" style="v" />Ahi zongin tua gama teng mite thahat uh a, a
    khuapite uh kulh tawh ki-umin lian mahmah hi. Tua banah Anak' suanlekhakte tua lai-ah ka mu uh
    hi. </para>
  <para style="p"><verse number="29" style="v" />Amalek mite Negeb gamah teng uh hi. Hit mite, Jebus
    mite, leh Amor mite, mualtung gamah teng uh hi. Kanaan mite tuipi gei leh Jordan dungah teng uh
    hi,” ci-in a gen uh hi. </para>
  <para style="p"><verse number="30" style="v" />Ahih hangin Kaleb in Moses' mai-ah mite gamdai
    sakin, “Thakhatin paito-in va luah ni; bang hang hiam cih leh eite pen a zo thei mahmah ding ihi
    hi,” a ci hi. </para>
  <para style="p"><verse number="31" style="v" />Tua ciangin amah tawh a paito mite in, “Tua mite a
    sim dingin i pai ngam kei ding hi; bang hang hiam cih leh eite sangin amaute hatzaw uh hi,” a ci
    uh hi. </para>
  <para style="p"><verse number="32" style="v" />Tua ahih ciangin amaute a tamzaw in amau' vaansa
    gam thu Israel mite tungah a sia lamin hong puak uh a, “Kote, a vaan dingin ka va paina uh gam
    pen a tunga teng mite a puksisak thei ding gam hoihlo ahi hi. </para>
  <para style="p"><verse number="33" style="v" />Tua lai-ah Nefilim mite (Nefilim pana hong piang
    Anak mite) ka mu uh hi. Kote pen kauphe bang lelin ka kingaihsun uh a, amau' muhna-ah zong tua
    bangmah ka hi takpi uh hi,” a ci uh hi. </para>
  <chapter number="14" style="c" />
  <para style="p"><verse number="1" style="v" />Tua ciangin mihon khempeuh nakpi takin kiko uh a,
    tua zan sung kap uh hi. </para>
  <para style="p"><verse number="2" style="v" />Israel mite khempeuh in Moses leh Aaron phunsan uh
    a, mihon buppi in amaute tungah, “Egypt gamah a si khin hizaw hoh le-ung! Tua ahih kei leh zong
    hih gamlakah a si khin hizaw hoh le-ung! </para>
  <para style="p"><verse number="3" style="v" />Namsau tawh a si dingin bang hangin { Topa } in hih
    gamah kote hong paipih ahi hiam? Ka zite uh leh ka tate uh galte' mat suak ding uh hi. Egypt-ah
    ciahkik ding ko-a' dingin hoihzaw ding hilo ahi hiam?” a ci uh hi. </para>
  <para style="p"><verse number="4" style="v" />Amaute khatlekhat kiangah, “Makai khat teelin
    Egypt-ah ciahkik ni,” kici uh hi. </para>
  <para style="p"><verse number="5" style="v" />Tua ciangin Israel mihon kikhawmte khempeuh' mai-ah
    Moses leh Aaron boksuk uh hi. </para>
  <para style="p"><verse number="6" style="v" />Gam vaante' lakah a kihel Nun' tapa Joshua leh
    Jefunneh' tapa Kaleb-te in a puan uh balkekin, </para>
  <para style="p"><verse number="7" style="v" />Israel mihonte khempeuh tungah, “A vaan dingin kote
    ka va painasa uh leitang a hoih mahmah ahi hi. </para>
  <para style="p"><verse number="8" style="v" />Eite' tungah { Topa } a lungkim leh, bawngnawi leh
    khuaizu tui bangin a luan'na hih leitangah eite hong paipihin eite tungah tua leitang hong pia
    ding hi. </para>
  <para style="p"><verse number="9" style="v" />{ Topa } phunsan kei hamtang un. Amaute pen zialmang
    pak ding ihih manin tua gam mite kihta kei un. Amau' kiang panin amau' kidalna kilakhia khin a,
    eite tawh { Topa } hong om hi; amaute kihta kei un,” a ci uh hi. </para>
  <para style="p"><verse number="10" style="v" />Ahih hangin mihonte khempeuh in, amaute suang tawh
    deng un, a ci uh hi. Tua ciangin Israel mi khempeuh' muhin kikhopna buk tungah{ Topa' }
    minthan'na vang hong kilang hi. </para>
  <para style="p"><verse number="11" style="v" />{ Topa } in Moses kiangah, “Hih mite in bang tanvei
    kei hong simmawh ding ahi uh hiam? Amaute' lakah ka hihsa limte om napi-in, amaute in bang
    tanvei hong umlo lailai ding ahi uh hiam? </para>
  <para style="p"><verse number="12" style="v" />Pulnatna tawh amaute vatgawpin ka lawnkhia kik ding
    a, amaute sangin a lianzaw a thahat zaw minamin nang kong bawl ding hi,” a ci hi. </para>
  <para style="p"><verse number="13" style="v" />Ahih hangin Moses in { Topa' } kiangah, “Tua bang
    hi leh Egypt mite in hih thu za ding uh hi; bang hang hiam cih leh amaute' lak panin na thahatna
    tawh hih mite na paikhiatpih hi. </para>
  <para style="p"><verse number="14" style="v" />Amaute in hih gama teng mite tungah gen ding uh hi.
    { Topa } aw, hih mite' lakah nang na omna thu hih mite in za khinzo uh hi; bang hang hiam cih
    leh { Topa } aw, maitang kituahin nang hong kimu a, amaute' tungah nangma meii a ding hi.
    Amaute' mai-ah sunin meii khuam sungah, zanin mei khuam sungah nang na pai hi. </para>
  <para style="p"><verse number="15" style="v" />Tu-in hih mite mihing khat thah bangin that lecin,
    nangma minthang vangliatna a zasa minamte in, </para>
  <para style="p"><verse number="16" style="v" />‘Amaute' tungah piak dinga a kiciam leitangah {
    Topa } in hih mite paipih zolo ahih manin, amah in gamlakah amaute that hi,’ ci ding uh hi. </para>
  <para style="p"><verse number="17-18" style="v" />Tu-in, nang tungah hong thum ing. Nangmah in thu
    ciamin, ‘{ Topa } heh hak a, a itna kip lianin, mawhna leh thu palsatna maisak a, ahih hangin a
    mawhte siangsak ngeiloin, pate' mawhna tate tungah, khang thum khang lina dongin thuk hi,’ na
    cih mah bangin { Topa' } vangliatna liansak in. </para>
  <para style="p"><verse number="19" style="v" />A lian nangma itna kip tawh a kizui leh Egypt panin
    tuhun dong hih mite na maisaksa tawh kizui-in hih mite' mawhna maisak in, kong thum hi,” a ci
    hi. </para>
  <para style="p"><verse number="20" style="v" />Tua ciangin { Topa } in, “Nangma gen bangin ka
    maisak hi. </para>
  <para style="p"><verse number="21" style="v" />Ahih hangin a taktakin, ka nuntak laiteng, { Topa'
    } minthan'na tawh leitung kidim ding ahih mah bangin, </para>
  <para style="p"><verse number="22" style="v" />Egypt leh gamlakah ka hihsa ka vangliatna leh ka
    limte mu khin napi-in sawmvei kei hong ze-etin keima aw a ngailo mite, </para>
  <para style="p"><verse number="23" style="v" />amau' pate tungah piak dinga ka kiciam leitang a mu
    kuamah omlo ding uh hi. Kei hong simmawh mi kuamah in tua leitang mulo ding hi. </para>
  <para style="p"><verse number="24" style="v" />Ahih hangin ka nasem Kaleb ahih leh, amah in
    lungsim tuam nei-in limtakin kei hong zui ahih manin, amah in a zuat leitangah ka tun'pih ding
    a, ama suanlekhakte in tua leitang luah ding uh hi. </para>
  <para style="p"><verse number="25" style="v" />Tu-in tua kuam sungah Amalek mite leh Kanaan mite
    teng uh ahih manin, San Tuipi paina lampi tawnin zing ciangin gamlakah pai un,” a ci hi. </para>
  <para style="p"><verse number="26" style="v" />{ Topa } in Moses leh Aaron kiangah, </para>
  <para style="p"><verse number="27" style="v" />“Hih a gilo mihonte in bang tanvei kei hong phunsan
    ding uh ahi hiam? Israel mite in kei hong phunsanna ka za khin hi. </para>
  <para style="p"><verse number="28" style="v" />Amaute tungah hih bangin gen in: { Topa } in, ‘Kei
    a nungta ka hih mah bangin ka zakna-ah na gente uh no tungah ka hong hih ding hi. </para>
  <para style="p"><verse number="29" style="v" />Na luanghawmte uh hih gamlakah lum ding hi. Note
    khempeuh, kum sawmnih pan a tungsiah, kei hong phunsante, </para>
  <para style="p"><verse number="30" style="v" />Jefunneh' tapa Kaleb leh Nun' tapa Joshua simloh,
    note tengsak dingin ka kiciamna leitangah khat beek na tung kei ding uh hi. </para>
  <para style="p"><verse number="31" style="v" />Ahih hangin galte in man ding na cih uh na tate uh,
    keimah in ka tumpih ding a, note in na thusim loh uh leitang amaute in mu ding uh hi. </para>
  <para style="p"><verse number="32" style="v" />Ahih hangin note ahih leh, na luanghawmte uh hih
    gamlakah lum ding hi. </para>
  <para style="p"><verse number="33" style="v" />Na luanghawmte uh a nunung pen gamlakah a kisial
    mateng, gamlakah kum sawmli sung na tate uh tuucing hi ding uh a, note' ginatlohna thuak ding uh
    hi. </para>
  <para style="p"><verse number="34" style="v" />Na gam vaan sung uh ni phazah tawh kizui-in, ni
    sawmli, ni khat ciangin kum khat, note in na mawhna uh kum sawmli sung na thuak ding uh a, keima
    lungkimlohna na thei ding uh hi,’ ci hi. </para>
  <para style="p"><verse number="35" style="v" />{ Topa } ahi keimah in thu ka gen hi. Keimah
    langpangin a kikaikhawm hih a gilo mihonte khempeuh tungah hih thu ka hih taktak ding hi. Hih
    gamlakah amaute beimang ding uh a, amaute si ding uh hi,” a ci hi. </para>
  <para style="p"><verse number="36" style="v" />Moses in gam vaan dingin a sawl mite hong ciahkikin
    a gam thu a sialamin gen uh ahih manin mihonte { Topa } a phunsansak, </para>
  <para style="p"><verse number="37" style="v" />a gam thu a sialamin a gen tua mite, { Topa' }
    mai-ah gimna in sisak hi. </para>
  <para style="p"><verse number="38" style="v" />Ahih hangin gam vaan dingin a pai mite lak panin
    Nun' tapa Joshua leh Jefunneh' tapa Kaleb-te hing lai uh hi. </para>
  <para style="p"><verse number="39" style="v" />Moses in Israel mite khempeuh tungah hih thute gen
    a, nakpi takin mite thum uh hi. </para>
  <para style="p"><verse number="40" style="v" />Amaute zingsangin tho baih uh a, gamlak mual dawnah
    paito-in, “Thei un, hih lai-ah i om hi. { Topa' } ciamnasa munah i paito ding hi; bang hang hiam
    cih leh i khial khin hi,” a ci uh hi. </para>
  <para style="p"><verse number="41" style="v" />Ahih hangin Moses in, “Bang hangin tu-in { Topa' }
    thupiakna palsat na hi uh hiam, tangtunglo ding hilo ahi hiam? </para>
  <para style="p"><verse number="42" style="v" />Na galte uh mai-ah note hong kisatpuk kha ding ahih
    manin kuanto kei un. Bang hang hiam cih leh note' lakah { Topa } omlo hi. </para>
  <para style="p"><verse number="43" style="v" />Amalek mite leh Kanaan mite na mai uhah om ahih
    ciangin namsau tawh note na puk ding uh hi. { Topa } zuihna panin nungkik na hih uh ciangin note
    tawh { Topa } hong omlo ding hi,” a ci hi. </para>
  <para style="p"><verse number="44" style="v" />Ahih hangin { Topa' } thuciamna singkuang hita leh
    Moses hita leh giahphual panin dingkhialo napi-in gamlak mual dawnah kuantoh ding amaute in
    ngaihsun veve uh hi. </para>
  <para style="p"><verse number="45" style="v" />Tua ciangin mualtung gamah a teng Amalek mite leh
    Kanaan mite hong paisuk uh a, amaute zo-in Hormah ciangdong nangawnah amaute a delh uh hi. </para>
  <chapter number="15" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite tungah hih bangin gen in: Note kong
    piak leitangah a teng dingin na tun' uh ciangin </para>
  <para style="p"><verse number="3" style="v" />bawnghon pan hita leh tuuhon pan hita leh thuciamna
    tun'sakna dingin { Topa' } tungah meihal biakna ahi a, biakpiakna ahi zongin na piak ciang uh
    hita leh, { Topa' } tungah a gim namtui bawlna dingin utthu-a biakna hita leh, a kiseh pawi
    hunte-ah biakpiakna hita leh na piak uh ciangin, </para>
  <para style="p"><verse number="4" style="v" />biakna a paipih mipa in annel lawh khat sathau biing
    khat tawh a kibawl an tawh biakna { Topa' } tungah pia ding hi. </para>
  <para style="p"><verse number="5" style="v" />Tuuno khat tawh piak khawm dingin meihal biakna ahih
    kei leh biakpiakna tawh, tuibuah dingin leenggahzu thawl khat na bawl ding uh hi. </para>
  <para style="p"><verse number="6" style="v" />Tua ahih kei leh tuutal khat tawh piakkhawm dingin
    annel lawh nih sathau biing nih tawh a kibawl an tawh biakna ding na bawl ding uh hi. </para>
  <para style="p"><verse number="7" style="v" />{ Topa' } tungah a gim namtui-in tuibuah dingin
    leenggahzu thawl khat na pia ding uh hi. </para>
  <para style="p"><verse number="8" style="v" />Meihal biakna ding ahi a, thuciamna tun'sakna-in
    biakpiakna ding ahi a, { Topa' } tungah thunuama biakna ding ahi zongin bawngtal na bawl uh
    ciangin, </para>
  <para style="p"><verse number="9" style="v" />mi khat in a bawngtal tawh annel lawh thum sathau
    biing thum tawh a kibawl an tawh biakna pia ding a, </para>
  <para style="p"><verse number="10" style="v" />{ Topa' } tungah a gim namtui, mei tawh kihal
    biakna-in tuibuah dingin leenggahzu thawl nih na pia ding uh hi. </para>
  <para style="p"><verse number="11" style="v" />“Bawngtal ahi a, tuutal ahi zongin, tuuno a pa ahi
    a, keelno a pa tawh ahi zongin piak khawm dingin tua bangin kihih ding hi. </para>
  <para style="p"><verse number="12" style="v" />Na piak uh ganhing khempeuh a malzah tawh kizui-in
    tua bangin na bawlkim ding uh hi. </para>
  <para style="p"><verse number="13" style="v" />{ Topa' } tungah a gim namtui, mei tawh kihal
    biakna a piakna uhah tualsung mi khempeuh in hih nate tu-a bangin hih ding uh hi. </para>
  <para style="p"><verse number="14" style="v" />Note kiangah khualmi khat hong peem ahi a, na khang
    tawntungun note lakah mi khatpeuh hong om ahi zongin, amah in { Topa' } tungah a gim namtui, mei
    tawh kihal biakna a piak nop leh, note' hih mah bangin hih ding hi. </para>
  <para style="p"><verse number="15" style="v" />Mihonpi-a' dingin ngeina khat om ding a, note leh
    note' lakah hong peem mi-a' dingin tawntung ngeina khat na khang tawntungun om ding hi. { Topa'
    } mai-ah note leh peemta mite na kibang ding uh hi. </para>
  <para style="p"><verse number="16" style="v" />Note leh note' lakah hong peem mi-a' dingin a
    kibang thukhat, ngeina kip khat om ding hi,” a ci hi. </para>
  <para style="p"><verse number="17" style="v" />{ Topa } in Moses kiangah, </para>
  <para style="p"><verse number="18" style="v" />“Israel mite tungah hih bangin gen in: Note kong
    paipihna gamah tungin </para>
  <para style="p"><verse number="19" style="v" />tua gama piang ante na nek uh ciangin { Topa' }
    tungah biakna na pia ding uh hi. </para>
  <para style="p"><verse number="20" style="v" />Na anlak uh a masa pen sung panin biakna-in moh
    khat na pia ding uh a, an cilna pana biakna-in na piak bangun na bawl ding uh hi. </para>
  <para style="p"><verse number="21" style="v" />Na khang tawntungun na anlak uh a masa pen { Topa'
    } tungah biakna-in na pia ding uh hi. </para>
  <para style="p"><verse number="22" style="v" />“Ahih hangin note khialin, { Topa } in Moses tungah
    a gensa hih thupiaknate khempeuh, </para>
  <para style="p"><verse number="23" style="v" />{ Topa } in a thupiak-a kipanin na khang
    tawntungun, Moses tung tawnin { Topa } in note hong thupiakte khempeuh na zuih kei uh leh, </para>
  <para style="p"><verse number="24" style="v" />theihlohna hangin mihonte' phawklohin a kikhial
    ahih leh, mihonte khempeuh in { Topa' } tungah a gim namtui, meihal biakna dingin bawngtalno
    khat, ngeina kip om bangin an tawh biakna leh a tuibuah tawh, leh khialhna hanga biakna-in keel
    a pa khat pia ding hi. </para>
  <para style="p"><verse number="25" style="v" />Siampipa in Israel mihonte khempeuh-a' dingin
    kilemna bawlsak ding a, amaute kimaisak ding hi. Bang hang hiam cih leh tua pen tatkhialhna hi
    a, amaute in tua amau' tatkhialhna hangin { Topa' } tungah mei tawh kihal amau' biakna leh
    khialhna hanga amau' biakna uh { Topa' } mai-ah paipih khin uh hi. </para>
  <para style="p"><verse number="26" style="v" />Tua tatkhialhna in amaute khempeuh huamkha ahih
    manin Israel mihonte khempeuh leh amau' lakah a peem khualmi zong kimaisak ding hi. </para>
  <para style="p"><verse number="27" style="v" />“Theihlohna hangin mi khat a khialh leh, khialhna
    hanga biakna dingin kum khat a pha keelnu khat pia ding hi. </para>
  <para style="p"><verse number="28" style="v" />Mi khat, theihlohna hangin a khialh ciangin, amah a
    sian'kik theihna dingin siampipa in tua a khial mipa-a' dingin { Topa' } mai-ah kilemna bawlsak
    ding a, amah kimaisak ding hi. </para>
  <para style="p"><verse number="29" style="v" />Theihlohna hangin na khat peuhpeuh a hih kha,
    Israel mite' lakah a om tualsung mipa leh amaute' lakah a peem khualmipa-a' dingin ngeina a
    kibang khat na nei ding uh hi. </para>
  <para style="p"><verse number="30" style="v" />“Ahih hangin tualsung mi hita leh peemta hita leh,
    na khat peuhpeuh a hih teitei mipa in { Topa } a simmawh hi a, tua mipa kithat ding hi. </para>
  <para style="p"><verse number="31" style="v" />Amah in { Topa' } thu simmawhin, a thupiakna siasak
    ahih manin, tua mipa kithat ding a, ama mawhna amah in thuak ding hi,” a ci hi. </para>
  <para style="p"><verse number="32" style="v" />Israel mite gamlakah a om sungun, Sabbath ni-in
    sing a tom mi khat mu uh hi. </para>
  <para style="p"><verse number="33" style="v" />Sing a tom laitak a mu mite in Aaron leh Moses, leh
    mihonte khempeuh kiangah amah paipih uh hi. </para>
  <para style="p"><verse number="34" style="v" />Amah bang kicih ding ci-in teltakin kigenlo ahih
    manin amaute in khumcip uh hi. </para>
  <para style="p"><verse number="35" style="v" />{ Topa } in Moses kiangah, “Tua mipa kithat ding
    hi. Mihonte khempeuh in giahphual pua-ah suang tawh amah deng ding uh hi,” a ci hi. </para>
  <para style="p"><verse number="36" style="v" />Mihonte khempeuh in giahphual pua-ah amah paipih uh
    a, { Topa } in Moses a thupiak bangin suang tawh amah a denglum uh hi. </para>
  <para style="p"><verse number="37" style="v" />{ Topa } in Moses kiangah, </para>
  <para style="p"><verse number="38" style="v" />“Israel mite tungah gen in la, a khang tawntungun a
    puan mongte uhah a teep bawlin, a puan mongteep tungah khau dum khat a khih dingun sawl in. </para>
  <para style="p"><verse number="39" style="v" />Tua pen, note in utluatna tawh na zuih theihzel uh
    ahi nomau' lungsim leh nomau' mittang' deihna zuikha loin, note in na et ding uh puanmongteep
    leh { Topa' } thupiakte khempeuh phawkin na sepna ding uh ahi hi. </para>
  <para style="p"><verse number="40" style="v" />Tua ahih ciangin note in ka thupiakte khempeuh
    phawkin na sem ding uh a, na Pasian uh tungah na siangtho ding uh hi. </para>
  <para style="p"><verse number="41" style="v" />Kei pen, note' Pasian ahi dingin Egypt panin note a
    hong paikhiatpih { Topa } na Pasian uh ka hi hi; kei pen { Topa } na Pasian uh ka hi hi,” a ci
    hi. </para>
  <chapter number="16" style="c" />
  <para style="p"><verse number="1" style="v" />Tu-in Levi mite sung pan Levi' tapa Kohath, Kohath'
    tapa Izhar, Izhar' tapa Korah; leh Reuben mite sung pan Reuben' tapa Eliab, Eliab' tapa Dathan;
    leh Abiram; leh Peleth' tapa On; </para>
  <para style="p"><verse number="2" style="v" />hih mite in pawl kai uh hi. Israel mite sung panin
    mi' theihkim, mihon sung panin a kiteel, mihonte a makai mi za nih leh sawmnga tawh Moses'
    mai-ah ding uh hi. </para>
  <para style="p"><verse number="3" style="v" />Moses leh Aaron langpangin amaute kikaikhawmin
    amaute kiangah, “Khengval lua uh teh! Mihon khempeuhte a milipin siangtho uh a, amaute' lakah {
    Topa } om hi. Bang hangin { Topa' } mihonpite tungah nomau kiliansak tawm na hi uh hiam” a ci uh
    hi. </para>
  <para style="p"><verse number="4" style="v" />Moses in tua thu a zak ciangin boksukin </para>
  <para style="p"><verse number="5" style="v" />Korah leh a pawlte khempeuh kiangah, “Zing ciangin {
    Topa } in a siangtho ahi mi, ama-a' ahi mi hong lakin, ama kiangah paisak ding a, amah in a teel
    ding mipa ama kiangah paisak ding hi. </para>
  <para style="p"><verse number="6" style="v" />Hih bangin gamta un: Korah leh a pawlte khempeuh in
    paknamtui beel la un. </para>
  <para style="p"><verse number="7" style="v" />Zing ciangin { Topa' } mai-ah tua beelte sungah mei
    koihin, mei tungah paknamtui koih un la, tua ciangin { Topa' } teel mi pen a siangtho hong hi
    ding hi. Levi' tapate aw, khengvallua uh teh!” a ci hi. </para>
  <para style="p"><verse number="8" style="v" />Tua ciangin Moses in Korah kiangah, “No Levi mite
    aw, tu-in za un. </para>
  <para style="p"><verse number="9" style="v" />Israel mite' Pasian in ama kiangah hong paipih ding,
    { Topa' } biakbuk sungah nasep sem ding, mihonte' na a sem dingin amau' mai-ah a ding dingin
    Israel mihonte' kiang panin hong khenkhiatna, </para>
  <para style="p"><verse number="10" style="v" />leh nang leh na sanggamte ahi Levi' mite, ama
    kiangah hong paipihna hawmthawh lai na hi hiam? Siampi nasepna zong deih lai na hi hiam? </para>
  <para style="p"><verse number="11" style="v" />Tua ahih ciangin nang leh na pawlte khempeuh hih
    lai-ah na kikaihkhopna uh pen { Topa } langpan'na ahi hi. Note in na phunsan uh Aaron pen bang
    mi hi mawk ahi hiam?” a ci hi. </para>
  <para style="p"><verse number="12" style="v" />Tua ciangin Moses in mi sawlin Eliab' tapa Dathan
    leh Abiram samsak hi. Amaute in, “Kong pai kei ding uh hi. </para>
  <para style="p"><verse number="13" style="v" />Kote' tungah nangmah ulianin kibawl tawmin,
    gamlakah kote hong that dingin bawngnawi leh khuaizu tui bangin a luan'na gam panin nong
    paikhiatpihna thu hawmthawh lai na hi hiam? </para>
  <para style="p"><verse number="14" style="v" />Tua thamloin nangmah in bawngnawi leh khuaizu tui
    bangin a luan'na gamah kote hong paipih loin, lote leh leenggui lote zong nong luahsak kei hi.
    Hih mite' mit khelkhia ding na hi hiam? Kong pai kei ding uh hi,” a ci uh hi. </para>
  <para style="p"><verse number="15" style="v" />Moses heh mahmah ahih manin { Topa' } kiangah,
    “Amau' biakna thupi ngaihsut kei in. Amaute tungah bangmah ka gamta khial kei a, a la uh khat
    beek nangawn ka laksak kei hi,” a ci hi. </para>
  <para style="p"><verse number="16" style="v" />Tua ciangin Moses in Korah kiangah, “Nang leh na
    pawlte, nang leh amaute, Aaron tawh zing ciangin { Topa' } mai-ah hong om un. </para>
  <para style="p"><verse number="17" style="v" />Note in na milipun na paknamtui beel ciat uh la-in,
    a sungah paknamtui koih un la, { Topa' } mai-ah na paknamtui beel ciat uh, paknamtui beel za nih
    leh sawmnga paipih un. Aaron leh nangmah in zong na paknamtui beel tuak uh paipih un,” a ci hi. </para>
  <para style="p"><verse number="18" style="v" />Tua ahih ciangin a milipun a paknamtui beel ciat uh
    la uh a, tuate sungah mei koihin a tungah paknamtui koih uh a, kikhopna buk kongah Moses leh
    Aaron tawh ding khawm uh hi. </para>
  <para style="p"><verse number="19" style="v" />Tua ciangin Korah in amaute' langkhat, kikhopna
    bukkongah mihonte khempeuh khawm hi. { Topa' } minthan'na mihon khempeuhte tungah hong kilang
    hi. </para>
  <para style="p"><verse number="20" style="v" />Tua ciangin { Topa } in Moses leh Aaron kiangah, </para>
  <para style="p"><verse number="21" style="v" />“Amaute tomno sungin ka beisak theihna dingin hih
    mihonte lak panin kihem un,” a ci hi. </para>
  <para style="p"><verse number="22" style="v" />Amaute boksuk uh a, “Pasian, mi khempeuhte' tungah
    nuntakna a pia Pasian aw, mi khat' khialhna hangin mihon khempeuhte' tungah nang heh ding na hi
    hiam?” a ci uh hi. </para>
  <para style="p"><verse number="23" style="v" />{ Topa } in Moses kiangah, </para>
  <para style="p"><verse number="24" style="v" />“Mihonte tungah hih bangin gen in: Korah, Dathan,
    leh Abiram-te' omna kiim panin paikhia un, ci in,” a ci hi. </para>
  <para style="p"><verse number="25" style="v" />Tua ciangin Moses dingin Dathan leh Abiram kiangah
    pai a, Israel upate in zong amah a zui uh hi. </para>
  <para style="p"><verse number="26" style="v" />Amah in mihonte kiangah, “Amaute' khialhna khempeuh
    tawh note hong kiphiatkhia khading ahih manin, hih migilote' puanbuk panin paikhia un la, amau'
    na khat beek lawng kha kei un, hong thum ing,” a ci hi. </para>
  <para style="p"><verse number="27" style="v" />Tua ahih ciangin Korah, Dathan, leh Abiram-te' omna
    kiim panin amaute a paikhia uh hi. Dathan leh Abiram-te, a zite uh leh a tapate uh leh a taneute
    uh tawh hong pusuakin a puanbuk kong uhah dingkhawm uh hi. </para>
  <para style="p"><verse number="28" style="v" />Tua ciangin Moses in, “Hih na khempeuh a sem dingin
    { Topa } in kei hong sawl hi. Hih nasep pen keima utthu ahih lohna, hih thu tawh na thei ding uh
    hi. </para>
  <para style="p"><verse number="29" style="v" />Mi khempeuh a sih ngei bang danin hih mite si a,
    tua ahih kei leh mi khempeuh in a tuah ngeite a tuah leh, { Topa } in kei hong sawlloh ahi hi. </para>
  <para style="p"><verse number="30" style="v" />Ahih hangin { Topa } in a thak khat hong
    piangsakin, leitang in a kam ka-in amaute' neih khempeuh tawh hih mite valhtumin, a hingtangin
    Leinuai-ah a tumsuk uh leh, hih mite in { Topa } a simmawh ahihna thu na thei ding uh hi,” a ci
    hi. </para>
  <para style="p"><verse number="31" style="v" />Hih thute a gen khit phetin amau' nuai-ah lei
    kiphelkham hi. </para>
  <para style="p"><verse number="32" style="v" />Leitang a kam ka-in, Korah tawh a kipawl mi
    khempeuh leh a innkuanpihte uh leh a neihsa khempeuh uh valhtum hi. </para>
  <para style="p"><verse number="33" style="v" />Tua ahih ciangin amaute leh a neihsa khempeuh uh a
    hingtangun Leinuai-ah tumsuk uh hi. Leitang in amaute khupnelhin mihonpite' lak panin amaute bei
    uh hi. </para>
  <para style="p"><verse number="34" style="v" />Amaute' kikona hangin a kiim uha om Israel mite
    khempeuh tai uh hi. Bang hang hiam cih leh amaute in, “Leitang in hong valhtum kha in teh!” ci
    uh hi. </para>
  <para style="p"><verse number="35" style="v" />Tua ciangin { Topa' } kiang panin mei hong paikhia
    a, paknamtui a pia mi za nih leh sawmngate kangtum hi. </para>
  <para style="p"><verse number="36" style="v" />Tua ciangin { Topa } in Moses kiangah, </para>
  <para style="p"><verse number="37" style="v" />“Siampi Aaron' tapa Eleazar in meikuang sung panin
    paknamtui beelte a lakkhiat ding gen in la, tua ciangin a gamlapi-ah mei thehthang in. Bang hang
    hiam cih leh tua nate, </para>
  <para style="p"><verse number="38" style="v" />amau' nuntakna a beina dongin a khial hih mite'
    paknamtui beelte a siangtho hi. Tua ahih ciangin biakna tau sitna kuangdai dingin seek un; bang
    hang hiam cih leh amaute in { Topa' } mai-ah tuate pia uh hi. Tua ahih ciangin tua nate siangtho
    hi. Israel mite tungah tua bangin hih nate pen lim khat hi ding hi,” a ci hi. </para>
  <para style="p"><verse number="39" style="v" />Tua ahih ciangin siampi Eleazar in mei tawh a
    kangtum mite' piak paknamtui sumngo beelte la-in biakna tau sitna-in a sek hi. </para>
  <para style="p"><verse number="40" style="v" />{ Topa } in Moses tung tawnin Eleazar tungah a gen
    bangin Korah leh a pawlte tawh a kibang khalo dingin, siampi a hilo, Aaron' suanlekhakte a hilo
    mi peuhmah, { Topa' } mai-ah paknamtui hal dingin a pailohna ding, Israel mite tungah phawksakna
    khat ahi hi. </para>
  <para style="p"><verse number="41" style="v" />Ahih hangin a zing ciangin Israel mihon khempeuh in
    Moses leh Aaron phunsan uh a, “{ Topa' } mite na that uh hi,” a ci uh hi. </para>
  <para style="p"><verse number="42" style="v" />Moses leh Aaron langpangin mihonte a kikhop uh
    ciangin, kikhopna buk lamah amaute a khuadak uh ciangin, meii in na tuam a, { Topa' } minthan'na
    vang kilang hi. </para>
  <para style="p"><verse number="43" style="v" />Kikhopna buk mailamah Moses leh Aaron pai a, </para>
  <para style="p"><verse number="44" style="v" />{ Topa } in Moses kiangah, </para>
  <para style="p"><verse number="45" style="v" />“Tomno sungin amaute ka siatsak theihna dingin hih
    mihonte' lak panin paikhia un,” a ci hi. Tua ciangin amaute gel zong boksuk uh hi. </para>
  <para style="p"><verse number="46" style="v" />Moses in Aaron kiangah, “Na paknamtui beel la-in,
    biakna tau pana mei a sungah koih in la, a tungah paknamtui koihin, mihonte' lakah paipih
    mengmeng in la, amaute-a' dingin kilemna bawlsak in. Bang hang hiam cih leh { Topa' } kiang
    panin hehna hong paikhia khin a, gimna kipan khin hi,” a ci hi. </para>
  <para style="p"><verse number="47" style="v" />Tua ahih ciangin Moses' gen bangin Aaron in
    paknamtui beel la-in mihonte lakah a tai hi. Mite lakah gimna kipan khin takpi a, amah in
    paknamtui koihin mite-a' dingin kilemna a bawlsak hi. </para>
  <para style="p"><verse number="48" style="v" />A si leh a hingte' kikalah amah ding a, gimna a
    veng hi. </para>
  <para style="p"><verse number="49" style="v" />Tu-in Korah' tungtangah a site simloh, hih gimna
    tawh a si mi tul sawm leh tul li leh za sagih ahi hi. </para>
  <para style="p"><verse number="50" style="v" />Gimna a ven' ciangin kikhopna bukkong Moses kiangah
    Aaron a ciahkik hi. </para>
  <chapter number="17" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite tungah thu gen in la, amaute tung
    panin, beh khat ciangin ciangkhut khat, a beh tawh kizui-in a makaite khempeuh tung panin
    ciangkhut sawmlenih la in. A ciangkhut tungah amau' min ciat gelh in la, </para>
  <para style="p"><verse number="3" style="v" />Levi ciangkhut tungah Aaron' min gelh in. Bang hang
    hiam cih leh beh lutang khatah ciangkhut khat hi ding hi. </para>
  <para style="p"><verse number="4" style="v" />Tua ciangin kikhopna buk sung, thuciamna mai, nang
    tawh i kituahna munah tuate na koih ding hi. </para>
  <para style="p"><verse number="5" style="v" />Keimah in ka teel mipa' ciangkhut hong sel ding hi.
    Amaute in nang hong phunsanna, Israel mite' phunna tua bangin kei' kiang panin ka beisak ding
    hi,” a ci hi. </para>
  <para style="p"><verse number="6" style="v" />Moses in zong Israel mite tungah tua thu a gen hi. A
    makaite khempeuh in a beh tawh kizui-in makai khat ciangin khat pai, ciangkhut sawmlenih ama
    tungah pia uh a, Aaron' ciangkhut zong amau' ciangkhut lakah a om hi. </para>
  <para style="p"><verse number="7" style="v" />Moses in thuciamna puanbuk sung { Topa' } mai-ah tua
    ciangkhutte a koih hi. </para>
  <para style="p"><verse number="8" style="v" />A zing ciangin thuciamna puanbuk sungah Moses a pai
    leh, Levi-te beh-a' ding Aaron' ciangkhut selin nguumkhia a, paakin, almond min gah a gah hi. </para>
  <para style="p"><verse number="9" style="v" />Tua ciangin Moses in { Topa' } mai panin Israel mite
    khempeuh kiangah ciangkhut khempeuh paikhiatpih hi. Amaute in en uh a, a ciangkhut ciat uh a la
    uh hi. </para>
  <para style="p"><verse number="10" style="v" />{ Topa } in Moses kiangah, “Amaute si khading ahih
    manin, amaute in kei hong phunsanna beisak theihna dingin a lehdo mite-a' dingin lim ahi dingin
    thuciamna mai-ah Aaron' ciangkhut koihkik in,” a ci hi. </para>
  <para style="p"><verse number="11" style="v" />Tua ahih manin { Topa' } sawl bangin Moses in zong
    a hih hi. </para>
  <para style="p"><verse number="12" style="v" />Israel mite in Moses kiangah, “En in, kote a si ka
    hi ta uh a, kote khempeuh a mawkna ka hi ta uh hi. </para>
  <para style="p"><verse number="13" style="v" />A nai-ah a pai, { Topa' } biakbuk nai-ah a pai
    peuhmah si ding hi. Kote khempeuh ka beina ding uh hita hilo ahi hiam?” a ci uh hi. </para>
  <chapter number="18" style="c" />
  <para style="p"><verse number="1" style="v" />Tua ciangin { Topa } in Aaron kiangah, “Nang leh na
    tapate leh na behte in biakbuk sung nasepnate tawh kisai-in khialhna a om leh mawhna na puakhawm
    ding uh hi. Ahi zongin nang leh na tapate in na siampi nasepna uh tawh kisai-in khialhna a om
    leh no teng bek in mawhna na pua ding uh hi. </para>
  <para style="p"><verse number="2" style="v" />Amaute in nang hong pawlin, thuciamna puanbuk mai-ah
    nang leh na tapate na om laitakun note' na hong sepsak theihna dingin na pate nam ahi Levi minam
    na sanggamte zong paipih in. </para>
  <para style="p"><verse number="3" style="v" />Amaute in note hong huhin puanbuk nasep khempeuh sem
    ding uh a, ahih hangin note leh amaute si khading na hih ciangun biakbuk nazatte leh biakna
    tau-ah na hong seppihlo ding uh hi. </para>
  <para style="p"><verse number="4" style="v" />Amaute in note hong pawlin, kikhopna buk vaanin
    puanbuk nasep khempeuh sem ding uh a, note' nasepte midang kuamah in hong seppih theilo ding hi. </para>
  <para style="p"><verse number="5" style="v" />Israel mite tungah hehna a om nawnlohna dingin
    biakbuk nasep leh biakna tau nasep note in na sem ding uh hi. </para>
  <para style="p"><verse number="6" style="v" />En un, Israel mite kiang panin na sanggam uh Levi
    mite ka la khin a, amaute pen kikhopna buk nasep a sem dingin { Topa' } tungah a kipia, note'
    tungah letsong ahi hi. </para>
  <para style="p"><verse number="7" style="v" />Nang leh na tapate in biakna tau tawh kisai nate leh
    dalna puan sunga om nate khempeuhah na siampi nasep uh na sem ding uh hi. Na siampi nasep uh
    letsongin kong piak hi a, midangte in hong sep leh kithat ding hi,” a ci hi. </para>
  <para style="p"><verse number="8" style="v" />Tua ciangin { Topa } in Aaron kiangah, “En in, kei
    tungah hong kipia biakna a kikoih khempeuh, Israel mite in a ap nate khempeuh nang kong pia hi.
    Nangma tanh ding leh na suanlekhakte' kaih ahi tawntung dingin note tungah kong pia hi. </para>
  <para style="p"><verse number="9" style="v" />Mei tawh hal dingte lak panin a kisit, a siangtho
    pen nangma ngah dingte in: Amaute in kei' tungah hong piak amau' biaknate khempeuh, an tawh
    amau' biaknate khempeuh, khialhna hanga amau' biaknate khempeuh, leh mawhna hanga amau' biaknate
    khempeuh pen nang leh na suanlekhakte-a' dingin a siangtho pen hi ding hi. </para>
  <para style="p"><verse number="10" style="v" />A siangtho pen mun khatah na ne ding uh hi. Pasal
    peuhmah in ne thei ding hi; note-a' dingin a siangtho ahi hi. </para>
  <para style="p"><verse number="11" style="v" />“Amau' letsong biakna, Israel mite in vei-a a
    biaknate khempeuh uh zong nomau-a' ahi hi. Nang leh na tapate leh na tanute' kaih tawntung
    dingin tuate kong pia hi. Na inn sunga om a siangtho mi peuhpeuh in ne thei ding hi. </para>
  <para style="p"><verse number="12" style="v" />“Sathau limci pen khempeuh, leh leenggahzu leh an a
    limci pen khempeuh, { Topa' } tungah amau' piak anpalte, note' tungah kong pia hi. </para>
  <para style="p"><verse number="13" style="v" />Amaute in { Topa' } tungah a piak uh, amau'
    leitangah a min masa gah khempeuh nomau-a' hi ding hi. Na inn sunga om a siangtho mi peuhpeuh in
    ne thei ding hi. </para>
  <para style="p"><verse number="14" style="v" />“Israel-te' sungah a ki-ap na peuhmah nomau-a' hi
    ding hi. </para>
  <para style="p"><verse number="15" style="v" />“Mihing leh ganhing khempeuh sung panin { Topa' }
    tungah mite in a piak tacil khempeuh, mihing hita leh ganhing hita leh, nomau-a' hi ding hi. Ahi
    zongin mihing tacil na tankhia ding uh a, ganhing nin tacil zong na tankhia ding uh hi. </para>
  <para style="p"><verse number="16" style="v" />Tuate a kitatna man (kha khat a phak ciangin tuate
    na tankhia ding uh hi) gerah sawmnih a pha biakinn shekel tawh kizui-in ngun shekel nga-in na
    seh ding uh hi. </para>
  <para style="p"><verse number="17" style="v" />Ahih hangin bawng tacil, ahih kei leh tuu tacil,
    ahih kei leh keel tacilte na tan kei ding uh hi; tuate a siangtho ahi hi. Biakna tau tungah
    tuate' si na theh ding uh a, { Topa' } tungah a gim namtui, mei tawh kihal biakna-in tuate' thau
    na hal ding uh hi. </para>
  <para style="p"><verse number="18" style="v" />Ahih hangin a kivei sa-iik leh a taklam phei
    nomau-a' ahih mah bangin, tuate' sate nomau-a' hi ding hi. </para>
  <para style="p"><verse number="19" style="v" />“Israel mite in { Topa' } tungah a piak a siangtho
    biaknate khempeuh, nang leh na tapate leh na tanute tungah kaih tawntung dingin kong pia hi. Tua
    pen nang leh na suanlekhakte-a' dingin { Topa' } mai-ah a tawntungin a kiphel theilo, ci tawh
    thuciamna ahi hi,” a ci hi. </para>
  <para style="p"><verse number="20" style="v" />{ Topa } in Aaron kiangah, “Nang in amau' gam
    sungah gamhluah na nei kei ding a, amaute' lakah tanh zong na nei kei ding hi. Kei pen Israel
    mite' lakah nangma tanh leh nangma luah ka hi hi. </para>
  <para style="p"><verse number="21" style="v" />“Kikhopna buk sungah amaute' nasepna thaman dingin
    Israel sunga sawmah khat khempeuh, Levi mite' tungah gamh-in ka pia hi. </para>
  <para style="p"><verse number="22" style="v" />Amaute in khialhna thuakin si khading uh ahih
    manin, tu-a kipanin kikhopna buk sungah Israel midangte pai-in tua sawmah khat nekpihlo ding uh
    hi. </para>
  <para style="p"><verse number="23" style="v" />Ahih hangin Levi mite in kikhopna buk nasep sem
    ding uh a, amaute in a tavuan uh pua ding uh hi. Tua pen amau' khang tawntungin ngeina kip hi
    ding a, amaute in Israel mite' lakah luah neilo ding uh hi. </para>
  <para style="p"><verse number="24" style="v" />Bang hang hiam cih leh amaute in biakna-in { Topa'
    } tungah a piak uh Israel mite' sawmah khat pen Levi mite tungah luah dingin ka pia khin hi. Tua
    ahih ciangin Israel mite lakah amaute in luah a neihloh ding uh ka gensa ahi hi,” a ci hi. </para>
  <para style="p"><verse number="25" style="v" />{ Topa } in Moses kiangah, </para>
  <para style="p"><verse number="26" style="v" />“Levi mite kiangah hih bangin na gen lai ding hi:
    ‘Note' luah dingin amaute' tung panin kong piak sawmah khat, Israel mite' tung panin na lak uh
    ciangin, tua sung panin { Topa' } tungah biakna, sawmah khat sung pan sawmah khat na pia sawn
    ding uh hi. </para>
  <para style="p"><verse number="27" style="v" />Tua na biaknate uh, ancilna pana an leh leenggah
    sukna pana kipia mah bangin note-a'-in kiciamteh ding hi. </para>
  <para style="p"><verse number="28" style="v" />Tua ahih ciangin Israel mite' tung panin na ngah uh
    sawmah khat khempeuh tung panin { Topa' } tungah biakna na pia ding uh hi. Tua bangin siampi
    Aaron' tungah { Topa } a kibiakna na pia ding uh hi. </para>
  <para style="p"><verse number="29" style="v" />Note tungah hong kipia letsong lakah a limci pen, a
    siangtho pen paipihin { Topa}-a' ding biakna khempeuh na pia ding uh hi,’ ci-in gen in. </para>
  <para style="p"><verse number="30" style="v" />Tua ahih ciangin amaute kiangah, ‘Tuate sung panin
    a limci pen teng na piak khit uh ciangin, a omlai teng Levi mite-a' dingin ancilna panin a
    piangte leh leenggah sukna panin a piangte a kipia mah bangin kiciamteh ding hi. </para>
  <para style="p"><verse number="31" style="v" />Nang leh na innkuanpihte in mun khat peuhpeuhah na
    ne thei ding uh hi; bang hang hiam cih leh tua pen kikhopna buk sungah note' nasepna thaman ahi
    hi. </para>
  <para style="p"><verse number="32" style="v" />Tua sung panin a limci pen na piak nak uh leh tua
    thu hangin mawhsakna na thuak kei ding uh hi. Israel mite' na a siangthote na ninsak kei ding uh
    hi. Na nitsak uh leh na si ding uh hi,’ ci-in gen in,” a ci hi. </para>
  <chapter number="19" style="c" />
  <para style="p"><verse number="1" style="v" />Tu-in { Topa } in Moses leh Aaron' kiangah, </para>
  <para style="p"><verse number="2" style="v" />“{ Topa' } thupiak thukham leh ngeina hih bang ahi
    hi: Poina a neilo, sitbaan'na a omlo, a tungah nasepna kol a kivawh ngei nailo, bawngla a san
    khat nomau kiangah hong paipihna dingun Israel mite kiangah gen un. </para>
  <para style="p"><verse number="3" style="v" />Siampi Eleazar kiangah na pia ding uh a, giahphual
    pualamah kipaipihin ama mai-ah kigo ding hi. </para>
  <para style="p"><verse number="4" style="v" />Siampi Eleazar in a khutme tawh a si tawmkhat la-in,
    kikhopna buk mailamah a si sagihvei theh ding hi. </para>
  <para style="p"><verse number="5" style="v" />Ama muhna-ah a bawngla kihal ding a, a vun, a sa,
    leh a si, a ek tawh kihal ding hi. </para>
  <para style="p"><verse number="6" style="v" />Siampipa in taamtak sing leh puknah leh a ausan
    khaute la-in bawngla a kihalna sungah tuate khul ding hi. </para>
  <para style="p"><verse number="7" style="v" />Tua ciangin siampipa in ama puante sawpin tui sungah
    kipumsil ding a, tua khit ciangin giahphualah hong pai ding hi. A nitak mateng siampipa a nin hi
    ding hi. </para>
  <para style="p"><verse number="8" style="v" />Bawngla a hal mipa in ama puante sawpin tui sungah
    kipumsil ding a, a nitak mateng a nin hi ding hi. </para>
  <para style="p"><verse number="9" style="v" />Mi a siang khat in bawngla vu khawmin, giahphual
    pualam a siang mun khatah tuate koih ding a, khialhna maisakna ding, nitna sian'sakna ding
    tui-ah zat dingin Israel mihonpite-a' dingin tuate kikem ding hi. </para>
  <para style="p"><verse number="10" style="v" />Bawngla vute a khawm mipa in ama puante sawpin, a
    nitak mateng a nin hi ding hi. Hih pen Israel mite leh amaute lakah a peem khualmi tungah
    tawntung ngeina hi ding hi. </para>
  <para style="p"><verse number="11" style="v" />“Misi luang khatpeuh a lawngpa ni sagih sung a nin
    hi ding hi. </para>
  <para style="p"><verse number="12" style="v" />A ni thum ni leh a ni sagih ni-in amahmah tui tawh
    kisiangsakin, tua khit ciangin a siang hi ding hi. Ahih hangin a ni thum ni leh a ni sagih ni-in
    amahmah a kisian'sak kei leh, amah a siang suak theilo ding hi. </para>
  <para style="p"><verse number="13" style="v" />Misi khatpeuh a lawng mi in amahmah a kisian'sak
    tawm kei leh amahmah in { Topa' } biakbuk a ninsak hi a, Israel sung panin tua mi kihawlkhia
    ding hi. Nitna hangin ama tungah tui kibuaklo ahih manin ama tungah nitna baang lai ahih ciangin
    a nin hi ding hi. </para>
  <para style="p"><verse number="14" style="v" />“Mi khat puanbuk sungah a sih ciangin puanbuk
    sungah a pai mi peuhmah leh puanbuk sungah a om mi peuhmah ni sagih sung a nin hi ding hi. </para>
  <para style="p"><verse number="15" style="v" />A kisinciplo a kihong beel peuhmah a nin ahi hi. </para>
  <para style="p"><verse number="16" style="v" />Namsau tawh gamlakah a kithat mi ahi a, misi pumpi
    ahi a, mi guh ahi a, han ahi zongin a lawng mi peuhmah ni sagih sung a nin hi ding hi. </para>
  <para style="p"><verse number="17" style="v" />“Amaute in a nin mipa-a' dingin a kihal khialhna
    hanga biakna vute la-in beel sung khatah tui luanglai tawh hel ding uh hi. </para>
  <para style="p"><verse number="18" style="v" />Tua ciangin a siang mi khat in puknah la-in a
    sungah diah ding a, puanbuk tung leh a nazat khempeuh tung leh tua lai-ah a om mi khempeuh tung
    leh guh ahi a, a kithat mi ahi a, misi ahi a, han ahi zongin a lawng mipa tungah theh ding hi. </para>
  <para style="p"><verse number="19" style="v" />A ni thum ni leh a ni sagih ni-in a siang mipa in a
    nin mipa tungah theh ding a, tua bangin a ni sagih ni-in amah in mi ninpa siangsakin, amah in a
    puante sawpin, tui sungah kipumsil ding a, a nitak ciangin amah a siang hi ding hi. </para>
  <para style="p"><verse number="20" style="v" />“Ahih hangin a nin hi napi-in a kisiangsaklo mipa
    in { Topa' } biakbuk ninsak ahih manin mihonpi panin tua mipa kihawlkhia ding hi. Nitna hangin
    ama tungah tui kibuaklo ahih manin amah a nin ahi hi. </para>
  <para style="p"><verse number="21" style="v" />Tua pen amaute-a' dingin tawntung ngeina khat hi
    ding hi. Nitna hangin tui a theh mipa in ama puante sawp ding a, nitna hangin a kizang tui a
    lawng mipa a nitak mateng a nin hi ding hi. </para>
  <para style="p"><verse number="22" style="v" />A nin mipa in a lawn' na khat peuhpeuh a nin hi
    ding a, tua na a lawng peuhpeuh zong a nitak mateng a nin hi ding hi,” a ci hi. </para>
  <chapter number="20" style="c" />
  <para style="p"><verse number="1" style="v" />Israel mite, a mihon buppi, a kha masa sungin Zin
    gamlak tung uh a, Kadesh munah phual sat uh hi. Tua lai-ah Miriam si a, tua lai mahah kivui hi. </para>
  <para style="p"><verse number="2" style="v" />Tu-in mihonte-a' ding tui omlo ahih manin Moses leh
    Aaron' langah amaute kikhawmin kituah uh hi. </para>
  <para style="p"><verse number="3" style="v" />Mite, Moses tawh kiseelin, “{ Topa' } mai-ah ka
    sanggamte uh a sih lai-in a si hizaw hoh ta le ung! </para>
  <para style="p"><verse number="4" style="v" />Bang hangin hih lai-ah kote leh ka ganhingte uh a si
    dingin { Topa' } mihonte hih gamlakah hong paipih na hi hiam? </para>
  <para style="p"><verse number="5" style="v" />Bang hangin hih mun sia-ah hong paipih dingin Egypt
    panin kote hong paitosak na hi hiam? An ahi a, thei ahi a, leenggui ahi a, mang kawlsing ahi
    zongin a omna mun ahih loh banah tui dawn ding nangawn zong omlo hi,” a ci uh hi. </para>
  <para style="p"><verse number="6" style="v" />Tua ciangin mihonte omna panin kikhopna bukkongah
    Moses leh Aaron pai-in boksuk uh hi. { Topa' } minthan'na vang amaute' tungah hong kilangin </para>
  <para style="p"><verse number="7" style="v" />{ Topa } in Moses kiangah, </para>
  <para style="p"><verse number="8" style="v" />“Ciangkhut la-in, nang leh na sanggampa Aaron in
    mihonte khawm un la, suangpi in amau' muhin tui a piak ding sawl un. Tua bangin mihonte leh
    amau' ganhingte tui na ngahsak ding uh hi,” a ci hi. </para>
  <para style="p"><verse number="9" style="v" />Moses in zong { Topa' } thupiak bangin ciangkhut a
    la hi. </para>
  <para style="p"><verse number="10" style="v" />Moses leh Aaron in suangpi mai-ah mihonte
    kaikhawmin amah in amaute kiangah, “Tu-in za un, a lehdo mite aw; hih suangpi panin note-a' ding
    tui hong phulkhiasak ding ka hi uh hiam?” a ci hi. </para>
  <para style="p"><verse number="11" style="v" />Moses in a khut laamto-in a ciangkhut tawh tua
    suangpi nihvei sat a, tui tampi phulkhia-in mihonte leh amau' ganhingte in a dawn uh hi. </para>
  <para style="p"><verse number="12" style="v" />Ahi zongin { Topa } in Moses leh Aaron kiangah,
    “Israel mite' mai-ah kei hong umlo, hong siangthosaklo na hih uh ciangin amaute ka piaksa
    leitangah hih mihonte na tun'pih kei ding uh hi,” a ci hi. </para>
  <para style="p"><verse number="13" style="v" />Hihte pen, Israel mite in { Topa } a phunsanna,
    amaute lakah amahmah a siangtho-a a kilahna mun, Meribah tui phuala thupiang ahi hi. </para>
  <para style="p"><verse number="14" style="v" />Moses in Kadesh panin Edom kumpipa kiangah kamtaite
    sawl a, “Na sanggam Israel-te in hih bangin ci hi: Kote' tuahkhak kamsiatna khempeuh na thei hi. </para>
  <para style="p"><verse number="15" style="v" />Ka pu ka pate uh Egypt-ah na paisukin Egypt-ah
    sauveipi ka teng uh a, Egypt mite in kote leh ka pu ka pate uh hong gimbawl hi. </para>
  <para style="p"><verse number="16" style="v" />{ Topa' } tungah ka kiko uh ciangin amah in ka aw
    uh hong za a, vantung mi khat hong sawlin, Egypt panin hong paikhiatpih a, tu-in nangma gam nawl
    Kadesh khuapi-ah ka om uh hi. </para>
  <para style="p"><verse number="17" style="v" />Tu-in kote na gam hong kantansak in. Lo ahi a,
    leenggui lo ahi zongin nawkkha loin, tuikhuk panin zong tui ka dawn kei ding uh hi. Kumpipa'
    Lamlian dungah ka pai ding uh a, na gamsung ka khen' matengun lam ka pial kei ding uh hi,” a ci
    hi. </para>
  <para style="p"><verse number="18" style="v" />Ahih hangin Edom mite in ama kiangah, “Nong nawk
    kei ding uh hi; nong nawk uh leh note langpangin namsau tawh kong kuan ding uh hi,” na ci hi. </para>
  <para style="p"><verse number="19" style="v" />Israel mite in, “Lamlian tawnin ka paito ding uh
    hi. Kote leh ka ganhingte un na tui uh ka dawn uh leh, a man kong pia ding uh hi. Khe tawh
    pai-in hong nawksak un; adang kong ngen kei uh hi,” a ci uh hi. </para>
  <para style="p"><verse number="20" style="v" />Ahih hangin Edom mite in, “Nong nawk kei ding uh
    hi,” na ci uh hi. Amaute' langkhatah galkap tampi tawh Edom mite kuan hi. </para>
  <para style="p"><verse number="21" style="v" />Israel mite, amau' gam a nawksak ding tua bangin
    Edom mite in nial uh ahih ciangin amau' kiang panin Israel mite paikhia uh hi. </para>
  <para style="p"><verse number="22" style="v" />Kadesh panin Israel-te pai uh a, a hon buppi-in Hor
    Mual tung uh hi. </para>
  <para style="p"><verse number="23" style="v" />Edom gamgi Hor Mual-ah { Topa } in Moses leh Aaron'
    tungah, </para>
  <para style="p"><verse number="24" style="v" />“Aaron in ama mite kiang zuan ta ding hi; bang hang
    hiam cih leh Meribah tui-ah note gel in ka thupiak hong nial na hih manun, Israel mite tungah ka
    piak leitangah amah tumlo ding hi. </para>
  <para style="p"><verse number="25" style="v" />Aaron leh ama tapa Eleazar sam in la, Hor Mual-ah
    amaute paipih in. </para>
  <para style="p"><verse number="26" style="v" />Aaron' tung panin a puante suahkhia in la, a tapa
    Eleazar silhsak in. Aaron in ama mite kiang zuan ta ding a, tua lai-ah si ding hi,” a ci hi. </para>
  <para style="p"><verse number="27" style="v" />{ Topa' } thupiak bangin Moses zong gamta hi.
    Mihonte khempeuh' muhin Hor Mual tungah amaute paito uh hi. </para>
  <para style="p"><verse number="28" style="v" />Moses in Aaron' puante suahkhiatsakin a tapa
    Eleazar silhsak a, tua mual dawnah Aaron a si hi. Tua ciangin mualtung panin Moses leh Eleazar
    paisuk uh hi. </para>
  <para style="p"><verse number="29" style="v" />Aaron si hi, ci-in mihonte khempeuh in a theih uh
    ciangin, Aaron' hangin Israel mi khempeuh ni sawmthum sung a kap uh hi. </para>
  <chapter number="21" style="c" />
  <para style="p"><verse number="1" style="v" />Kanaan mi, Negeb gama teng Arad gam kumpipa in
    Atharim lam tawnin Israel mite hong paina thu a zak ciangin amah in Israel-te do-in, amaute
    kimkhat salin a man hi. </para>
  <para style="p"><verse number="2" style="v" />Tua ciangin Israel-te in { Topa' } tungah kiciamna
    khat bawl uh a, “Ka khutsung uhah hih mite nong piak nak leh kote in amau' khuapite ka susiamang
    ding uh hi,” a ci uh hi. </para>
  <para style="p"><verse number="3" style="v" />{ Topa } in zong Israel-te' cihna mangin Kanaan mite
    a pia hi. Israel-te in amau leh a khuapite uh susiamang ahih ciangin tua mun pen Hormah kici hi. </para>
  <para style="p"><verse number="4" style="v" />Hor Mual panin amaute dingkhia-in Edom gam kiimah a
    pai dingin San Tuipi lamah pai uh a, lamkalah mite lungkia uh hi. </para>
  <para style="p"><verse number="5" style="v" />Mite in Pasian leh Moses gensia uh a, “Bang hangin
    sehnel gamah a si dingin Egypt panin kote hong paikhiatpih to na hi hiam? An leh tui omlo a,
    bangmah a manlo hih an ka kih uh hi,” a ci uh hi. </para>
  <para style="p"><verse number="6" style="v" />Tua ciangin { Topa } in mite' lakah gul guphate khah
    a, tuate in mite tu-in Israel mi tampi a si hi. </para>
  <para style="p"><verse number="7" style="v" />Moses kiangah mite hong pai-in, “{ Topa } leh nang
    hong gensia-in kampau kha ka hih manun ka khial uh hi. Kote' kiang panin gulte a lakkhiatna
    dingin { Topa' } tungah thum in,” a ci uh hi. Tua ahih ciangin mite-a' dingin Moses in thumsak
    hi. </para>
  <para style="p"><verse number="8" style="v" />{ Topa } in Moses kiangah, “Gul gupha tawh a kibang
    sumngo gul khat bawl in la, khuam khat tungah khai in. Gul in a tuk mi peuhmah in tua gul a et
    ciangin hing ding hi,” a ci hi. </para>
  <para style="p"><verse number="9" style="v" />Tua ahih ciangin Moses in sumngo gul khat bawl a,
    khuam khat tungah a khai hi. Gul in mi khatpeuh a tuk leh amah in tua sumngo gul enin hing pah
    hi. </para>
  <para style="p"><verse number="10" style="v" />Israel mite dingkhia uh a, Oboth munah giahphual
    sat uh hi. </para>
  <para style="p"><verse number="11" style="v" />Oboth panin dingkhia uh a, nisuahna lam, Iyeabarim
    munah giahphual sat uh hi. </para>
  <para style="p"><verse number="12" style="v" />Tua lai panin dingkhia uh a, Zered Kuam-ah
    giahphual sat uh hi. </para>
  <para style="p"><verse number="13" style="v" />Tua lai panin dingkhia uh a, Amor mite' gamgi panin
    a hong kikhungsuk gamlaka om Arnon gun galkhatah giahphual sat uh hi; bang hang hiam cih leh
    Arnon gun pen Moab leh Amor mite' kikalah Moab-te' gamgi ahi hi. </para>
  <para style="p"><verse number="14" style="v" />Tua ahih manin { Topa' } Gal Laibu sungah, “Sufa
    gama Vuahep khua, leh Arnon gun kuamte, </para>
  <para style="p"><verse number="15" style="v" />leh Ar khua ciang ban sukin, Moab gamgi lamah a
    paisuk kuam” kici hi. </para>
  <para style="p"><verse number="16" style="v" />Tua lai panin Beer munah pai uh hi. Tua mun pen {
    Topa } in Moses kiangah, “Mite kaikhawm in; amaute tui ka pia ding hi,” a cihna tuikhuk ahi hi. </para>
  <para style="p"><verse number="17" style="v" />Tua ciangin Israel mite in hih la sa uh hi:
    “Tuikhuk aw, phul in! La kong sak ding uh hi. </para>
  <para style="p"><verse number="18" style="v" />Kumpi ciangkhut leh amau' ciangkhutte tawh mite'
    uliante in a tawh, kumpi tate in a tawh tuikhuk aw,” a ci uh hi. Gamlak panin amaute Mattanah
    munah pai uh a, </para>
  <para style="p"><verse number="19" style="v" />Mattanah panin Nahaliel, Nahaliel panin Bamoth, </para>
  <para style="p"><verse number="20" style="v" />Bamoth panin sehnel gam a kimuhsuk theihna Pisgah
    mual kiang nai, Moab gamsunga kuam khatah tung uh hi. </para>
  <para style="p"><verse number="21" style="v" />Tua ciangin Israel-te in Amor kumpipa Sihon kiangah
    kamtaite sawl uh a, </para>
  <para style="p"><verse number="22" style="v" />“Na gam hong kantansak in. Lo ahi a, leenggui lo-ah
    ahi zongin ka pial kei ding uh hi. Tuikhuk tuite kong neksak kei ding uh a, na gam ka khen' khit
    mateng uh Kumpipa' Lamlian tawnin ka pai ding uh hi,” a ci uh hi. </para>
  <para style="p"><verse number="23" style="v" />Ahih hangin Sihon in Israel mite ama gam
    kantansaklo hi. Amah in a mite khempeuh kaikhawmin, Israel-te a do dingin gamlakah pai-in Jahaz
    mun tung a, Israel-te a do hi. </para>
  <para style="p"><verse number="24" style="v" />Israel-te in namsau tawh amah leh a mite tampi
    thatin, Arnon gun panin Jabbok lui, Ammon mite kiang dong bek a gam laksak hi. Bang hang hiam
    cih leh Ammon mite' gamgi nawksuak zolo uh hi. </para>
  <para style="p"><verse number="25" style="v" />Israel-te in a khuapite khempeuh la-in, Heshbon gam
    sunga Amor mite' khuapi khempeuh leh khuaneu khempeuhah a teng uh hi. </para>
  <para style="p"><verse number="26" style="v" />Bang hang hiam cih leh Heshbon pen, nidangin Moab
    kumpipa simin a khutsung panin Arnon gun ciangdong a gam khempeuh a laksak, Amor mite' kumpipa
    Sihon' khuapi ahi hi. </para>
  <para style="p"><verse number="27" style="v" />Tua ahih ciangin la a sa pawlte in, “Heshbon-ah
    hong pai un. Lamkik un la, Sihon' khuapi kipsak un. </para>
  <para style="p"><verse number="28" style="v" />Heshbon panin mei piangkhia a, Sihon' khuapi panin
    meikuang piangkhia hi. Moab mite' khuapi Ar, Arnon mual sang a ukte kangtum hi. </para>
  <para style="p"><verse number="29" style="v" />Moab! Gimna na ngah hi. Khemosh mite! Na mangthang
    uh hi. Amah in a tapate galtai-in, a tanute galmatin, Amor kumpipa Sihon-a' dingin hong bawl hi. </para>
  <para style="p"><verse number="30" style="v" />Tua ahih ciangin amau' suanlekhakte Heshbon pan
    Dibon ciangdong si uh a, mei in Medeba ciangdong a bat mateng ka siasak uh hi,” ci-in sa uh hi. </para>
  <para style="p"><verse number="31" style="v" />Tua bangin Amor mite' gam sungah Israel-te teng uh
    hi. </para>
  <para style="p"><verse number="32" style="v" />Moses in Jazer khua thu a kansim dingin mi a sawl
    hi. Amaute in a khuaneute la-in tua lai-a om Amor mite suankhia uh hi. </para>
  <para style="p"><verse number="33" style="v" />Tua ciangin amaute kihei-in Bashan lamah paito uh
    hi. Bashan kumpipa Og leh a mite khempeuh Edrei-ah amaute a do dingin hong kuan uh hi. </para>
  <para style="p"><verse number="34" style="v" />Ahih hangin { Topa } in Moses kiangah, “Amah kihta
    kei un; bang hang hiam cih leh amah leh a mite khempeuh leh a leitang, nomau khutsungah kong pia
    khin hi. Heshbon-ah a teng Amor kumpipa Sihon na bawl bangun amah na bawl ding uh hi,” a ci hi. </para>
  <para style="p"><verse number="35" style="v" />Tua ahih ciangin khat beek a nungta a om nawnlo
    dingin amaute in amah leh a tapate leh a mite khempeuh that uh a, amaute in ama gam a luah uh
    hi. </para>
  <chapter number="22" style="c" />
  <para style="p"><verse number="1" style="v" />Tua ciangin Israel mite dingkhia uh a, Jerikho gei
    Jordan galkhat Moab gam zanglei-ah giahphual a sat uh hi. </para>
  <para style="p"><verse number="2" style="v" />Israel-te in Amor mite tungah a bawlna khempeuh
    Zippor' tapa Balak in mu hi. </para>
  <para style="p"><verse number="3" style="v" />Amaute tam mahmah uh ahih manin Moab mite in tua
    mite kihta uh a, Israel mite kihtakna hangin Moab mite linggawp uh hi. </para>
  <para style="p"><verse number="4" style="v" />Moab mite in Midian upate kiangah, “Bawngtal in
    gamlak lopate a liah bangin hih mite in i kiima om mi khempeuh liaktum mang ding hi,” a ci hi.
    Tua ahih ciangin Zippor' tapa Balak, tua hun laitaka Moab kumpipa in </para>
  <para style="p"><verse number="5" style="v" />Amaw mite' gam Gun gei Pethor-ah a om Beor' tapa
    Balaam kiangah kamtaite sawlin, “En in, Egypt panin mihon khat hong paikhia hi. Amaute, lei
    maitang teng dim khin uh a, keima galkhatah amaute om uh hi. </para>
  <para style="p"><verse number="6" style="v" />Tu-in hong pai in la, amaute hat lua uh ahih manin
    hih mite hong samsiatsak in. Tua hi leh amaute zo-in hih gam panin ka hawlkhiazo khading hi.
    Bang hang hiam cih leh thupha na piak mi in thupha ngahin, na samsiat mi in siatna a ngahna ka
    thei hi,” cisak hi. </para>
  <para style="p"><verse number="7" style="v" />Tua ahih ciangin Moab upate leh Midian upate
    aisaanna man ding tawh kuankhia-in Balaam kiangah pai uh a, Balak' thu ama kiangah sung uh hi. </para>
  <para style="p"><verse number="8" style="v" />Balaam in amaute kiangah, “Tuzan hih lai-ah giak
    phot un. { Topa } in kei tungah hong gen bangin note tungah kong genkik ding hi,” a ci hi. Tua
    ahih ciangin Moab uliante Balaam tawh a om uh hi. </para>
  <para style="p"><verse number="9" style="v" />Balaam kiangah Pasian hong pai-in, “Nang tawh a om
    hih mite kua ahi hiam?” a ci hi. </para>
  <para style="p"><verse number="10" style="v" />Balaam in Pasian kiangah, “Zippor' tapa Balak, Moab
    kumpipa in kei kiangah mi hong sawlin, </para>
  <para style="p"><verse number="11" style="v" />‘En in, Egypt panin mihon khat hong paikhia a, lei
    maitang teng dim uh hi. Tu-in hong pai in la, amaute hong samsiatsak in. Tua hi leh amaute do-in
    ka hawlkhiazo khading hi,’ hong ci hi,” ci-in a gen hi. </para>
  <para style="p"><verse number="12" style="v" />Pasian in Balaam kiangah, “Amaute na zui kei ding
    hi. Tua mite thupha a kipia ahih manin na samsia kei ding hi,” a ci hi. </para>
  <para style="p"><verse number="13" style="v" />Tua ahih ciangin zingsangin Balaam tho-in Balak'
    uliante kiangah, “Na gam uhah ciah un; bang hang hiam cih leh { Topa } in note kong zuih ding
    hong phallo hi,” a ci hi. </para>
  <para style="p"><verse number="14" style="v" />Tua ahih ciangin Moab uliante dingin Balak kiangah
    ciah uh a, “Balaam in kote hong zui nuamlo hi,” a ci uh hi. </para>
  <para style="p"><verse number="15" style="v" />Tua ciangin Balak in amaute sangin a tamzaw leh a
    zahtakhuai zaw uliante khatvei sawlkik hi. </para>
  <para style="p"><verse number="16" style="v" />Amaute zong Balaam kiangah pai-in ama kiangah,
    “Zippor' tapa Balak in hih bangin ci hi: ‘Kei kiangah nong paina ding bangmah kikol-awksak kei
    in; </para>
  <para style="p"><verse number="17" style="v" />bang hang hiam cih leh minphatna lianpi nang kong
    pia ding a, kei' tunga nong gen peuhpeuh ka hih ding hi. Hong pai in la, hih mite hong
    samsiatsak in,’ ci hi,” ci-in a gen uh hi. </para>
  <para style="p"><verse number="18" style="v" />Ahih hangin Balaam in Balak' nasemte kiangah,
    “Balak in kham leh ngun tawh a kidim ama inn hong pia ding hita leh zong, { Topa } ka Pasian'
    thupiakna banah a tamzaw hita leh a tawmzaw hita leh bangmah ka hih thei kei hi. </para>
  <para style="p"><verse number="19" style="v" />Tu-in kong thum hi; { Topa } in kei tungah bang
    hong ci lai ding hiam cih ka theihna dingin tuzan zong hih lai-ah giak phot un,” ci-in a dawng
    hi. </para>
  <para style="p"><verse number="20" style="v" />Tua zanin Balaam kiangah Pasian hong pai-in,
    “Nangmah a sam dingin mite hong pai ahih leh, tho in la amaute zui in. Ahih hangin nang kong
    sawl teng bek na hih ding hi,” a ci hi. </para>
  <para style="p"><verse number="21" style="v" />Tua ahih ciangin zingsangin Balaam tho-in a la
    tutphah vawhin Moab uliante a zui hi. </para>
  <para style="p"><verse number="22" style="v" />Ahih hangin amah pai ahih manin Pasian heh a, amah
    a khaktan dingin { Topa' } vantung mi in lampi-ah na pang hi. Tu-in a la tungah amah tuang a, a
    nasemte nih in zong a zui uh hi. </para>
  <para style="p"><verse number="23" style="v" />{ Topa' } vantung mi in a khutsungah namsau dawhsa
    tawi-in lampi-ah a ding, a la in mu ahih manin lampi panin pialin gamlakah a pai hi. Balaam in
    lampi-ah a paikikna dingin a la a sat hi. </para>
  <para style="p"><verse number="24" style="v" />Tua ciangin leenggui lo kikal, a pang tuakah phung
    a omna lam kawcikah vantung mi na ding leuleu hi. </para>
  <para style="p"><verse number="25" style="v" />La in { Topa' } vantung mi a muh ciangin phung phu
    a, phungah Balaam' khe nengcip ahih ciangin amah in a la sat kik hi. </para>
  <para style="p"><verse number="26" style="v" />Tua ciangin { Topa' } vantung mi na ma pai-in,
    taklamah ahi a, veilamah ahi zongin kihei theihna ding a omlohna mun kawcik khatah na ding
    leuleu hi. </para>
  <para style="p"><verse number="27" style="v" />La in { Topa' } vantung mi a muh ciangin Balaam'
    nuai-ah lumsuk hi. Balaam heh mahmah a, a ciangkhut tawh a la a sat hi. </para>
  <para style="p"><verse number="28" style="v" />Tua ciangin { Topa } in la pau theisak a, la in
    Balaam kiangah, “Thumvei dong nong satna dingin nang bang hong cih ka hi hiam?” a ci hi. </para>
  <para style="p"><verse number="29" style="v" />Balaam in a la kiangah, “Nang in kei nong mawlpihna
    hang ahi hi. Ka khutah namsau a tawi hi leng ka ut hi. Tua hi leh nang kong that khin ding hi,”
    a ci hi. </para>
  <para style="p"><verse number="30" style="v" />La in Balaam' kiangah, “Na khan'tawnin tuni
    ciangdong na tuan'na na la hilo ka hi hiam? Hih bangin nang hong hih ngei ka hi hiam?” a ci hi.
    Amah in, “Nong hih ngei kei hi,” a ci hi. </para>
  <para style="p"><verse number="31" style="v" />Tua ciangin { Topa } in Balaam' mitte hon'sak a, a
    khutsungah namsau dawhsa tawh { Topa' } vantung mi lampi-ah a ding mu ahih manin a lu kunin a
    boksuk hi. </para>
  <para style="p"><verse number="32" style="v" />{ Topa' } vantung mi in ama kiangah, “Bang hangin
    na la thumvei dong sat na hi hiam? En in, hih na khualzinna-ah lungkimlo ka hih manin nang hong
    pang dingin kong kuankhia hi. </para>
  <para style="p"><verse number="33" style="v" />La in kei hong mu-in thumvei dong hong pel hi. Hong
    pel kei leh, tu mahmahin nang hong that khinin na la ka hingsak ding hi,” a ci hi. </para>
  <para style="p"><verse number="34" style="v" />Tua ciangin Balaam in { Topa' } vantung mi kiangah,
    “Kei hong pangin lampi-ah na din'lam theilo ka hih manin ka khial hi. Tua ahih ciangin tu-in ka
    khualzinna hoihsalo na hih leh ka ciahkik ding hi,” a ci hi. </para>
  <para style="p"><verse number="35" style="v" />{ Topa' } vantung mi in Balaam kiangah, “Mite zui
    in; ahih hangin nang kong sawlteng bek na gen ding hi,” a ci hi. Tua ahih ciangin Balaam in
    Balak' uliante a zuisuak hi. </para>
  <para style="p"><verse number="36" style="v" />Balaam' hong paina thu Balak in a zak ciangin,
    Arnon gun gamgi-in a kizatna dunga om, Moab gamgi gei-a om Ar khuapi ciangah amah a dawn dingin
    a paikhia hi. </para>
  <para style="p"><verse number="37" style="v" />Balak in Balaam kiangah, “Nang hong sam ding mi
    hong sawl hilo ka hi hiam? Bang hangin hong pailo na hi hiam? Nang hong liansak lah ding ka hi
    hiam?” a ci hi. </para>
  <para style="p"><verse number="38" style="v" />Balaam in Balak kiangah, “En in, na kiang hong tung
    ing! Thu khatpeuh ka gen theihna ding vangliatna nei ka hi hiam? Pasian in hong sawl thu bek ka
    gen ding hi,” a ci hi. </para>
  <para style="p"><verse number="39" style="v" />Tua ciangin Balaam in Balak zui a, Kiriathhuzoth
    khua-ah a tung uh hi. </para>
  <para style="p"><verse number="40" style="v" />Balak in bawngtalte leh tuute tawh biakna pia-in
    Balaam leh amah tawh a om uliante kiangah a puak hi. </para>
  <para style="p"><verse number="41" style="v" />A zing ciangin Balak in Balaam samin Bamothbaal
    munah paipihto hi. Tua lai panin amah in Israel mi a madawk pente galmuh thei hi. </para>
  <chapter number="23" style="c" />
  <para style="p"><verse number="1" style="v" />Tua ciangin Balaam in Balak kiangah, “Hih lai-ah
    kei-a' dingin biakna tau sagih hong bawlsak in la, kei-a' dingin bawngtal sagih leh tuutal sagih
    hong pia in,” a ci hi. </para>
  <para style="p"><verse number="2" style="v" />Balaam' gen bangin Balak gamta a, Balak leh Balaam
    in biakna tau simah bawngtal khat leh tuutal khat ciat a pia uh hi. </para>
  <para style="p"><verse number="3" style="v" />Balaam in Balak kiangah, “Na meihal biakna kiangah
    na ding in; kei ka va pai ding hi. Kei hong dawn dingin { Topa } hong pai khading hi. Amah in
    kei hong lah khempeuh nang kiangah kong gen ding hi,” a ci hi. Tua ciangin a sang mual dawn pawn
    khatah amah a paito hi. </para>
  <para style="p"><verse number="4" style="v" />Pasian in Balaam na dawn hi. Balaam in ama kiangah,
    “Biakna tau sagih ka bawl khin a, biakna tau simah bawngtal khat leh tuutal khat ciat ka pia
    hi,” a ci hi. </para>
  <para style="p"><verse number="5" style="v" />{ Topa } in Balaam kiangah thu gen a, “Balak kiangah
    ciahkikin hih bangin na gen ding hi,” a ci hi. </para>
  <para style="p"><verse number="6" style="v" />Balak kiangah a ciahkik ciangin amah leh Moab
    uliante khempeuh ama meihal biakna gei-ah na ding uh hi. </para>
  <para style="p"><verse number="7" style="v" />Balaam in a thugen ding teng genin: “Aram panin
    Balak in kei hong paipih a, nisuahna mualte panin Moab kumpipa in kei hong paipih hi: ‘Hong pai
    in, Israel mite mawhsak in!’ hong ci hi. </para>
  <para style="p"><verse number="8" style="v" />Pasian' samsiat loh mite bangci samsiat ding ka hi
    hiam? { Topa' } mawhsak loh mite bangci mawhsak ding ka hi hiam? </para>
  <para style="p"><verse number="9" style="v" />Bang hang hiam cih leh mual dawn panin amaute ka mu
    a, mual neute panin amaute ka en hi. En in, a tangten' mite, minamte lakah a kihel lote! </para>
  <para style="p"><verse number="10" style="v" />Leivui zahin a tam Jakob mite, kua in a mal simzo
    ding a, Israel mi phazah a mal simzo ding ahi hiam? Mi thumanpa' sihna bangin hong sisak in la,
    ka mailam thu ama-a' bang hisak in,!” a ci hi. </para>
  <para style="p"><verse number="11" style="v" />Tua ciangin Balak in Balaam kiangah, “Kei bang hong
    cih na hi hiam? Ka galte a samsia dingin nang kong sam a, ahi zongin amaute bangmah cihloin,
    amaute thupha na pia zawsop hi,” a ci hi. </para>
  <para style="p"><verse number="12" style="v" />Amah in, “{ Topa } in ka gen dingin hong sawl thu,
    donlo ding ka hi hiam?” ci-in a dawng hi. </para>
  <para style="p"><verse number="13" style="v" />Tua ciangin Balak in ama kiangah, “Amaute na muh
    theihna ding mun dangah kei hong zui in. Amaute a madawk teng bek na mu ding a, a vekpi-in na mu
    kei ding hi. Tua ciangin tua lai panin amaute nong samsiatsak ding hi,” a ci hi. </para>
  <para style="p"><verse number="14" style="v" />Tua ciangin amah in Zofim gamlak, Pisgah mual
    dawnah amah paipihin, biakna tau sagih bawl a, biakna tau simah bawngtal khat leh tuutal khat
    ciat a pia hi. </para>
  <para style="p"><verse number="15" style="v" />Balaam in Balak kiangah, “Hua lamah { Topa } tawh
    ka va kituah kalun na meihal biakna gei hih lai-ah na ding in,” a ci hi. </para>
  <para style="p"><verse number="16" style="v" />{ Topa } in Balaam na dawnin ama kiangah, “Balak
    kiangah ciahkikin hih bangin thu na gen ding hi” a ci hi. </para>
  <para style="p"><verse number="17" style="v" />Balak kiangah a paikik ciangin a meihal biakna
    gei-ah amah na ding a, Moab uliante tawh na om uh hi. Balak in ama kiangah, “{ Topa } in bang
    hong gen ahi hiam?” a ci hi. </para>
  <para style="p"><verse number="18" style="v" />Tua ciangin Balaam in a thugen ding teng genin:
    “Balak aw, ka thugen ding za in. Zippor' tapa aw, ka thu ngai in: </para>
  <para style="p"><verse number="19" style="v" />A zuau dingin Pasian pen mihing hilo a, a kisik
    dingin mihing' tapa hilo hi. Amah in gen khin hi; a gen bangin hihlo ding ahi hiam? Amah in ci
    khin hi; a cih bangin tungsaklo ding ahi hiam? </para>
  <para style="p"><verse number="20" style="v" />En in, thupha piak ding thu ka ngah hi. Amah in
    thupha pia khin a, ke'n ka kheelkik thei kei hi. </para>
  <para style="p"><verse number="21" style="v" />Amah in Jakob mite tungah mawhna mulo a, Israel
    mite tungah gamtatsiatna mulo hi. { Topa } amau' Pasian, amaute tawh om a, kumpipa phatna awging
    amaute' lakah om hi. </para>
  <para style="p"><verse number="22" style="v" />Pasian in Egypt panin amaute paikhiatpih a, amaute
    in gamsial tha bang hatna nei uh hi. </para>
  <para style="p"><verse number="23" style="v" />Bang hang hiam cih leh Jakob mite a kibumna ding
    omlo a, Israel mite' langkhatah aisaan ding omlo hi. Tu-in Israel-te tawh kisai-in, ‘Pasian'
    sepna en un,’ kici ding hi. </para>
  <para style="p"><verse number="24" style="v" />En un, hua mite! Humpinelkai bangin thoto a,
    humpinelkai bangin kaangto hi. A an a nek mateng, amaute' si a dawn mateng, lumsuklo hi,” a ci
    hi. </para>
  <para style="p"><verse number="25" style="v" />Tua ciangin Balak in Balaam kiangah, “Amaute samsia
    peuhmah kei in la, thupha zong pia peuhmah kei in,” a ci hi. </para>
  <para style="p"><verse number="26" style="v" />Ahih hangin Balaam in Balak kiangah, “‘{ Topa' }
    cih khempeuh keimah in ka hih ding hi,’ hong ci hilo ka hi hiam?” ci-in a dawng hi. </para>
  <para style="p"><verse number="27" style="v" />Balak in Balaam kiangah, “Tu-in hong pai in; mun
    dangah kong paipih ding hi. Tua lai panin amaute nong samsiatsakna ding Pasian in hong
    lungkimpih khading hi,” a ci hi. </para>
  <para style="p"><verse number="28" style="v" />Tua ahih ciangin Balak in sehnel gam a kimuh sukna
    Peor mual dawnah Balaam paipih hi. </para>
  <para style="p"><verse number="29" style="v" />Tua ciangin Balaam in Balak kiangah, “Hih lai-ah
    kei-a' dingin biakna tau sagih hong bawlsak in la, bawngtal sagih leh tuutal sagih hih lai-ah
    hong pia in,” a ci hi. </para>
  <para style="p"><verse number="30" style="v" />Balaam' cih bangin Balak in hih a, biakna tau simah
    bawngtal khat leh tuutal khat ciat a pia hi. </para>
  <chapter number="24" style="c" />
  <para style="p"><verse number="1" style="v" />Israel-te thupha piak ding in { Topa } lungkimsak
    ahihna Balaam in a muh ciangin, a hun danga bangin kihilna lim a mu dingin pailo a, a maitang
    gamlak lam ngat hi. </para>
  <para style="p"><verse number="2" style="v" />Balaam khuadak a, a nam namin Israel-te in giahphual
    a sat a mu hi. Pasian' Kha ama tungah hong tung a, </para>
  <para style="p"><verse number="3" style="v" />amah in a thugen ding teng genin: “Beor' tapa
    Balaam' thugen, a mit in khua a mu thei mipa' thugen, </para>
  <para style="p"><verse number="4" style="v" />Pasian' thute a za, Vanglianpa' maangmuhna a mu,
    maang mu napi-in a mit in khua a mu thei mipa' thugen: </para>
  <para style="p"><verse number="5" style="v" />Jakob mite aw, na puanbukte uh bangzahin hoih ahi
    hiam? Israel mite aw, na giahphual uh bangzahin hoih ahi hiam? </para>
  <para style="p"><verse number="6" style="v" />Saupi a kiphah kuamte tawh kibang a, gun gei-a om
    huante tawh kibang hi. { Topa } in a suan aloes paknamtui kungte tawh kibang a, tuipi gei-a om
    taamtak kungte tawh kibang hi. </para>
  <para style="p"><verse number="7" style="v" />A phelkhaite panin tui luang ding a, a khaici in tui
    tampi ngahin, a kumpipa uh, Agag sangin lianzaw ding a, ama kumpi gam kiliansak ding hi. </para>
  <para style="p"><verse number="8" style="v" />Pasian in Egypt gam panin amaute paikhiatpih a,
    gamsial bangin amaute thahat uh hi. Amaute in a gal uh ahi minam dangte sugawp ding uh a, amau'
    guhte suzan gawp ding uh a, a thaltang uh tawh amaute kaplet ding uh hi. </para>
  <para style="p"><verse number="9" style="v" />Amaute bok a, humpinelkai pa bangin lumsuk uh hi.
    Humpinelkaipi bangin lumsuk uh hi. Kua in amaute phong ngam ding ahi hiam? Note thupha hong
    piate in thupha ngah hen la, note hong samsiate in samsiatna ngah ta hen,” a ci hi. </para>
  <para style="p"><verse number="10" style="v" />Balaam' tungah Balak heh mahmah a, amah in a khut
    leh a khut a tuum hi. Balak in Balaam kiangah, “Ka galte a samsia dingin nang kong sam hi. En
    in, nang in amaute thumvei tak thupha na pia khinzo hi. </para>
  <para style="p"><verse number="11" style="v" />Tua ahih ciangin tu-in na omna munah tai in. ‘Nang
    kong min liansak ding hi,’ ka hong ci hi. Ahih hangin na min liatna ding panin { Topa } in nang
    hong khaktan hi,” a ci hi. </para>
  <para style="p"><verse number="12" style="v" />Balaam in Balak kiangah, “Kei kiangah nong sawl na
    kamtaite kiangah, </para>
  <para style="p"><verse number="13" style="v" />‘Balak in kham leh ngun tawh a kidim ama inn hong
    pia ding hita leh zong, { Topa' } thu banah keima thu-in a pha bawl ding ahi a, a sia bawl ding
    ahi zongin bangmah ka hih thei kei hi. { Topa' } gente bek keimah in ka gen ding hi,’ ci-in gen
    khin hilo ka hi hiam? </para>
  <para style="p"><verse number="14" style="v" />“Tu-in en in, ka mipihte kiangah ka pai ding hi.
    Hong pai in; nidang ciangin hih mite in na mite' tungah a bawl dingte kong theisak ding hi,” a
    ci hi. </para>
  <para style="p"><verse number="15" style="v" />Amah in a thugen ding teng genin, “Beor' tapa
    Balaam' thugen, a mit in khua a mu thei mipa' thugen, </para>
  <para style="p"><verse number="16" style="v" />Pasian' thute a za, Sang Penpa' thugen a thei,
    Vanglianpa' maangmuhna a mu, maang mu napi-in a mit in khua a mu thei mipa' thugen in: </para>
  <para style="p"><verse number="17" style="v" />Amah ka mu hi; ahih hangin tunai hun hilo hi: Jakob
    sung pan aksi khat hong suakkhia ding a, Israel sung pan kumpi ciangkhut hong piang ding hi. Tua
    in Moab thaltang satkham ding a, Sheth' suante khempeuh sugawp ding hi. </para>
  <para style="p"><verse number="18" style="v" />Israel gualzo ding a, Edom mite kisuankhia ding a,
    a galte ahi Seir zong, kisuankhia ding hi. </para>
  <para style="p"><verse number="19" style="v" />Jakob tawh ukna na kisem ding a, khuapi sunga a
    suaktate kisusia ding!” a ci hi. </para>
  <para style="p"><verse number="20" style="v" />Tua ciangin amah in Amalek mite enin, ama thugen
    ding teng genin, “Amalek, minamte lakah a masa pen hi a, ahih hangin a tawpna-ah siatna a tuak
    ding hi,” a ci hi. </para>
  <para style="p"><verse number="21" style="v" />Tua ciangin amah in Ken mite enin, ama thugen ding
    teng genin, “Na omna mun kho a, suangpi sungah na bu kibawl hi. </para>
  <para style="p"><verse number="22" style="v" />Ahih hangin Kain bei ding hi. Asher in galmatin
    nang bang tanvei hong nei ding ahi hiam?” a ci hi. </para>
  <para style="p"><verse number="23" style="v" />Amah in a thugen ding a omlai teng genin, “Ala!
    Pasian in hihte a hih ciangin kua nungtazo ding ahi hiam? </para>
  <para style="p"><verse number="24" style="v" />Ahih hangin Kittim panin teembawte hong pai-in
    Asshur leh Eber gimsak ding a, amah in zong siatna tuak ding hi,” a ci hi. </para>
  <para style="p"><verse number="25" style="v" />Tua ciangin Balaam dingin ama gamah ciahkik a,
    Balak zong a ciah hi. </para>
  <chapter number="25" style="c" />
  <para style="p"><verse number="1" style="v" />Shittim-ah Israel mite a om laitakin Moab gam
    numeite tawh paktat ding kipan uh hi. </para>
  <para style="p"><verse number="2" style="v" />Hih numeite in amau' pasian biakpiakna pawi-ah
    Israel mite sam uh a, amaute in a pawi an nekpihin, amau' pasian-te' mai-ah kun uh hi. </para>
  <para style="p"><verse number="3" style="v" />Tua ahih ciangin Peor-a Baal tawh Israel mite va
    kizomtawm hi. Israel mite tungah { Topa } heh mahmah a, </para>
  <para style="p"><verse number="4" style="v" />{ Topa } in Moses kiangah, “Israel mite' tung panin
    { Topa' } hehna a kihtakhuai a bei theihna dingin mite' ukpite khempeuh man in la, { Topa' }
    mai-ah suntangin amaute khai in,” a ci hi. </para>
  <para style="p"><verse number="5" style="v" />Moses in Israel thukhente kiangah, “Note khempeuh in
    Peor-a Baal tawh a va kizomtawm na mite khempeuh uh na that ciat ding uh hi,” a ci hi. </para>
  <para style="p"><verse number="6" style="v" />Kikhopna bukkongah amaute kapin a om laitak, Moses'
    muhna leh Israel mihon buppi' muhna-ah Israel mite khat hong pai-in, Midian numei khat ama
    innkuanpihte kiangah hong ciahpih hi. </para>
  <para style="p"><verse number="7" style="v" />Siampi Aaron' tapa Eleazar, Eleazar' tapa Finehas in
    a muh ciangin dingin mihonte' lak panin paikhia a, a khutah teipi khat tawi-in </para>
  <para style="p"><verse number="8" style="v" />Israel mipa inndei sungah zui a, Israel mipa leh a
    numei, a numei' pumpi pailetin a nihin sun khawm hi. Tua bangin Israel mite' sung panin gimna
    dai hi. </para>
  <para style="p"><verse number="9" style="v" />Ahi zongin gimna tawh a si mite tul sawmnih leh tul
    li ahi hi. </para>
  <para style="p"><verse number="10" style="v" />{ Topa } in Moses kiangah, </para>
  <para style="p"><verse number="11" style="v" />“Siampi Aaron' tapa Eleazar, Eleazar' tapa Finehas
    in Israel mite tungah ka hehna damsak kik hi. Keimah in pammaih ka sak bangin amah in pammaihsa
    ahih ciangin pammaih ka sakna tawh Israel mite ka beisak kei hi. </para>
  <para style="p"><verse number="12" style="v" />Tua ahih ciangin, ‘En in, ka thuciam ahi nopsakna,
    amah ka pia hi. </para>
  <para style="p"><verse number="13" style="v" />Ama tung leh ama khitah a suanlekhakte tungah
    tawntung siampi hihna thuciamna hi ding hi; bang hang hiam cih leh ama Pasian-a' ding amah in
    pammaih sak sak a, Israel mite-a' ding kilemna bawlsak hi,’ ci in,” a ci hi. </para>
  <para style="p"><verse number="14" style="v" />Midian numei tawh a kithat khawm, Israel mi a
    kithatpa' min pen Simeon mite sung panin a beh lutang Salu' tapa Zimri ahi hi. </para>
  <para style="p"><verse number="15" style="v" />Midian numei a kithatnu' min pen Midian innkuan
    sungah a beh lutang ahi Zur' tanu Kozbi ahi hi. </para>
  <para style="p"><verse number="16" style="v" />{ Topa } in Moses kiangah, </para>
  <para style="p"><verse number="17" style="v" />“Midian mite gimsakgawp in la, amaute vatgawp in; </para>
  <para style="p"><verse number="18" style="v" />bang hang hiam cih leh amaute in a khelpilna uh
    tawh note hong gimsakgawp uh a, Peor tawh kisai thu leh Peor' hangin gimna ni-in a kithat, amau'
    sanggamnu, Midian uliante' tanu Kozbi thu-ah note hong khem uh hi,” a ci hi. </para>
  <chapter number="26" style="c" />
  <para style="p"><verse number="1" style="v" />Tua gimna khit ciangin { Topa } in Moses tung leh
    siampi Aaron' tapa Eleazar tungah, </para>
  <para style="p"><verse number="2" style="v" />“Israel mihonte khempeuh kum sawmnih pan a tungsiah,
    a behbehin, Israel sung panin galdo dingin a kuankhia thei ding khempeuh sim in,” a ci hi. </para>
  <para style="p"><verse number="3" style="v" />Moses leh siampi Eleazar in Jerikho nai, Jordan
    kiang, Moab zanglei-ah amaute' tungah thu gen a, </para>
  <para style="p"><verse number="4" style="v" />{ Topa } in Moses a thupiak bangin, “Kum sawmnih pan
    a tungsiah peuhmah mi sim un,” a ci hi. Egypt gam panin a paikhia Israel mite: </para>
  <para style="p"><verse number="5" style="v" />Israel' tacil Reuben hi a, Reuben' tapate: Hanok pan
    Hanok behte ahi uh hi; Pallu pan Pallu behte ahi uh hi; </para>
  <para style="p"><verse number="6" style="v" />Hezron pan Hezron behte ahi uh hi; Karmi pan Karmi
    behte ahi uh hi. </para>
  <para style="p"><verse number="7" style="v" />Hihte khempeuh pen Reuben minam ahi uh hi; amau mi
    tul sawmli leh tul thum leh za sagih leh sawmthum pha hi. </para>
  <para style="p"><verse number="8" style="v" />Pallu' tapa Eliab ahi hi. </para>
  <para style="p"><verse number="9" style="v" />Eliab' tapate pen Nemuel, Dathan, leh Abiram ahi uh
    hi. Hih Dathan leh Abiram pen, mihonte lak panin pawl a kai, amaute in { Topa' } thu a seel
    lai-in Korah tawh kipawlin Moses leh Aaron' thu a seelte ahi uh hi. </para>
  <para style="p"><verse number="10" style="v" />Mei in mihing zanih leh sawmnga a kattum lai-in lei
    in a kam ka-in Korah tawh amaute valh tumin amau pawl teng si uh a, amaute pen hilhkholhna a
    suak uh hi. </para>
  <para style="p"><verse number="11" style="v" />Ahi zongin Korah' tapate silo uh hi. </para>
  <para style="p"><verse number="12" style="v" />Amau' behbehin Simeon minamte: Nemuel pan Nemuel
    behte ahi uh hi; Jamin pan Jamin behte ahi uh hi; Jakhin pan Jakhin behte ahi uh hi; </para>
  <para style="p"><verse number="13" style="v" />Zerah pan Zerah behte ahi uh hi; Shaul pan Shaul
    behte ahi uh hi. </para>
  <para style="p"><verse number="14" style="v" />Hihte pen Simeon minam hi uh a, mi tul sawmnih leh
    tul nih leh zanih ahi uh hi. </para>
  <para style="p"><verse number="15" style="v" />Amau' behbehin Gad minamte: Zefon pan Zefon behte
    ahi uh hi; Haggi pan Haggi behte ahi uh hi; Shuni pan Shuni behte ahi uh hi; </para>
  <para style="p"><verse number="16" style="v" />Ozni pan Ozni behte ahi uh hi; Eri pan Eri behte
    ahi uh hi; </para>
  <para style="p"><verse number="17" style="v" />Arod pan Arod behte ahi uh hi; Areli pan Areli
    behte ahi uh hi. </para>
  <para style="p"><verse number="18" style="v" />Hihte pen Gad minamte hi a, mi tul sawmli leh zanga
    ahi hi. </para>
  <para style="p"><verse number="19" style="v" />Judah' tapate pen Er leh Onan hi a, Kanaan gamah Er
    leh Onan si uh hi. </para>
  <para style="p"><verse number="20" style="v" />Amau' behbehin Judah minamte in: Shelah pan Shelah
    behte ahi uh hi; Perez pan Perez behte ahi uh hi; Zerah pan Zerah behte ahi uh hi. </para>
  <para style="p"><verse number="21" style="v" />Perez mite: Hezron pan Hezron behte ahi uh hi;
    Hamul pan Hamul behte ahi uh hi. </para>
  <para style="p"><verse number="22" style="v" />Hihte pen Judah minamte hi a, mi tul sawmsagih leh
    tul guk leh zanga ahi uh hi. </para>
  <para style="p"><verse number="23" style="v" />Amau' behbehin Issakhar minamte: Tola pan Tola
    behte ahi uh hi; Puvah pan Puvah behte ahi uh hi; </para>
  <para style="p"><verse number="24" style="v" />Jashub pan Jashub behte ahi uh hi; Shimron pan
    Shimron behte ahi uh hi. </para>
  <para style="p"><verse number="25" style="v" />Hihte pen Issakhar minamte hi a, mi tul sawmguk leh
    tul li leh zathum ahi uh hi. </para>
  <para style="p"><verse number="26" style="v" />Amau' behbehin Zebulun minamte: Sered pan Sered
    behte ahi uh hi; Elon pan Elon behte ahi uh hi; Jahleel pan Jahleel behte ahi uh hi. </para>
  <para style="p"><verse number="27" style="v" />Hihte pen Zebulun minamte hi a, mi tul sawmguk leh
    zanga ahi uh hi. </para>
  <para style="p"><verse number="28" style="v" />Amau' behbehin Josef minamte: Manasseh leh Efraim
    ahi uh hi. </para>
  <para style="p"><verse number="29" style="v" />Manasseh minamte: Makhir pan Makhir behte ahi uh
    hi; Makhir pen Gilead' pa ahi hi; Gilead pan Gilead behte ahi uh hi. </para>
  <para style="p"><verse number="30" style="v" />Gilead' suante: Iezer pan Iezer behte ahi uh hi; </para>
  <para style="p"><verse number="31" style="v" />Asriel pan Asriel behte ahi uh hi; Shekhem pan
    Shekhem behte ahi uh hi; </para>
  <para style="p"><verse number="32" style="v" />Shemida pan Shemida behte ahi uh hi; Hefer pan
    Hefer behte ahi uh hi. </para>
  <para style="p"><verse number="33" style="v" />Tu-in Hefer' tapa Zelofehad in tapa neilo a, ahih
    hangin tanu nei hi: Zelofehad' tanute' minte in Mahlah, Noah, Hoglah, Milkah, leh Tirzah ahi hi. </para>
  <para style="p"><verse number="34" style="v" />Hihte pen Manasseh minamte hi a, mi tul sawmnga leh
    tul nih leh za sagih ahi hi. </para>
  <para style="p"><verse number="35" style="v" />Amau' behbehin Efraim minamte: Suthelah pan
    Suthelah behte ahi uh hi; Bekher pan Bekher behte ahi uh hi; Tahan pan Tahan behte ahi uh hi. </para>
  <para style="p"><verse number="36" style="v" />Suthelah minamte: Eran pan Eran behte ahi uh hi. </para>
  <para style="p"><verse number="37" style="v" />Hihte pen Efraim minamte hi a, mi tul sawmthum leh
    tul nih leh zanga ahi hi. Hihte pen amau' behbehin Josef minamte ahi hi. </para>
  <para style="p"><verse number="38" style="v" />Amau' behbehin Benjamin minamte: Bela pan Bela
    behte ahi uh hi; Ashbel pan Ashbel behte ahi uh hi; Ahiram pan Ahiram behte ahi uh hi; </para>
  <para style="p"><verse number="39" style="v" />Shefufam pan Shefufam behte ahi uh hi; Hufam pan
    Hufam behte ahi uh hi. </para>
  <para style="p"><verse number="40" style="v" />Bela' tapate pen Ard leh Naaman ahi uh hi: Ard pan
    Ard behte ahi uh hi; Naaman pan Naaman behte ahi uh hi. </para>
  <para style="p"><verse number="41" style="v" />Hihte pen amau' behbehin Benjamin minamte hi a, mi
    tul sawmli leh tul nga leh zaguk ahi hi. </para>
  <para style="p"><verse number="42" style="v" />Amau' behbehin Dan minamte: Shuham pan Shuham behte
    hi a, hihte pen Dan minamte ahi uh hi. </para>
  <para style="p"><verse number="43" style="v" />Dan minam sung pan Shuham behte mi tul sawmguk leh
    tul li leh za li ahi hi. </para>
  <para style="p"><verse number="44" style="v" />Amau' behbehin Asher minamte: Imnah pan Imnah behte
    ahi uh hi; Ishvi pan Ishvi behte ahi uh hi; Beriah pan Beriah behte ahi uh hi. </para>
  <para style="p"><verse number="45" style="v" />Beriah minamte: Heber pan Heber behte ahi uh hi;
    Malkhiel pan Malkhiel behte ahi uh hi. </para>
  <para style="p"><verse number="46" style="v" />Asher' tanu' min Serah ahi hi. </para>
  <para style="p"><verse number="47" style="v" />Hihte pen Asher minamte hi a, tul sawmnga leh tul
    thum leh za li ahi hi. </para>
  <para style="p"><verse number="48" style="v" />Amau' behbehin Naftali minamte: Jahzeel pan Jahzeel
    behte ahi uh hi; Guni pan Guni behte ahi uh hi; </para>
  <para style="p"><verse number="49" style="v" />Jezer pan Jezer behte ahi uh hi; Shillem pan
    Shillem behte ahi uh hi. </para>
  <para style="p"><verse number="50" style="v" />Hihte pen Naftali minamte hi a, mi tul sawmli leh
    tul nga leh za li ahi hi. </para>
  <para style="p"><verse number="51" style="v" />Hihte pen Israel mi vekpi a phazah hi a, mi tul za
    guk leh tul khat leh za sagih leh sawmthum ahi uh hi. </para>
  <para style="p"><verse number="52" style="v" />{ Topa } in Moses kiangah, </para>
  <para style="p"><verse number="53" style="v" />“Mi a phazah tawh kizui-in hih mite tungah luah
    dingin leitang kihawm ding hi. </para>
  <para style="p"><verse number="54" style="v" />Minam a tamte tungah gamh a tam na pia ding a,
    minam a tawmte tungah gamh a tawm na pia ding hi. Minam khempeuh a mi phazah tawh kizui-in gamh
    kipia ding hi. </para>
  <para style="p"><verse number="55" style="v" />Ahih hangin leitang pen aisaanna tawh kihawm ding
    a, amau' beh min tawh kizui-in amaute in luah ding uh hi. </para>
  <para style="p"><verse number="56" style="v" />Aisaanna tawh kizui-in a tamte tungah a tam, a
    tawmte tungah a tawm, a gamh uh kihawmsak ding hi,” a ci hi. </para>
  <para style="p"><verse number="57" style="v" />Amau' behbehin a kisim Levi minamte: Gershon pan
    Gershon behte ahi uh hi; Kohath pan Kohath behte ahi uh hi; Merari pan Merari behte ahi uh hi. </para>
  <para style="p"><verse number="58" style="v" />Amau' suante: Libni behte, Hebron behte, Mahli
    behte, Mushi behte, leh Korah behte ahi uh hi. Kohath pen Aram' pa ahi hi. </para>
  <para style="p"><verse number="59" style="v" />Amram' zi pen Levi sung pan Egypt gamah a suak ahi
    Levi' tanu Jokhebed ahi hi. Tuanu in Amram tawh Aaron, Moses, leh a sanggamnu uh Miriam nei hi. </para>
  <para style="p"><verse number="60" style="v" />Aaron in ta Nadab, Abihu, Eleazar, leh Ithamar nei
    hi. </para>
  <para style="p"><verse number="61" style="v" />Ahih hangin Nadab leh Abihu pen amaute in { Topa' }
    mai-ah mei siangtholo a piak lai-un si uh hi. </para>
  <para style="p"><verse number="62" style="v" />Pasal peuhmah kha khat pan a tungsiah, amau' sung
    pan a kisimte, tul sawmnih leh tul thum ahi hi. Bang hang hiam cih leh Israel mite lakah amaute
    gamh kipialo ahih manin Israel mite lakah amaute kisimkhawm lo hi. </para>
  <para style="p"><verse number="63" style="v" />Jerikho nai Jordan kiang Moab zanglei-ah Israel
    mite a sim Moses leh siampi Eleazar mah in a sim mite pen hihte ahi uh hi. </para>
  <para style="p"><verse number="64" style="v" />Ahih hangin Sinai sehnel gamah Israel mite a sim
    Moses leh Aaron in a simte lakah tu-in khat zong kihel nawnlo hi. </para>
  <para style="p"><verse number="65" style="v" />Bang hang hiam cih leh { Topa } in amaute' thu a
    genna-ah, “Amaute gamlakah si ding uh hi,” a ci hi. Jefunneh' tapa Kaleb leh Nun' tapa Joshua
    lobuang amaute khat beek om nawnlo hi. </para>
  <chapter number="27" style="c" />
  <para style="p"><verse number="1" style="v" />Tua ciangin Josef' tapate sung panin Manasseh' tapa
    Makhir, Makhir' tapa Gilead, Gilead' tapa Hefer, Hefer' tapa Zelofehad' tanute a nai-ah hong pai
    uh hi. Ama tanute' minte in: Mahlah, Noah, Hoglah, Milkah, leh Tirzah ahi hi. </para>
  <para style="p"><verse number="2" style="v" />Amaute, Moses' mai leh siampi Eleazar' mai leh
    makaite' mai leh mihonte khempeuh' mai, kikhopna bukkongah ding uh a, </para>
  <para style="p"><verse number="3" style="v" />“Ka pa uh gamlakah a si hi. Korah tawh kipawlin {
    Topa } langpangin a kikaikhawm mihonte lakah amah kihello hi. Ahih hangin ama khialhna hangin si
    a, amah in tapa neilo hi. </para>
  <para style="p"><verse number="4" style="v" />Amah in tapa a neihloh man bekin bang hangin a beh
    sung panin ka pa uh' min mangthang ding ahi hiam? Ka pa uh sanggamte' lakah kote zong neihsa
    hong pia un,” a ci uh hi. </para>
  <para style="p"><verse number="5" style="v" />Moses in { Topa' } mai-ah amau' thu a gen hi. </para>
  <para style="p"><verse number="6" style="v" />{ Topa } in Moses kiangah, </para>
  <para style="p"><verse number="7" style="v" />“Zelofehad' tanute' thugen man hi. Amau' pa'
    sanggamte lakah neihsa gamh amaute tungah na pia ding a, amau' pa' gamh amaute' tungah na
    tungsak ding hi. </para>
  <para style="p"><verse number="8" style="v" />Israel mite tungah hih bangin na gen ding hi: ‘Pasal
    khat si-in, tapa a neih kei leh, ama gamh a tanu na luahsak ding uh hi. </para>
  <para style="p"><verse number="9" style="v" />Amah in tanu a neih kei leh, ama gamh a sanggam
    pasalte tungah na tungsak ding uh hi. </para>
  <para style="p"><verse number="10" style="v" />Amah in sanggam pasal a neih kei leh, ama gamh ama
    pa' sanggam pasalte tungah na pia ding uh hi. </para>
  <para style="p"><verse number="11" style="v" />Ama pa in sanggam pasal a neih kei leh, ama gamh
    ama innkuan tawh a kinai ama behpa' tungah na pia ding uh a, amah in tang ding hi. { Topa } in
    Moses a thupiak bangin hih pen Israel mite tungah thukham leh ngeina kip hi ding hi,’ ci in,” a
    ci hi. </para>
  <para style="p"><verse number="12" style="v" />{ Topa } in Moses kiangah, “Hih Abarim mual tungah
    paito in la, Israel mite' tungah ka piak leitang en in. </para>
  <para style="p"><verse number="13" style="v" />Na muh khit ciangin na sanggampa Aaron mah bangin
    nang zong na mite kiang na zuan ta ding hi. Bang hang hiam cih leh, </para>
  <para style="p"><verse number="14" style="v" />mihonpite a kitot lai-un tui phualah keimah
    sian'thosak ding hunin Zin gamlakah keima thu nong lehpan' hi,” a ci hi. (Hihte pen Zin gamlak,
    Kadesh gam Meribah tui-a thupiangte a cihna ahi hi.) </para>
  <para style="p"><verse number="15" style="v" />Moses in { Topa } kiangah, </para>
  <para style="p"><verse number="16-17" style="v" />“Topa' mihonte, a cing neilo tuute a batlohna
    dingin amaute' mai-ah paikhia-in amaute' mai-ah a tum ding, amaute paikhiatpihin amaute a
    ciahpih ding, mihonte a uk dingin, { Topa}, mi khempeuh tungah nuntakna a pia Pasian ahi nangmah
    in mi khat seh in,” a ci hi. </para>
  <para style="p"><verse number="18" style="v" />{ Topa } in Moses kiangah, “Nun' tapa Joshua,
    siamna a nei mipa la in la, ama tungah na khut nga in. </para>
  <para style="p"><verse number="19" style="v" />Siampi Eleazar leh mihon khempeuh mai-ah amah na
    dingsak ding a, amaute' muhna-ah amah za na pia ding hi. </para>
  <para style="p"><verse number="20" style="v" />Israel mihon khempeuh in ama thu a man' theihna
    dingin thuneihna pawlkhat amah na guan' ding hi. </para>
  <para style="p"><verse number="21" style="v" />Siampi Eleazar' mai-ah amah ding ding a, amah in {
    Topa' } mai-ah Urim thukhenna tawh thu dotsak ding hi. Amah leh amah tawh a om Israel mi
    khempeuh, mihon buppi, ama thu tawh pusuak ding uh a, ama thu mah tawh sungtum ding uh hi,” a ci
    hi. </para>
  <para style="p"><verse number="22" style="v" />{ Topa } in amah a thupiak bangin Moses gamta a,
    amah in Joshua la-in siampi Eleazar leh mihon buppi mai-ah dingsak a, </para>
  <para style="p"><verse number="23" style="v" />amah in ama tungah a khutte nga-in, { Topa } in ama
    tungah a gen bangin Joshua tungah za a pia hi. </para>
  <chapter number="28" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite thu pia-in amaute tungah, ‘Keimah hong
    kibiakna mei tawh a kihal an, a gim namtui keima-a' pen a hunin kei tungah nong piak ding uh
    phawk un,’ ci-in gen in. </para>
  <para style="p"><verse number="3" style="v" />“{ Topa' } tungah na piak ding uh mei tawh kihal
    biakna in: A sitbaanglo kum khat a pha tuuno nih, tatsat loin biakpiakna-in nisimin na pia ding
    uh hi. </para>
  <para style="p"><verse number="4" style="v" />Tuuno khat zingsangin na pia ding uh a, a tuuno khat
    pen nitakin na pia ding uh hi. </para>
  <para style="p"><verse number="5" style="v" />An tawh biakna-in oliv thau hai khat tawh a kibawl
    annel lawh khat na pia ding uh hi. </para>
  <para style="p"><verse number="6" style="v" />Tua pen { Topa' } tungah mei tawh kihal biakna, a
    gim namtui dingin Sinai Mual-ah a kikipsak, a kitatsatlo meihal biakna ahi hi. </para>
  <para style="p"><verse number="7" style="v" />Leenggahzu tawh a biakna pen tuuno khat ciangin hai
    khat hi ding hi. { Topa' } tungah leenggahzucil tawh biakna pen siangtho munah na sung ding uh
    hi. </para>
  <para style="p"><verse number="8" style="v" />A tuuno khat nitakin na pia ding uh hi. Zingsanga an
    tawh biakna leh a leenggahzu tawh biakna mah bangin, mei tawh kihal biakna, { Topa' } tungah a
    gim namtui-in na pia ding uh hi. </para>
  <para style="p"><verse number="9" style="v" />“Sabbath ni-in a sitbaanglo, kum khat a pha tuuno
    nih leh an tawh biakna-in sathau tawh a kibawl annel lawh nih leh a leenggahzu tawh biakna hi
    ding hi. </para>
  <para style="p"><verse number="10" style="v" />Hih pen tatsat loin meihal biakna leh a leenggahzu
    tawh biaknate banah Sabbath simin meihal biakna ahi hi. </para>
  <para style="p"><verse number="11" style="v" />“Kha simin a ni masa ni-in { Topa' } tungah meihal
    biakna na pia ding uh hi. Bawngtal nih, tuutal khat, a sitbaanglo kum khat a pha tuuno a pa
    sagih hi ding hi. </para>
  <para style="p"><verse number="12" style="v" />Bawngtal khat ciangin an tawh biakna-in sathau tawh
    a kibawl annel lawh thum zong hi ding hi. A tuutal khat ciangin an tawh biakna-in sathau tawh a
    kibawl annel lawh nih hi ding hi. </para>
  <para style="p"><verse number="13" style="v" />Tuuno khat-a' dingin an tawh biakna-in sathau tawh
    a kibawl annel lawh khat ciat hi ding a, a gim namtui meihal biakna ding ahi hi. </para>
  <para style="p"><verse number="14" style="v" />Leenggahzu tawh a biaknate pen, bawngtal khat
    ciangin leenggahzu thawl lang, tuutal khat ciangin leenggahzu hai nih, tuuno khat ciangin
    leenggahzu hai khat hi ding hi. Hihte pen kum khat sunga om kha simin meihal biakna ahi hi. </para>
  <para style="p"><verse number="15" style="v" />Khialhna hanga biakna-in { Topa' } tungah keel a pa
    khat zong kipia ding hi. Tua pen a kitatsat loin meihal biakna leh a leenggahzu tawh biaknate
    banah a kipia ding ahi hi. </para>
  <para style="p"><verse number="16" style="v" />“Kha masa a ni sawm leh ni li ni pen { Topa' }
    Paisan Pawi ni ahi hi. </para>
  <para style="p"><verse number="17" style="v" />Tua kha a ni sawm leh ni nga ni pen biakna pawi ni
    hi a, ni sagih sung silngo sawhloh anlum kine ding hi. </para>
  <para style="p"><verse number="18" style="v" />A ni masa ni-in a siangtho kikhopna khat om ding
    hi. Tua ni-in leitung nasep na sem kei ding uh a, </para>
  <para style="p"><verse number="19" style="v" />{ Topa' } tungah meihal biakna na pia ding uh hi.
    Tuate pen bawngtalno nih, tuutal khat, leh kum khat a pha tuuno a pa sagih hi ding hi. Tuate a
    sitbaanglo ahih ding thei un. </para>
  <para style="p"><verse number="20" style="v" />Sathau tawh a kibawl annel ahi an tawh a biaknate
    zong hi ding hi. Bawngtal khat ciangin annel lawh thum leh tuutal khat ciangin annel lawh nih
    tawh na pia khawm ding uh hi. </para>
  <para style="p"><verse number="21" style="v" />Tuuno sagihte khat ciangin annel lawh khat mah tawh
    na pia khawm ding uh hi. </para>
  <para style="p"><verse number="22" style="v" />Note-a' dingin kilemna bawlna dingin khialhna hanga
    biakna-in keel a pa khat zong hi ding hi. </para>
  <para style="p"><verse number="23" style="v" />Meihal biakna ding ahi zingsanga meihal biakna
    banah tatsat lo-a biakna-in hihte na pia ding uh hi. </para>
  <para style="p"><verse number="24" style="v" />Tua bangmahin mei tawh kihal an tawh biakna ahi, {
    Topa' } tungah a gim namtui, ni sagih sung ni simin na pia ding uh hi. Tua pen a kitatsat lo-a
    meihal biakna leh leenggahzu tawh a biaknate banah kipia ding hi. </para>
  <para style="p"><verse number="25" style="v" />A ni sagih ni-in a siangtho kikhopna khat na nei
    ding uh a, tua ni-in leitung nasep na sem kei ding uh hi. </para>
  <para style="p"><verse number="26" style="v" />“Na nipikal pawi hunun { Topa' } tungah an thak
    tawh biakna na piak hun uh anpal piak ni-in a siangtho kikhopna khat na nei ding uh hi. Tua
    ni-in leitung nasep na sem kei ding uh a, </para>
  <para style="p"><verse number="27" style="v" />meihal biakna, { Topa' } tungah a gim namtui na pia
    ding uh hi. Bawngtalno nih, tuutal khat, leh kum khat a pha tuuno a pa sagih, a vekpi-in a
    sitbaanglo hi ding hi. </para>
  <para style="p"><verse number="28" style="v" />Sathau tawh a kibawl ahi an tawh a biakna dingin
    zong, bawngtal khat ciangin annel lawh thum, tuutal khat ciangin lawh nih, </para>
  <para style="p"><verse number="29" style="v" />tuuno sagihte khat ciangin lawh khat tawh na pia
    khawm ding uh hi. </para>
  <para style="p"><verse number="30" style="v" />Note-a' dingin kilemna bawlna dingin keel a pa khat
    zong na pia ding uh hi. </para>
  <para style="p"><verse number="31" style="v" />A kitatsat lo-a meihal biakna leh an tawh a
    biaknate banah tuate leh leenggahzu tawh a biakna na pia ding uh hi. Tuate a sitbaanglo ahih
    ding thei ta un. </para>
  <chapter number="29" style="c" />
  <para style="p"><verse number="1" style="v" />“A kha sagihna a ni masa ni-in kikhopna siangtho
    khat na nei ding uh a, tua ni-in leitung nasep na sem kei ding uh hi. Tua ni pen note in
    peengkul na tum ni ding uh hi a, </para>
  <para style="p"><verse number="2" style="v" />meihal biakna, { Topa' } tungah a gim namtui na piak
    dingte un: Bawngtalno khat, tuutal khat, leh kum khat a pha tuuno a pa sagih, a vekpi-in a
    sitbaanglo hi ding hi. </para>
  <para style="p"><verse number="3" style="v" />Bawngtal tawh piak dingin sathau tawh a kibawl annel
    ahi an tawh a biaknate lawh thum, tuutal tawh lawh nih, </para>
  <para style="p"><verse number="4" style="v" />leh tuuno sagihte khat ciangin lawh khat hi ding hi. </para>
  <para style="p"><verse number="5" style="v" />Note-a' dingin kilemna bawlna dingin khialhna hanga
    biakna-in keel a pa khat zong hi ding hi. </para>
  <para style="p"><verse number="6" style="v" />A khasim meihal biakna leh an tawh a biakna, leh a
    kitatsat lo-a meihal biakna leh an tawh a biakna, leh tuate-a' ding ngeina a om bangin a gim
    namtui, { Topa' } tungah mei tawh kihal biakna ahi leenggahzu tawh a biaknate banah hi ding hi. </para>
  <para style="p"><verse number="7" style="v" />“Hih kha sagihna a ni sawm ni-in a siangtho kikhopna
    khat na nei ding uh a, an tangin tua ni-in na na sem kei ding uh hi. </para>
  <para style="p"><verse number="8" style="v" />{ Topa' } tungah a gim namtui meihal biakna na piak
    dingte un: Bawngtalno khat, tuutal khat, leh kum khat a pha tuuno a pa sagih hi ding a, tuate
    pen note' muhna-ah a sitbaanglo hi ding hi. </para>
  <para style="p"><verse number="9" style="v" />Sathau tawh a kibawl annel tawh a biaknate pen,
    bawngtal tawh piak khawm dingin lawh thum, a tuutal tawh lawh nih, </para>
  <para style="p"><verse number="10" style="v" />tuuno sagihte khat ciangin lawh khat hi ding hi. </para>
  <para style="p"><verse number="11" style="v" />Kilemna dingin khialhna hanga biakna leh a kitatsat
    lo-a meihal biakna leh an tawh a biakna leh leenggahzu tawh a biaknate banah khialhna hanga
    biakna-in keel a pa khat zong hi ding hi. </para>
  <para style="p"><verse number="12" style="v" />“A kha sagihna ni sawm leh ni nga ni-in a siangtho
    kikhopna khat nei-in tua ni-in leitung nasep na sem kei ding uh a, { Topa}-a' dingin ni sagih
    sung pawi na kham ding uh hi. </para>
  <para style="p"><verse number="13" style="v" />A ni masa ni-in meihal biakna, { Topa' } tungah a
    gim namtui, mei tawh kihal biakna dingin bawngtalno sawmlethum, tuutal nih, kum khat a pha tuuno
    a pa sawmleli na pia ding uh a, tuate a sitbaanglo hi ding hi. </para>
  <para style="p"><verse number="14" style="v" />Sathau tawh a kibawl annel ahi an tawh a biaknate
    pen, bawngtal sawmlethumte khat ciangin lawh thum, tuutal nihte khat ciangin lawh nih, </para>
  <para style="p"><verse number="15" style="v" />leh tuuno sawmlelite khat ciangin lawh khat hi ding
    hi. </para>
  <para style="p"><verse number="16" style="v" />A kitatsat lo-a meihal biakna, an tawh a biakna leh
    leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="17" style="v" />“A ni nih ni-in bawngtalno sawmlenih, tuutal nih,
    leh kum khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="18" style="v" />ngeina kip om bangin a phazah tawh kizui-in
    bawngtalte, tuutalte, leh tuunote tawh piak dingin an tawh a biakna leh leenggahzu tawh a
    biaknate zong hi ding hi. </para>
  <para style="p"><verse number="19" style="v" />A kitatsat lo-a meihal biakna leh an tawh a biakna
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="20" style="v" />“A ni thum ni-in bawngtal sawmlekhat, tuutal nih,
    leh kum khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="21" style="v" />ngeina kip om bangin a phazah tawh kizui-in
    bawngtalte, tuutalte, leh tuunote tawh piak bangin an tawh a biakna leh leenggahzu tawh a
    biaknate zong hi ding hi. </para>
  <para style="p"><verse number="22" style="v" />A kitatsat lo-a meihal biakna leh an tawh a biakna
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="23" style="v" />“A ni li ni-in bawngtal sawm, tuutal nih, leh kum
    khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="24" style="v" />ngeina om bangin a phazah tawh kizui-in bawngtalte,
    tuutalte, leh tuunote tawh piak dingin an tawh a biakna leh leenggahzu tawh a biaknate zong hi
    ding hi. </para>
  <para style="p"><verse number="25" style="v" />A kitatsat lo-a meihal biakna, an tawh a biakna,
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="26" style="v" />“A ni nga ni-in bawngtal kua, tuutal nih, leh kum
    khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="27" style="v" />ngeina kip om bangin a phazah tawh kizui-in
    bawngtalte, tuutalte, leh tuunote tawh piak dingin an tawh a biakna leh leenggahzu tawh a
    biaknate zong hi ding hi. </para>
  <para style="p"><verse number="28" style="v" />A kitatsat lo-a meihal biakna leh an tawh a biakna
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="29" style="v" />“A ni guk ni-in bawngtal giat, tuutal nih, leh kum
    khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="30" style="v" />ngeina kip om bangin a phazah tawh kizui-in
    bawngtalte, tuutalte, leh tuunote tawh piak dingin an tawh a biakna leh leenggahzu tawh a
    biaknate zong hi ding hi. </para>
  <para style="p"><verse number="31" style="v" />A kitatsat lo-a meihal biakna, an tawh a biakna,
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="32" style="v" />“A ni sagih ni-in bawngtal sagih, tuutal nih, leh
    kum khat a pha tuuno a pa sawmleli, a vekpi-in a sitbaanglo, </para>
  <para style="p"><verse number="33" style="v" />ngeina kip om bangin a phazah tawh kizui-in
    bawngtalte, tuutalte, leh tuunote tawh piak dingin an tawh a biakna leh leenggahzu tawh a
    biaknate zong hi ding hi. </para>
  <para style="p"><verse number="34" style="v" />A kitatsat lo-a meihal biakna, an tawh a biakna,
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="35" style="v" />“A ni giat ni-in a thupi kikhopna khat na nei ding
    uh a, tua ni-in leitung nasep na sem kei ding uh hi. </para>
  <para style="p"><verse number="36" style="v" />Meihal biakna, mei tawh kihal biakna, { Topa' }
    tungah a gim namtui na piak dingte un: Bawngtal khat, tuutal khat, kum khat a pha tuuno a pa
    sagih, a vekpi-in a sitbaanglo, </para>
  <para style="p"><verse number="37" style="v" />ngeina kip om bangin bawngtal, tuutal, leh tuunote
    a phazah tawh kizui-in piakkhawm dingin an tawh a biakna leh leenggahzu tawh a biaknate zong hi
    ding hi. </para>
  <para style="p"><verse number="38" style="v" />A kitatsat lo-a meihal biakna leh an tawh a biakna
    leh leenggahzu tawh a biaknate banah khialhna hanga biakna-in keel a pa khat zong hi ding hi. </para>
  <para style="p"><verse number="39" style="v" />“Na thuciam biakpiakna uh leh utthu-a na
    biakpiaknate uh banah na meihal biaknate, leh an tawh na biaknate, leh leenggahzu tawh na
    biaknate, leh thunuama na biakna dingun a kiseh na pawi hunte uhah hihte, { Topa' } tungah na
    pia ding uh hi,” a ci hi. </para>
  <para style="p"><verse number="40" style="v" />{ Topa } in Moses a thupiak bangin amah in Israel
    mite tungah a thu a kimin a gensawn hi. </para>
  <chapter number="30" style="c" />
  <para style="p"><verse number="1" style="v" />Moses in Israel minam lutangte tungah, “{ Topa' }
    thupiak hih bang ahi hi: </para>
  <para style="p"><verse number="2" style="v" />Mi khat in { Topa' } tungah thuciamna a ciam ciang
    ahi a, amah in a zuih dingin kiciamna a bawl ciang ahi zongin, amah ciampello ding a, ama
    kamsung panin a gingkhiate khempeuh tawh kizui-in gamta ding hi. </para>
  <para style="p"><verse number="3" style="v" />“Tua ahih kei leh, numei khat in { Topa' } tungah
    thuciamna bawlin, a pa' inn sungah nungakin a om sungin kamciamna tawh amah kikhihtawm a, </para>
  <para style="p"><verse number="4" style="v" />amah in a zuih dingin thuciamna leh kamciamnate a
    bawlna a pa in za napi-in ama tungah bangmah a cih kei leh, ama thuciamna khempeuh kip ding a,
    amah a kikhih tawmna kamciamna khempeuh kip ding hi. </para>
  <para style="p"><verse number="5" style="v" />Ahih hangin a pa in a zak ni-in a lungkimlohna a
    tanu' tungah a gen leh, tuanu' thuciamna, amah a kikhih tawmna kamciamnate khat zong kiplo ding
    hi. A pa in nial ahih manin { Topa } in tuanu maisak ding hi. </para>
  <para style="p"><verse number="6" style="v" />“Tua numei, pasal khat tawh kiteng a, amah a kikhih
    tawmna thuciamna ahi a, ngaihsun lopi-in a kampaunate ahi zongin </para>
  <para style="p"><verse number="7" style="v" />a pasal in za a, a zak ni-in a zi' tungah bangmah a
    cih kei leh tua numei' thuciamna kip ding a, amah a kikhih tawmna a kamciam kip ding hi. </para>
  <para style="p"><verse number="8" style="v" />Ahih hangin, a pasal in tua thu a zak ni-in a
    lungkimlohna a gen leh, amah a kikhih tawmna ahi numei' tunga om kamciamna leh ngaihsun lopi-in
    a kampaunate amah in phiatsak ding a, { Topa } in tuanu maisak ding hi. </para>
  <para style="p"><verse number="9" style="v" />“Ahih hangin meigong numei' thuciamna ahi a, a ki-ma
    numei' thuciamna ahi zongin, amah a kikhih tawmna peuhmah ama tungah kip ding hi. </para>
  <para style="p"><verse number="10" style="v" />“Numei khat in a pasal' inn sungah thu a ciam ahi
    a, kiciamna khat tawh kamciamin amah a kikhih tawmna ahi zongin, </para>
  <para style="p"><verse number="11" style="v" />a pasal in za a, a zi' tungah bangmah ciloin, a
    nial kei leh, ama thuciamna khempeuh kip ding a, amah a kikhih tawmna thuciamna khempeuh zong
    kip ding hi. </para>
  <para style="p"><verse number="12" style="v" />Ahih hangin a pasal in tua thute a zak ni-in a
    phiatsak leh, ama thuciamna tawh kisai-in a kam panin a gingkhia peuhmah ahi a, amahmah a
    kamciamna tawh kisaite ahi zongin kiplo ding hi. A pasal in tuate phiatsak ahih manin { Topa }
    in tuanu maisak ding hi. </para>
  <para style="p"><verse number="13" style="v" />Thuciamna khatpeuh ahi a, an tang dingin a kikhihna
    kamciam khatpeuh ahi zongin, a pasal in kipsak thei, a pasal in phiatsak thei hi. </para>
  <para style="p"><verse number="14" style="v" />Ahih hangin a pasal in tua a kiciam ni-a kipanin a
    zi' tungah bangmah a cih kei leh, amah in a zi' tunga om thuciamna khempeuh hita leh a kamciam
    khempeuh hita leh a kipsak ahi hi. Amah in tuate a zak ni-in ama tungah bangmah cilo ahih manin
    tuate a kipsak ahi hi. </para>
  <para style="p"><verse number="15" style="v" />Ahih hangin amah in tuate a zak khit ciangin a nung
    phiat leh, amah in a zi' mawhna pua ding hi,” a ci hi. </para>
  <para style="p"><verse number="16" style="v" />Hihte pen, pasal leh a zi, leh a pa' inn sungah
    nungakin a om laitakin a pa leh a tanu' kikalah a om, { Topa } in Moses a piak ngeinate ahi hi. </para>
  <chapter number="31" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite' phu Midian-te tungah la in. Tua khit
    ciangin na mipihte kiang na zuan ding hi,” a ci hi. </para>
  <para style="p"><verse number="3" style="v" />Tua ahih ciangin Moses in mite kiangah, “Midian-te'
    tungah { Topa' } phulakna a sem ding, Midian-te a do dingin note' lak panin mi pawlkhat galhiam
    guan' un. </para>
  <para style="p"><verse number="4" style="v" />Israel minamte nam khat panin mi tul khat ciat gal
    sungah na kuansak ding uh hi,” a ci hi. </para>
  <para style="p"><verse number="5" style="v" />Tua ahih ciangin Israel mi tul tampi sung panin
    minam khatah tul khat, tul sawm leh tul nih galdo dingin galhiam kiguan' hi. </para>
  <para style="p"><verse number="6" style="v" />Moses in amaute, minam khat panin tul khat ciat,
    biakinn nate leh pataukohna dingin peengkulte siampi Eleazar' tapa Finehas kengsakin ama
    makaihna tawh gal sungah a kuansak hi. </para>
  <para style="p"><verse number="7" style="v" />{ Topa } in Moses a thupiak bangin Midian-te do uh
    a, pasal khempeuh that uh hi. </para>
  <para style="p"><verse number="8" style="v" />Amaute in midangte leh Midian kumpi ngate Evi,
    Rekem, Zur, Hur, leh Reba a thahna uhah, Beor' tapa Balaam zong namsau tawh that khawm uh hi. </para>
  <para style="p"><verse number="9" style="v" />Israel-te in Midian nupite leh a tate uh manin, a
    bawngte, a tuuhonte khempeuh leh a na khempeuh uh laksak uh hi. </para>
  <para style="p"><verse number="10" style="v" />Amau' ten'na a khuapi khempeuh uh leh a giahphual
    khempeuh uh mei tawh halsak uh a, </para>
  <para style="p"><verse number="11" style="v" />a matsa khempeuh uh, mihing ganhing ciahpih khin uh
    hi. </para>
  <para style="p"><verse number="12" style="v" />Tua ciangin amaute in Jerikho nai, Jordan kiang,
    Moab zanglei-a a giahphual uha Moses leh siampi Eleazar leh Israel mihonte kiangah a galmatte uh
    leh a na lakte uh tun'pih uh hi. </para>
  <para style="p"><verse number="13" style="v" />Moses, siampi Eleazar, leh mihon makaite khempeuh
    zong giahphual pua-ah vai dawn dingin pai uh hi. </para>
  <para style="p"><verse number="14" style="v" />Galdona panin a hong ciah mi tul tampi a ukte leh
    mi za tampi a uk galkap uliante' tungah Moses heh hi. </para>
  <para style="p"><verse number="15" style="v" />Moses in amaute tungah, “Numei khempeuh hingkhawi
    na hi uh hiam? </para>
  <para style="p"><verse number="16" style="v" />En un, hih mite in Balaam' lamlahna tawh Peor-ah {
    Topa' } tungah Israel mite zuautatsak hi. Tua ahih manin { Topa' } mihonte lakah gimna hong tung
    hi. </para>
  <para style="p"><verse number="17" style="v" />Tua ahih ciangin tu-in, a khangnote lakah pasal
    peuhmah that un la, pasal tawh a lumkhawmsa numei peuhmah zong that un. </para>
  <para style="p"><verse number="18" style="v" />Ahih hangin pasal tawh a lumkhawm nailo nungaknote
    khempeuh note-a' dingin kem un. </para>
  <para style="p"><verse number="19" style="v" />Tu-in note lakah mi khat peuhpeuh a thatte leh a
    kithatsa a lawng mi peuhmahte, giahphual pua-ah ni sagih sung om un. A ni thum ni leh a ni sagih
    ni-in note leh na galmatte uh na kisian'suah ding uh hi. </para>
  <para style="p"><verse number="20" style="v" />Puan khempeuh, savun tawh a kibawl na khempeuh,
    keel mul tawh a kibawl na khempeuh, leh sing tawh a kibawl na khempeuh na sian'suah ding uh hi,”
    a ci hi. </para>
  <para style="p"><verse number="21" style="v" />Siampi Eleazar in galdona-ah a va kuan galkapte
    tungah, “{ Topa } in Moses a thupiak thukham ngeina hih bang ahi hi: </para>
  <para style="p"><verse number="22" style="v" />Kham, ngun, sumngo, sik, dal, leh haknaw, </para>
  <para style="p"><verse number="23" style="v" />mei a dozo peuhmahte bek mei-ah na hal ding uh a, a
    siang hi ding hi. Ahi zongin mei a do zolo peuhmahte, nitna sian'suahna tui tawh kisian'suah
    ding a, tui-ah na sawp ding uh hi. </para>
  <para style="p"><verse number="24" style="v" />A ni sagih ni-in na puante uh na sawp ding uh a,
    note a siangtho na hi ding uh hi. Tua khit ciangin giahphualah nong ciahkik thei pan ding uh
    hi,” a ci hi. </para>
  <para style="p"><verse number="25" style="v" />{ Topa } in Moses kiangah, </para>
  <para style="p"><verse number="26" style="v" />“Nang leh siampi Eleazar leh mihon beh lutangte in
    gal sunga a kiman mihing leh ganhingte sim un. </para>
  <para style="p"><verse number="27" style="v" />Gal sunga a kingahte khen nih suah in la, galdo
    dingin a kuan galhangte leh inn-a om mihonte tungah a kikimin hawmsak in. </para>
  <para style="p"><verse number="28" style="v" />Galdo dingin a kuankhia galkapte' tung panin mite,
    bawngtalte, late, leh tuuhonte za nga ciangin { Topa' } siah dingin khat ciat la in. </para>
  <para style="p"><verse number="29" style="v" />Alang a ngah uh sung panin la in la, { Topa' }
    tungah biakna-in siampi Eleazar tungah pia in. </para>
  <para style="p"><verse number="30" style="v" />Israel mihonte in alang a ngah uh sung panin mite,
    bawngtalte, late, tuuhonte, ganhing khempeuh, sawmnga ciangin khat ciat la in la, { Topa' }
    biakbuk a kem Levi mite tungah pia in,” a ci hi. </para>
  <para style="p"><verse number="31" style="v" />{ Topa } in Moses a thupiak bangin Moses leh siampi
    Eleazar in a sem uh hi. </para>
  <para style="p"><verse number="32" style="v" />Tu-in galkapte in a lak gal sunga a mat uh a omlai
    a kihawm dingte: Tuu tul zaguk leh tul sawmsagih leh tul nga, </para>
  <para style="p"><verse number="33" style="v" />bawng tul sawmsagih leh tul nih, </para>
  <para style="p"><verse number="34" style="v" />la tul sawmguk leh tul khat, </para>
  <para style="p"><verse number="35" style="v" />leh pasal tawh a lumkhawm nailo nungak a vekpi-in
    tul sawmthum leh tul nih ahi hi. </para>
  <para style="p"><verse number="36" style="v" />Alang ahi, gal sungah a kuankhia mite' ngah pen tuu
    tul zathum leh tul sawmthum leh tul sagih leh zanga hi a, </para>
  <para style="p"><verse number="37" style="v" />{ Topa' } tuusiah pen tuu zaguk leh sawmsagih leh
    nga ahi hi. </para>
  <para style="p"><verse number="38" style="v" />Bawngte tul sawmthum leh tul guk hi a, { Topa' }
    siah sawmsagih leh nih ahi hi. </para>
  <para style="p"><verse number="39" style="v" />Late tul sawmthum leh zanga hi a, tua sung panin {
    Topa' } siah sawmguk leh khat ahi hi. </para>
  <para style="p"><verse number="40" style="v" />Nungak tul sawm leh tul guk hi a, tua sung panin {
    Topa' } siah nungak sawmthum leh nih ahi hi. </para>
  <para style="p"><verse number="41" style="v" />{ Topa } in Moses a thupiak bangin Moses in siampi
    Eleazar' tungah { Topa } biakna ding siah a pia hi. </para>
  <para style="p"><verse number="42" style="v" />Galdo dingin a kuankhia mite-a' dingin Moses in a
    khenkhiat zah mah Israel mihonte in ngah uh a, </para>
  <para style="p"><verse number="43" style="v" />mihonte in a ngah alang teng pen tuu tul zathum leh
    tul sawmthum leh tul sagih leh zanga, </para>
  <para style="p"><verse number="44" style="v" />bawng tul sawmthum leh tul guk, </para>
  <para style="p"><verse number="45" style="v" />la tul sawmthum leh zanga, </para>
  <para style="p"><verse number="46" style="v" />nungak tul sawm leh tul guk ahi hi. </para>
  <para style="p"><verse number="47" style="v" />Israel-te in a ngah alang sung panin Moses in
    mihing leh ganhing sawmnga ciangin khat ciat la-in, { Topa } in ama tungah a thupiak bangin {
    Topa' } biakbuk a kem Levi mite tungah a pia hi. </para>
  <para style="p"><verse number="48" style="v" />Tua ciangin galkap tul tampite tunga uliante ahi,
    tul tampi a ukte leh za tampi a ukte, Moses kiangah hong pai uh a, </para>
  <para style="p"><verse number="49" style="v" />“Kote' ukna nuai-a a om galkapte, na nasem kote in
    ka sim khin uh a, kote' kiang panin mi khat zong a pelhem omlo hi. </para>
  <para style="p"><verse number="50" style="v" />Kote in { Topa' } mai-ah ko-a' dingin kilemna
    bawlna ding, { Topa } biakna dingin kham tawh a kibawl nate, banbuhte leh taute, min gelhna
    zungbuhte, bilbahte, leh khite ka muh ciat uh kong puak uh hi,” hong ci uh hi. </para>
  <para style="p"><verse number="51" style="v" />Moses leh siampi Eleazar in amaute' tung panin na-a
    a kibawl khamte a sang uh hi. </para>
  <para style="p"><verse number="52" style="v" />Tul tampi a ukte leh za tampi a ukte' tung panin a
    kingah, { Topa' } tungah biakna-in a piak uh khamte khempeuh shekel tul sawm leh tul guk leh za
    sagih leh sawmnga a gik hi. </para>
  <para style="p"><verse number="53" style="v" />(Gal sunga a kuan mite in amau-a' ding ciat a la uh
    hi.) </para>
  <para style="p"><verse number="54" style="v" />Moses leh siampi Eleazar in tul tampi leh za tampi
    a uk mite' tung panin khamte sang uh a, Israel mite-a' dingin { Topa' } mai-ah phawk
    tawntungna-in kikhopna buk sungah a koih uh hi. </para>
  <chapter number="32" style="c" />
  <para style="p"><verse number="1" style="v" />Reuben minamte leh Gad minamte in ganhing hon tampi
    nei uh hi. Amaute in Jazer gam leh Gilead gam a muh uh ciangin gan khawina ding munin hoihsa
    mahmah uh hi. </para>
  <para style="p"><verse number="2" style="v" />Tua ahih ciangin Gad minamte leh Reuben minamte
    pai-in Moses leh siampi Eleazar leh mihon makaite kiangah, </para>
  <para style="p"><verse number="3" style="v" />“Ataroth, Dibon, Jazer, Nimrah, Heshbon, Elealeh,
    Sebam, Nebo, leh Beon— </para>
  <para style="p"><verse number="4" style="v" />{ Topa } in Israel mihonte a hong luahsak gamte pen
    a gan gam hi a, na nasem kote in gan ka nei uh hi. </para>
  <para style="p"><verse number="5" style="v" />Nong hehpihna-un hih gam hong pia un la, Jordan
    kantanin kote hong paipih kei un,” a ci uh hi. </para>
  <para style="p"><verse number="6" style="v" />Ahih hangin Moses in Gad minamte leh Reuben minamte
    tungah, “Note hih laitakah om hithiatin na sanggamte uh gal sungah kuan ding ahi hiam? </para>
  <para style="p"><verse number="7" style="v" />{ Topa } in amaute a piakna gamah a paina ding uhah
    Israel mite bang hangin lungkiasak ding na hi uh hiam? </para>
  <para style="p"><verse number="8" style="v" />Na pu na pate uh Kadeshbarnea panin gam vel dingin
    ka sawl lai-in zong tu-a mah a bang uh hi. </para>
  <para style="p"><verse number="9" style="v" />Bang hang hiam cih leh amaute Eshkol Kuam-ah
    paito-in tua gam a muh uh ciangin, { Topa } in amaute a piakna gamah a paina ding uhah Israel
    mite lungkiasak uh hi. </para>
  <para style="p"><verse number="10" style="v" />Tua hunin { Topa } heh mahmah ahih manin amah
    kiciamin, </para>
  <para style="p"><verse number="11" style="v" />‘Amaute in kei hong zui taktaklo uh ahih manin
    Egypt gam pan a paikhia mite kum sawmnih panin a tungsiah peuhmah khat beek in, Abraham, Isaac,
    leh Jakob tungah piak dingin ka ciamsa gam mulo ding uh hi. </para>
  <para style="p"><verse number="12" style="v" />Ahi zongin Kenaz mi Jefunneh' tapa Kaleb leh Nun'
    tapa Joshua in { Topa } zui taktak uh ahih manin a mu ding uh hi,’ ci hi. </para>
  <para style="p"><verse number="13" style="v" />Israel mite tungah { Topa } heh a, ama muhna-ah
    siatna a gamta tua khangmi khempeuh a bei mateng kum sawmli sung gamlakah amaute vak kawikawisak
    hi. </para>
  <para style="p"><verse number="14" style="v" />En un, Israel mite tungah { Topa' } hehluatna a
    khangsakto lai dingin, na pu na pate uh' tangin hong khang na hi uh hiam! </para>
  <para style="p"><verse number="15" style="v" />Bang hang hiam cih leh amah zuihna panin note na
    pial uh leh amah in gamlakah amaute nusia kik ding a, note pen hih mi khempeuh a susia na hi
    ding uh hi,” a ci hi. </para>
  <para style="p"><verse number="16" style="v" />Tua ciangin ama kiang nai-ah amaute hong pai-in,
    “Hih lai-ah ka tuute uh-a' dingin tuukhawkte bawlin, ka zi ka tate uh-a' dingin khua ka sat ding
    uh a, </para>
  <para style="p"><verse number="17" style="v" />ahih hangin kote in hiam tawi-in amau' munah Israel
    mite ka tun'pih mateng uh amau' mai-ah a pai dingin ka kiging ding uh hi. Tua kikal sungin hih
    gam sungah a teng mite' kiang pan kihutna dingin khuapi muan'huai sungah ka zi ka tate uh a na
    om ding uh kisam hi. </para>
  <para style="p"><verse number="18" style="v" />Israel mite in amau' luah ding ciat a luah khit
    matengun ka inn uhah ka ciah kei ding uh hi. </para>
  <para style="p"><verse number="19" style="v" />Jordan galkhat leh tua ban siahah amaute tawh ka
    luah khawm kei ding uh hi. Bang hang hiam cih leh Jordan hih lamgal nisuahna lam kote' luah hong
    suak hi,” a ci uh hi. </para>
  <para style="p"><verse number="20" style="v" />Tua ahih ciangin Moses in amaute kiangah, “Note,
    tu-a bangin gamta-in, galdo dingin { Topa' } mai-ah a pai dingin hiam la-in, </para>
  <para style="p"><verse number="21" style="v" />{ Topa } in a mai panin a galte a hawlkhiat
    matengin hiam a tawi note khempeuh in ama mai-ah Jordan kantanin, </para>
  <para style="p"><verse number="22" style="v" />{ Topa' } mai-ah leitang a kilak matengin na om uh
    leh, { Topa } leh Israel mite-a' ding na sep ding teng uh a zo khin na hih manun note na ciahkik
    ding uh a, hih leitang pen { Topa' } mai-ah note' neihsa hi ding hi. </para>
  <para style="p"><verse number="23" style="v" />Ahih hangin note tua bangin na gamtat kei uh leh,
    en un, { Topa' } tungah a khial khin na hi uh hi. Na khialhna un note hong sulzuih ding theitel
    un. </para>
  <para style="p"><verse number="24" style="v" />Na zi na tate uh-a' dingin khuapite satin, na tuute
    uh-a' dingin tuukhawkte bawl un la, na ciamsa bangun gamta un,” a ci hi. </para>
  <para style="p"><verse number="25" style="v" />Tua ciangin Gad minamte leh Reuben minamte in Moses
    kiangah, “Ka topa' thupiak bangin na nasemte ka gamta ding uh hi. </para>
  <para style="p"><verse number="26" style="v" />Ka tate uh, ka zite uh, ka tuuhonte uh leh ka
    ganhing khempeuhte uh Gilead gam khuapite-ah na om ding uh hi. </para>
  <para style="p"><verse number="27" style="v" />Kote' topa in nong thupiak bangin na nasemte, galdo
    dingin hiam a tawi thei khempeuh, galdo dingin { Topa' } mai-ah ka galkah ding uh hi,” a ci uh
    hi. </para>
  <para style="p"><verse number="28" style="v" />Tua ahih ciangin Moses in amaute' thu tawh kisai-in
    siampi Eleazar' tung leh Israel minam beh lutang khempeuh tungah thu a pia hi. </para>
  <para style="p"><verse number="29" style="v" />Moses in amaute tungah, “Gad minamte leh Reuben
    minamte, { Topa' } mai-ah galdo dingin hiam a tawi thei khempeuh in note tawh Jordan kantanin
    tua gam hong zawhpih leh, Gilead gam a neih dingun amaute tungah na pia ding uh hi. </para>
  <para style="p"><verse number="30" style="v" />Ahih hangin hiam tawi-in note tawh hong galkah kei
    uh leh zong amaute in Kanaan gam sungah note mah bangin ngah nei veve ding uh hi,” a ci hi. </para>
  <para style="p"><verse number="31" style="v" />Tua ciangin Gad minamte leh Reuben minamte in dawng
    uh a, “Topa aw, { Topa' } thupiak bangin kote ka gamta ding uh hi. </para>
  <para style="p"><verse number="32" style="v" />Hiam tawi-in { Topa' } mai-ah Kanaan gam sungah ka
    pai ding uh a, kote' luah ahi ka neihsa uh Jordan galkhatah kote-a' mahin na kip ding hi,” a ci
    uh hi. </para>
  <para style="p"><verse number="33" style="v" />Tua ahih ciangin Moses in Gad minamte, Reuben
    minamte, leh Josef' tapa Manasseh minam alangte tungah, Amor kumpi Sihon' gam leh Bashan kumpi
    Og' gam, a leitang leh a khuapite a gamsung tawh, a gamsunga leitang tunga om khuapi khempeuh a
    pia hi. </para>
  <para style="p"><verse number="34" style="v" />Gad minamte in khuapi muan'huai Dibon, Ataroth,
    Aroer, </para>
  <para style="p"><verse number="35" style="v" />Atrothshofan, Jazer, Jogbehah, </para>
  <para style="p"><verse number="36" style="v" />Bethnimrah, leh Bethharan-te satin, tuute-a' dingin
    tuukhawkte a bawl uh hi. </para>
  <para style="p"><verse number="37" style="v" />Reuben minamte in Heshbon, Elealeh, Kiriathaim, </para>
  <para style="p"><verse number="38" style="v" />Nebo, leh Baalmeon (a minte khel ding), leh Sibmah
    khuapite sat uh a, amau' satsa khuapite' min a thak a phuak uh hi. </para>
  <para style="p"><verse number="39" style="v" />Manasseh' tapa Makhir-te beh, Gilead-ah pai-in va
    la uh a, tua sunga om Amor mite suankhia uh hi. </para>
  <para style="p"><verse number="40" style="v" />Moses in Manasseh' tapa Makhir-te beh tungah Gilead
    pia a, tua lai-ah amaute a teng uh hi. </para>
  <para style="p"><verse number="41" style="v" />Manasseh minam sung panin Jair pai-in amau'
    khuaneute va la a, tuate Havvothjair, ci-in min a phuak hi. </para>
  <para style="p"><verse number="42" style="v" />Nobah pai-in Kenath leh a khuaneute va la a, ama
    min tamin Nobah a phuak hi. </para>
  <chapter number="33" style="c" />
  <para style="p"><verse number="1" style="v" />Hihte pen Moses leh Aaron' makaihna tawh Egypt gam
    panin a honin a paikhiat lai-un Israel mite' giahphualte ahi hi. </para>
  <para style="p"><verse number="2" style="v" />Moses in { Topa' } thupiakna tawh phual khat khit
    phual khat amau' kipatna munte a gelh hi. Hihte pen amau' kipatna mun tawh kizui-in a
    giahphualte ahi hi. </para>
  <para style="p"><verse number="3" style="v" />A kha masa, tua kha ni sawm leh ni nga ni-in Rameses
    panin amaute dingkhia uh hi. Paisan Pawi masa ni khit a zing ciangin Egypt mite khempeuh'
    muhna-ah gualzawhna tawh Israel mite paikhia uh a, </para>
  <para style="p"><verse number="4" style="v" />{ Topa } in amaute' lakah a thahlup tacil khempeuh
    Egypt mite in a vui laitak uh ahi hi. { Topa } in amau pasian-te zogawp hi. </para>
  <para style="p"><verse number="5" style="v" />Tua ahih ciangin Rameses panin Israel mite dingkhia
    uh a, Sukkoth-ah giahphual sat uh hi. </para>
  <para style="p"><verse number="6" style="v" />Sukkoth panin dingkhia uh a, a gam monga om Etham-ah
    giahphual sat uh hi. </para>
  <para style="p"><verse number="7" style="v" />Etham panin dingkhia uh a, Baalzefon nisuahna lama
    om Pihahiroth lamah kihei kik uh a, Migdol mai-ah giahphual sat uh hi. </para>
  <para style="p"><verse number="8" style="v" />Pihahiroth mai panin dingkhia uh a, tuipi laizang
    kantanin sehnel gamah pai-in Etham gam sungah ni thum lam pai uh a, Marah-ah giahphual sat uh
    hi. </para>
  <para style="p"><verse number="9" style="v" />Marah panin dingkhia uh a, Elim tung uh hi. Elim-ah
    cik tuikhuk sawmlenih leh nisuh kung sawmsagih om a, amaute in tua lai-ah giahphual sat uh hi. </para>
  <para style="p"><verse number="10" style="v" />Elim panin dingkhia uh a, San Tuipi gei-ah
    giahphual sat uh hi. </para>
  <para style="p"><verse number="11" style="v" />San Tuipi panin dingkhia uh a, Sin sehnel gamah
    giahphual sat uh hi. </para>
  <para style="p"><verse number="12" style="v" />Sin gam panin dingkhia uh a, Dofkah-ah giahphual
    sat uh hi. </para>
  <para style="p"><verse number="13" style="v" />Dofkah panin dingkhia uh a, Alush-ah giahphual sat
    uh hi. </para>
  <para style="p"><verse number="14" style="v" />Alush panin dingkhia uh a, mite' dawn ding tui a
    omlohna Refidim-ah giahphual sat uh hi. </para>
  <para style="p"><verse number="15" style="v" />Refidim panin dingkhia uh a, Sinai sehnel gamah
    giahphual sat uh hi. </para>
  <para style="p"><verse number="16" style="v" />Sinai gam panin dingkhia uh a, Kibrothhattaavah-ah
    giahphual sat uh hi. </para>
  <para style="p"><verse number="17" style="v" />Kibrothhattaavah panin dingkhia uh a, Hazeroth-ah
    giahphual sat uh hi. </para>
  <para style="p"><verse number="18" style="v" />Hazeroth panin dingkhia uh a, Rithmah-ah giahphual
    sat uh hi. </para>
  <para style="p"><verse number="19" style="v" />Rithmah panin dingkhia uh a, Rimmonperez-ah
    giahphual sat uh hi. </para>
  <para style="p"><verse number="20" style="v" />Rimmonperez panin dingkhia uh a, Libnah-ah
    giahphual sat uh hi. </para>
  <para style="p"><verse number="21" style="v" />Ribnah panin dingkhia uh a, Rissah-ah giahphual sat
    uh hi. </para>
  <para style="p"><verse number="22" style="v" />Rissah panin dingkhia uh a, Kehelathah-ah giahphual
    sat uh hi. </para>
  <para style="p"><verse number="23" style="v" />Kehelathah panin dingkhia uh a, Shefer Mual-ah
    giahphual sat uh hi. </para>
  <para style="p"><verse number="24" style="v" />Shefer Mual panin dingkhia uh a, Haradah-ah
    giahphual sat uh hi. </para>
  <para style="p"><verse number="25" style="v" />Haradah panin dingkhia uh a, Makheloth-ah giahphual
    sat uh hi. </para>
  <para style="p"><verse number="26" style="v" />Makheloth panin dingkhia uh a, Tahath-ah giahphual
    sat uh hi. </para>
  <para style="p"><verse number="27" style="v" />Tahath panin dingkhia uh a, Terah-ah giahphual sat
    uh hi. </para>
  <para style="p"><verse number="28" style="v" />Terah panin dingkhia uh a, Mithkah-ah giahphual sat
    uh hi. </para>
  <para style="p"><verse number="29" style="v" />Mithkah panin dingkhia uh a, Hashmonah-ah giahphual
    sat uh hi. </para>
  <para style="p"><verse number="30" style="v" />Hashmonah panin dingkhia uh a, Moseroth-ah
    giahphual sat uh hi. </para>
  <para style="p"><verse number="31" style="v" />Moseroth panin dingkhia uh a, Benejaakan-ah
    giahphual sat uh hi. </para>
  <para style="p"><verse number="32" style="v" />Benejaakan panin dingkhia uh a, Horhaggidgad-ah
    giahphual sat uh hi. </para>
  <para style="p"><verse number="33" style="v" />Horhaggidgad panin dingkhia uh a, Jotbathah-ah
    giahphual sat uh hi. </para>
  <para style="p"><verse number="34" style="v" />Jotbathah panin dingkhia uh a, Ebronah-ah giahphual
    sat uh hi. </para>
  <para style="p"><verse number="35" style="v" />Ebronah panin dingkhia uh a, Eziongeber-ah
    giahphual sat uh hi. </para>
  <para style="p"><verse number="36" style="v" />Eziongeber panin dingkhia uh a, (Kadesh ahi) Zin
    gamah giahphual sat uh hi. </para>
  <para style="p"><verse number="37" style="v" />Kadesh panin dingkhia uh a, Edom gam mong Hor
    Mual-ah giahphual sat uh hi. </para>
  <para style="p"><verse number="38" style="v" />Israel mite Egypt gam panin a paikhiat zawh uh a
    kum sawmlina, a kha ngana, a ni masa ni-in { Topa' } thupiakna tawh Hor Mual tungah siampi Aaron
    paito-in tua lai-ah a si hi. </para>
  <para style="p"><verse number="39" style="v" />Hor Mual-ah Aaron a sihin kum za leh kum sawmnih
    leh kum thum a pha hi. </para>
  <para style="p"><verse number="40" style="v" />Kanaan gamsung Negeb gamah a teng Kanaan mi Arad
    kumpipa in Israel mite hong paina thu a za hi. </para>
  <para style="p"><verse number="41" style="v" />Hor Mual panin amaute dingkhia uh a, Zalmonah-ah
    giahphual sat uh hi. </para>
  <para style="p"><verse number="42" style="v" />Zalmonah panin dingkhia uh a, Punon-ah giahphual
    sat uh hi. </para>
  <para style="p"><verse number="43" style="v" />Punon panin dingkhia uh a, Oboth-ah giahphual sat
    uh hi. </para>
  <para style="p"><verse number="44" style="v" />Oboth panin dingkhia uh a, Moab gamsung
    Iyeabarim-ah giahphual sat uh hi. </para>
  <para style="p"><verse number="45" style="v" />Iyim panin dingkhia uh a, Dibongad-ah giahphual sat
    uh hi. </para>
  <para style="p"><verse number="46" style="v" />Dibongad panin dingkhia uh a, Almondiblathaim-ah
    giahphual sat uh hi. </para>
  <para style="p"><verse number="47" style="v" />Almondiblathaim panin dingkhia uh a, Nebo tun' ma
    Abarim mualte-ah giahphual sat uh hi. </para>
  <para style="p"><verse number="48" style="v" />Abarim mualte panin dingkhia uh a, Jerikho nai
    Jordan kiang Moab zanglei-ah giahphual sat uh a, </para>
  <para style="p"><verse number="49" style="v" />Jordan kiang Bethjeshimoth panin Moab zanglei sunga
    om Abelshittim dongah amaute in giahphual a sat uh hi. </para>
  <para style="p"><verse number="50" style="v" />Jerikho nai Jordan kiang Moab zanglei-ah { Topa }
    in Moses kiangah, </para>
  <para style="p"><verse number="51" style="v" />“Israel mite tungah hih bangin gen in: Jerikho
    kantanin Kanaan gam na tun' uh ciangin </para>
  <para style="p"><verse number="52" style="v" />note' mai panin tua gama mi khempeuh na hawlkhia
    ding uh a, amau' suang milimte khempeuh susia-in, a kisung amau' milimte khempeuh na susia ding
    uh a, mualtunga a biaknate khempeuh uh na sumang ding uh hi. </para>
  <para style="p"><verse number="53" style="v" />Na neih dingun note' tungah leitang hong pia khin
    ka hih manin note in leitang luahin tua tungah na teng ding uh hi. </para>
  <para style="p"><verse number="54" style="v" />Note in na minam uh tawh kizui-in aisaanna tawh
    leitang na luah ding uh hi. Minam tamte tungah a tam na pia ding uh a, minam tawmte tungah a
    tawm na pia ding uh hi. Mi khatpeuh-a' ding ai a phatna peuhpeuh ama-a' hi ding a, na pate uh
    nam tawh kizui-in na luah ding uh hi. </para>
  <para style="p"><verse number="55" style="v" />Ahih hangin note' mai panin tua gama teng mite na
    hawlkhiat kei uh leh, na omsak lai uh mite pen na mittang uh a hong do, na pang uh a hong sun
    lingte tawh hong kibang ding uh a, na ten'na gam uhah note hong gimsak ding uh hi. </para>
  <para style="p"><verse number="56" style="v" />Amaute tunga hih dinga ka ngaihsut bangin note'
    tungah kong hih ding hi, ci-in gen in,” a ci hi. </para>
  <chapter number="34" style="c" />
  <para style="p"><verse number="1" style="v" />{ Topa } in Moses kiangah, </para>
  <para style="p"><verse number="2" style="v" />“Israel mite kiangah hih bangin gen in: Note tungah
    ka hong piak Kanaan gamah na lut uh ciangin </para>
  <para style="p"><verse number="3" style="v" />na leitaw lampang uh pen Zin gam panin Edom pang
    teng hi ding a, leitaw lam na gamgi uh nisuahna lamah Ci Tuipi mong pan kipan ding hi. </para>
  <para style="p"><verse number="4" style="v" />Na gamgi uh Akrabbim mual leitaw lamah kawi-in Zin
    dong banin, Kadeshbarnea leitaw lamah pai ding hi. Tua ciangin Hazaraddar lamah paisuakin Azmon
    dongah pai ding a, </para>
  <para style="p"><verse number="5" style="v" />Azmon panin Egypt Lui lamah kawi-in Tuipi-ah tawp
    ding hi. </para>
  <para style="p"><verse number="6" style="v" />“Nitumna gamgi dingin Tuipi Lian leh a gei dungteng
    na nei ding uh hi; hih pen nitumna lam na gamgi uh hi ding hi. </para>
  <para style="p"><verse number="7" style="v" />“Leilu lam na gamgi ding uh pen Tuipi Lian panin Hor
    Mual dong na ciamteh ding uh hi. </para>
  <para style="p"><verse number="8" style="v" />Hor Mual panin Hamath tumna ciangdong na ciamteh
    ding uh a, gamgi in Zedad dong ban ding hi. </para>
  <para style="p"><verse number="9" style="v" />Tua ciangin Zifron dongah gamgi kikhung ding a, a
    mong pen Hazarenan-ah tawp ding hi; hih pen leilu lam na gamgi uh hi ding hi. </para>
  <para style="p"><verse number="10" style="v" />“Nisuahna lam na gamgi uh Hazarenan panin Shefam
    dong na ciamteh ding uh hi. </para>
  <para style="p"><verse number="11" style="v" />Gamgi pen Shefam panin Ain nisuahna lam Riblah
    dongah paisuk ding hi. Gamgi paisuk lai-in nisuahna lamah Khinnereth tuipi liangko dong ban ding
    hi. </para>
  <para style="p"><verse number="12" style="v" />Jordan dongah gamgi paisuk ding a, a mong pen Ci
    Tuipi-ah tawp ding hi. Hih pen a kimkot-a gamgi a nei na leitang uh hi ding hi, ci-in gen in,” a
    ci hi. </para>
  <para style="p"><verse number="13" style="v" />Tua ahih ciangin Moses in Israel mite thu pia-in,
    “Hih pen minam kua leh minam langte tungah piak dingin { Topa } in a thupiak, aisaanna tawh na
    luah ding uh leitang ahi hi. </para>
  <para style="p"><verse number="14" style="v" />Bang hang hiam cih leh Reuben minamte a behbeh leh
    Gad minamte in a behbehin amau' luah ding ngah khinzo uh a, Manasseh minam alangte in zong ngah
    khinzo uh hi. </para>
  <para style="p"><verse number="15" style="v" />Minam nih leh minam langte in nisuahna lam, Jerikho
    nai Jordan galkhatah amau' luah ding ngah khinzo uh hi,” a ci hi. </para>
  <para style="p"><verse number="16" style="v" />{ Topa } in Moses kiangah, </para>
  <para style="p"><verse number="17" style="v" />“Luah dingin note' tungah gam a hawm ding mite pen
    siampi Eleazar leh Nun' tapa Joshua ahi uh hi. </para>
  <para style="p"><verse number="18" style="v" />Luah dingin gam a hawm dingin minam simah makai
    khat na la ding hi. </para>
  <para style="p"><verse number="19-28" style="v" />Tua na lak ding mite: Judah minam sung panin
    Jefunneh' tapa Kaleb ahi hi. Simeon minam panin Ammihud' tapa Shemuel ahi hi. Benjamin minam
    panin Khislon' tapa Elidad ahi hi. Dan minam panin makai khat, Jogli' tapa Bukki ahi hi. Josef'
    tapate' sung pan: Manasseh minam-ah makai khat, Efod' tapa Hanniel ahi hi. Efraim minam-ah makai
    khat, Shiftan' tapa Kemuel ahi hi. Zebulun minam sung pan makai khat, Parnak' tapa Elizafan ahi
    hi. Issakhar minam sung pan makai khat, Azzan' tapa Paltiel ahi hi. Asher minam sung pan makai
    khat, Shelomi' tapa Ahihud ahi hi. Naftali minam sung pan makai khat, Ammihud' tapa Pedahel ahi
    hi. </para>
  <para style="p"><verse number="29" style="v" />“Hihte pen Kanaan gamah Israel mite-a' dingin gamh
    a hawm dingin { Topa } in a thupiak mite ahi hi,” a ci hi. </para>
  <chapter number="35" style="c" />
  <para style="p"><verse number="1" style="v" />Jerikho nai Jordan kiang Moab zanglei-ah { Topa } in
    Moses kiangah, </para>
  <para style="p"><verse number="2" style="v" />“Amaute in amau' neih a luah uh sung panin ten'na
    dingin Levi mite tungah khuapite a piak dingun Israel mite thu pia in. Khuapi kiima lonona gamte
    Levi mite tungah na pia ding hi. </para>
  <para style="p"><verse number="3" style="v" />Khuapite pen amau' ten'na hi ding a, a lonona gamte
    pen amau' bawngte leh a inn ganhingte leh a ganhing khempeuh uh-a' ding ahi hi. </para>
  <para style="p"><verse number="4" style="v" />Levi mite tungah na piak ding uh khuapi lonona gamte
    pen khuapikulh panin a kimkot pi tul leh zanga ciang ban ding hi. </para>
  <para style="p"><verse number="5" style="v" />Khuapi laizang panin na teh ding a, nisuahna lampang
    pi tul thum, leitaw lampang pi tul thum, nitumna lampang pi tul thum, leilu lampang pi tul thum
    hi ding a, a laizangah khuapi om ding hi. Hih pen amau' khuapi lonona taanggam dingin a neih
    ding uh ahi hi. </para>
  <para style="p"><verse number="6" style="v" />Levi mite tungah na piak uh khuapite pen bukna
    khuapi gukte hi ding a, mi thatte tua lai-ah na taisak ding uh a, tuate' banah khuapi sawmli leh
    nih na pia thuah ding uh hi. </para>
  <para style="p"><verse number="7" style="v" />Levi mite tungah na piak ding uh khuapi vekpi sawmli
    leh giat hi-in, a lonona gamte tawh hi ding hi. </para>
  <para style="p"><verse number="8" style="v" />Israel mite' neihsa sung panin na piak ding khuapite
    pen minam tamte tung panin tam la-in, minam tawmte tung panin tawm na la ding hi. Amau' luah
    gamh tawh a kizui-in Levi mite tungah a khuapite uh a piak ciat ding uh ahi hi,” a ci hi. </para>
  <para style="p"><verse number="9" style="v" />{ Topa } in Moses kiangah, </para>
  <para style="p"><verse number="10" style="v" />“Israel mite tungah hih bangin gen in: Jordan
    kantanin Kanaan gamah na tun' uh ciangin, </para>
  <para style="p"><verse number="11" style="v" />sawmlopi-in mi khatpeuh a thatkha mi thatte a va
    tai theihna ding, note-a' dingin bukna khuapi dingin khuapite na teel ding uh hi. </para>
  <para style="p"><verse number="12" style="v" />Thu kikhen dingin mihonpi mai-ah a din' ma-in mi
    thatte a sihlohna dingin tua khuapite pen phulapa' kiang panin note-a' dingin bukna hi ding hi. </para>
  <para style="p"><verse number="13" style="v" />Na piak uh tua khuapite, note' bukna khuapi gukte
    hi ding hi. </para>
  <para style="p"><verse number="14" style="v" />Bukna khuapi dingin Jordan galkhatah khuapi thum,
    Kanaan gamah khuapi thum na teel ding uh hi. </para>
  <para style="p"><verse number="15" style="v" />Sawmlopi-in mi khatpeuh a thatkhate a tai theihna
    dingin hih khuapi gukte pen Israel mite, khualmite, leh note' lakah a peemte-a' dingin bukna hi
    ding hi. </para>
  <para style="p"><verse number="16" style="v" />“Ahih hangin mi khat in na-a kizang sik khat tawh
    midang khat satin a sih leh, amah mi that hi a, tua mi thatpa kithat ding hi. </para>
  <para style="p"><verse number="17" style="v" />Amah in mi a sih theihna ding mah ahi a khutsunga
    om suang khat tawh a suk a, a sih leh, amah mi that hi a, tua mi thatpa kithat ding hi. </para>
  <para style="p"><verse number="18" style="v" />Tua ahih kei leh, amah in mi a sih theihna ding ahi
    a khutsunga om sing a kibawl hiam khat tawh amah a sat a, a sih leh, mi that hi a, tua mi thatpa
    kithat ding hi. </para>
  <para style="p"><verse number="19" style="v" />A kinaipih pen khat in a phu la-in mi thatpa that
    ding a, amah a tuahna peuhah that ding hi. </para>
  <para style="p"><verse number="20" style="v" />“Amah in muhdahna tawh sunin, ahih kei leh bukin a
    khawh-a a sih leh, </para>
  <para style="p"><verse number="21" style="v" />tua ahih kei leh galbawlna tawh a khutin tumin a
    sih leh, tua a tumpa kithat ding hi. Amah mi that hi a, a phulapa in a tuah ciangin tua mipa
    that ding hi. </para>
  <para style="p"><verse number="22" style="v" />“Ahih hangin galbawl lopi-in thakhatin amah sunin,
    ahih kei leh buk lopi-in na khatpeuh tawh amah khawhin, </para>
  <para style="p"><verse number="23" style="v" />ahih kei leh, amah pen ama gal hilo, ama siatna
    ding a zong hilo napi-in, mi a sih theihna ding suang khat zangin a muh lohpi-in amah in deng
    kha-in a sih leh, </para>
  <para style="p"><verse number="24" style="v" />tua mi thatpa leh a phulapa' kikalah hih ngeina
    kipte tawh kizui-in mihonpi in khen ding hi. </para>
  <para style="p"><verse number="25" style="v" />A phulapa' khutsung panin mihonpi in mi thatpa
    honkhia-in, mihonpi in amah a va taina, bukna khuapi-ah amah puakkik ding a, sathau siangtho a
    kinilh siampi lianpenpa a sih matengin tua khua-ah a teng ding hi. </para>
  <para style="p"><verse number="26" style="v" />Ahih hangin hun khat peuhpeuhah amah a taina bukna
    khuapi gamgi khengin a pai a, </para>
  <para style="p"><verse number="27" style="v" />a phulapa in ama bukna khuapi daihual pualamah amah
    mu-in, a phulapa in mi thatpa a thah leh, tua a thatpa mawhlo ding hi. </para>
  <para style="p"><verse number="28" style="v" />Bang hang hiam cih leh siampi lianpenpa a sih
    matengin tua mipa a bukna khuapi sungah a om ding ahi hi. Ahih hangin siampi lianpenpa a sih
    khit ciangin mi thatpa a neihsa leitangah ciahkik thei ding hi. </para>
  <para style="p"><verse number="29" style="v" />“Hihte pen na ten'na khempeuh uhah na khang
    tawntungun thukham leh ngeina hi ding hi. </para>
  <para style="p"><verse number="30" style="v" />Khatpeuh in mi khat a thah leh, tecite' genna
    siksanin mi thatpa kithat ding hi. Ahih hangin teci khat bek' teci pan'na siksanin kuamah
    kithatlo ding hi. </para>
  <para style="p"><verse number="31" style="v" />Tua thamloin, sihna thuak dingin a kilawm mipa
    tatna ding sum na sang kei ding uh hi; amah kithat ding hi. </para>
  <para style="p"><verse number="32" style="v" />Siampi lianpenpa a sih ma-in bukna khuapi-ah a
    taisa mipa a gamah a ciahkik theihna dingin ama nuntakna tatna ding sum na sang kei ding uh hi. </para>
  <para style="p"><verse number="33" style="v" />Na ten'na uh leitang na ninsak kei ding uh hi; bang
    hang hiam cih leh mi thahna in leitang ninsak a, a that mipa a kithah kei buang leh, tua mi
    kithahna leitang sian'sakna ding thudang om theilo hi. </para>
  <para style="p"><verse number="34" style="v" />A laizangah keimah ka ten'na leitang na ninsak kei
    ding uh hi; bang hang hiam cih leh { Topa } keimah, Israel mite' laizangah ka teng hi, ci hi,
    ci-in gen in,” a ci hi. </para>
  <chapter number="36" style="c" />
  <para style="p"><verse number="1" style="v" />Josef' tapate beh Manasseh, Manasseh' tapa Makhir,
    Makhir' tapa Gilead, Gilead' tapa beh lutangte in hong naihin Moses leh Israel mite beh lutang
    ahi makaite' mai-ah thu gen uh a, </para>
  <para style="p"><verse number="2" style="v" />“Israel mite tungah aisaanna tawh gamhluah dingin
    leitang piak ding { Topa } in ka topa tungah thu hong pia hi. Ka sanggampa uh Zelofehad'
    gamhluahte a tanute tungah piak dingin { Topa } in ka topa tungah thu hong pia hi. </para>
  <para style="p"><verse number="3" style="v" />Ahih hangin Israel sungah minam dangte' tapate khat
    peuhpeuh tawh amaute kiteng leh ka pate uh' gamhluah panin amau-a' teng kilakhia-in a manawh
    minamte tungah tua gamh kipia beh ding hi. Tua ahih ciangin ko' ngahsa gamh a kikhenkhia ding
    ahi hi. </para>
  <para style="p"><verse number="4" style="v" />Israel mite' Jubilee hong tun' ciangin amau-a'te pen
    a manawh minamte' tungah kipia beh ding hi. Ka pa uh namte' gamhluah panin amau-a' kikhenkhia
    ding hi,” a ci uh hi. </para>
  <para style="p"><verse number="5" style="v" />Tua ahih ciangin Moses in { Topa' } genna tawh
    kizui-in Israel mite thu pia a, “Zelofehad minamte' genna man hi. </para>
  <para style="p"><verse number="6" style="v" />Zelofehad' tanute tawh kisai-in { Topa' } thupiak
    hih bang ahi hi: ‘Amaute in hoih a sak pente uh tawh kiteng uh hen. Ahih hangin amau' behte bek
    ten'pih thei ding uh hi. </para>
  <para style="p"><verse number="7" style="v" />Israel mite' gamhte minam khat pan namdang khatah
    paikhialo ding hi; bang hang hiam cih leh Israel mi khempeuh a minam gamhluah ciat uh tawh kip
    ding uh hi. </para>
  <para style="p"><verse number="8" style="v" />Israel mi khempeuh in a pate uh' gamh a luah theihna
    dingun, Israel mite' sung panin minam khat peuhpeuhah gamh a nei tanu khempeuh pen a pate' nam
    sung khat peuhpeuh' zi hi ding hi. </para>
  <para style="p"><verse number="9" style="v" />Tua ahih ciangin minam khat pan adangah gamh
    paikhialo ding hi; bang hang hiam cih leh Israel mite' sung panin minam khempeuh amau' gamh ciat
    tawh kip ding uh hi,’ ci hi,” ci-in a gen hi. </para>
  <para style="p"><verse number="10" style="v" />{ Topa } in Moses a thupiak bangin Zelofehad'
    tanute gamta uh hi. </para>
  <para style="p"><verse number="11" style="v" />Bang hang hiam cih leh Zelofehad' tanu Mahlah,
    Tirzah, Hoglah, Milkah, leh Noah-te, a pate uh' sanggamte' tapate tawh kiteng uh hi. </para>
  <para style="p"><verse number="12" style="v" />Josef' ta Manasseh' tapate' innkuan sungah amaute
    in pasal nei uh a, a pate nam innkuan sungah amau' gamhluahte a kip hi. </para>
  <para style="p"><verse number="13" style="v" />Hihte pen Jerikho nai Jordan kiang Moab zanglei-ah
    Israel mite tungah Moses tung tawnin { Topa } in a piak thupiaknate leh ngeina kipte ahi hi. </para>
</usx>