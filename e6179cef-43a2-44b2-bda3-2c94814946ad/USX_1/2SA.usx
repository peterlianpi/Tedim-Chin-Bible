<?xml version="1.0" encoding="utf-8"?>
<usx version="2.0">
  <book code="2SA" style="id">2 Samuel</book>
  <para style="mt">2 Samuel</para>
  <chapter number="1" style="c" />
  <para style="p">
    <verse number="1" style="v" />Saul a sih khit, Amalek-te a thahna panin David a ciahkik ciangin
    Ziklag-ah David ni nih om hi. </para>
  <para style="p">
    <verse number="2" style="v" />A ni thum ni-in, a puan kikekin a lu tungah lei omin Saul'
    giahphual panin mi khat hong pai hi. David kiangah amah hong tun' ciangin leilakah pukin
    zahtakna a bawl hi. </para>
  <para style="p">
    <verse number="3" style="v" />David in ama kiangah, “Koi panin hong pai na hi hiam?” a ci hi.
    Tua ciangin amah in David kiangah, “Israel giahphual panin kong suakta hi,” a ci hi. </para>
  <para style="p">
    <verse number="4" style="v" />David in ama kiangah, “Bangci bang ahi hiam? Hong gen in,” a ci
    hi. Tua ciangin amah in dawngin, “Giahphual panin mite tai a, mi tampi zong pukin si uh hi. Saul
    leh a tapa Jonathan zong a si hi,” a ci hi. </para>
  <para style="p">
    <verse number="5" style="v" />Tua ciangin David in ama kiangah a gen tangvalpa kiangah, “Saul
    leh a tapa Jonathan a sihna bangci theih na hi hiam?” a ci hi. </para>
  <para style="p">
    <verse number="6" style="v" />Tua ciangin tangvalpa in, “Gilboa Mual-ah ka omkha a, tua lai
    munah Saul a teipi tungah kingam hi. </para>
  <para style="p">
    <verse number="7" style="v" />Saul in a nunglam hong et ciangin kei hong mu-in hong sam hi.
    Keimah in ka dawng a, ‘Hih lai-ah om ing,’ ka ci hi. </para>
  <para style="p">
    <verse number="8" style="v" />Saul in kei kiangah, ‘Kua na hi hiam?’ hong ci hi. Keimah in Saul
    ka dawng a, ‘Kei, Amalek mi ka hi hi,’ ka ci hi. </para>
  <para style="p">
    <verse number="9" style="v" />Saul in kei kiangah, ‘Ka pangah ding in la kei hong that in; bang
    hang hiam cih leh gimna ka thuak a, ahi zongin ka naang lai hi,’ hong ci hi. </para>
  <para style="p">
    <verse number="10" style="v" />Tua ahih ciangin ama pangah dingin amah ka that hi; bang hang
    hiam cih leh amah a tuk khit ciangin nungta zolo taktak ding hi, ci-in ka thei hi. Tua ciangin a
    lu tungah a om kumpi lukhu leh a ban tungah a om a banbulh kong la a, tuate hih lai ka topa
    kiangah kong paipih hi,” a ci hi. </para>
  <para style="p">
    <verse number="11" style="v" />Tua ciangin David in ama puante lenin balkek a, amah tawh a om
    mite khempeuh in zong tua bangmahin a hih uh hi. </para>
  <para style="p">
    <verse number="12" style="v" />Tua ahih ciangin Saul, a tapa Jonathan, leh { Topa' } mi
    Israel-te hangin amaute thumin kap uh a, nitak dong an a tang uh hi; bang hang hiam cih leh gal
    sungah amaute si uh hi. </para>
  <para style="p">
    <verse number="13" style="v" />Tua ciangin David in ama kiangah thu a puak tangvalpa kiangah,
    “Koi panin hong pai na hi hiam?” a ci hi. Amah in dawngin, “Kei pen Amalek mi peemta khat' tapa
    ka hi hi,” a ci hi. </para>
  <para style="p">
    <verse number="14" style="v" />David in ama kiangah, “{ Topa' } sathau nilhpa a that dingin na
    khut na liik khiat ding na lauloh a bangci thu ahi hiam?” a ci hi. </para>
  <para style="p">
    <verse number="15" style="v" />Tua ciangin David in tangvalte khat samin, “Pai in; amah thatlum
    in,” a ci hi. Amah in tua thupuakpa sat a, amah a si hi. </para>
  <para style="p">
    <verse number="16" style="v" />Tua ciangin David in ama kiangah, “Nangma mawhna nangma lu tungah
    tung ta hen; bang hang hiam cih leh nangma kampau in nang' langkhatah teci pangin, ‘{ Topa' }
    sathau nilhpa ka that khin hi,’ na ci hi,” a ci hi. </para>
  <para style="p">
    <verse number="17" style="v" />Tua ciangin Saul leh a tapa Jonathan' hangin kah la phuakin David
    kap a, </para>
  <para style="p">
    <verse number="18" style="v" />amah in Judah mite tungah hih kah la a kihilhna ding thu a pia
    hi. Tua la pen sungah kigelh hi. Amah in: </para>
  <para style="p">
    <verse number="19" style="v" />“Israel aw, na minthan'na, na mual sangte tungah kithat! A
    vanglianpa bangci-in tuk! </para>
  <para style="p">
    <verse number="20" style="v" />Gath khua sungah gen kei in. Ashkelon kongzingah genthang kei in.
    Filistia numeite lungdam khading, dawibia numeite nuamin diang khading. </para>
  <para style="p">
    <verse number="21" style="v" />“No Gilboa mualte aw, daitui ahi a, guahtui ahi zongin, na tung
    uhah omsak kei un. Tui thukpi kilok zong omsak kei un! Bang hang hiam cih leh a vanglianpa' lum
    nin a, Saul' lum, sathau kinuhlo hi. </para>
  <para style="p">
    <verse number="22" style="v" />“Jonathan' thaltang gupha a, Saul' namsau zong kihtakhuai hi.
    Jonathan' thaltang guakkik lo a, Saul' namsau zong hong guakkik lo hi. </para>
  <para style="p">
    <verse number="23" style="v" />“Saul leh Jonathan, ki-it uh a, it-huai uh! A sih a hin'in amaute
    kikhenlo a, muvanlai sangin zaptel zaw uh a, humpinelkai sangin thahat zaw uh hi. </para>
  <para style="p">
    <verse number="24" style="v" />“No Israel numeite aw, Saul' hangin kap un. Puansan neel a silh,
    na puan tung uhah kizepna kham a suangte aw, ama hangin kap un. </para>
  <para style="p">
    <verse number="25" style="v" />“A vanglianpa bangci-in tuk galphual sungah! Jonathan aw, na mual
    sangte tungah nang hong kithat hi. </para>
  <para style="p">
    <verse number="26" style="v" />Nangma hangin ka lungkham hi, ka sanggam Jonathan; kei nong itna
    lamdang a, numei' itna sangin lianzaw hi. </para>
  <para style="p">
    <verse number="27" style="v" />“A vanglianpa bangci-in tuk, galhiamte bangci-in sia!” a ci hi. </para>
  <chapter number="2" style="c" />
  <para style="p">
    <verse number="1" style="v" />Hih hun khit ciangin David in { Topa } thu dong a, “Judah khuapi
    khat peuhpeuhah ka paito ding hiam?” a ci hi. { Topa } in ama kiangah, “Paito in,” a ci hi.
    David in, “Koi penah paito ding ka hi hiam?” a ci hi. Amah in, “Hebron-ah,” a ci hi. </para>
  <para style="p">
    <verse number="2" style="v" />Tua ahih ciangin tua lai-ah David paito a, ama zi nihte, Jezreel
    khua mi Ahinoam leh Karmel khua mi Nabal' zi meigongnu Abigail zong a pai uh hi. </para>
  <para style="p">
    <verse number="3" style="v" />David in amah tawh a om a mite, mi khempeuh a innkuanpih ciat tawh
    paipihto a, Hebron khua-ah amaute a teng uh hi. </para>
  <para style="p">
    <verse number="4" style="v" />Tua ciangin Judah mite hong pai-in amaute in tua lai munah Judah
    kumpi dingin David sathau a nilh uh hi. Amaute in David kiangah, “Saul a vuite pen Jabeshgilead
    mite hi,”ci-in a gen uh ciangin </para>
  <para style="p">
    <verse number="5" style="v" />Jabeshgilead mite kiangah David in kamtaite sawlin amaute kiangah,
    “Note in na topa uh Saul tungah thumanna lakin amah vui na hih manun { Topa } in note thupha
    hong pia ta hen! </para>
  <para style="p">
    <verse number="6" style="v" />Tu-in { Topa } in itna kip leh thumanna note tungah hong lak ta
    hen! Note hih bangin gamta na hih manun note tungah thuhoih kong bawl ding hi. </para>
  <para style="p">
    <verse number="7" style="v" />Tua ahih ciangin tu-in note kithakhauhsakin hang un; bang hang
    hiam cih leh na topa uh Saul si a, Judah mite in amau' tungah kumpi-in kei sathau hong nilh khin
    uh hi,” a ci hi. </para>
  <para style="p">
    <verse number="8" style="v" />Tu-in Ner' tapa Abner, Saul' galkapmangpa in Saul' tapa Ishbosheth
    la-in Mahanaim-ah paipih hi. </para>
  <para style="p">
    <verse number="9" style="v" />Amah in Gilead, Ashur, Jezreel, Efraim, Benjamin, leh Israel
    khempeuh tungah kumpi-in amah bawl hi. </para>
  <para style="p">
    <verse number="10" style="v" />Israel-te tungah uk dingin a kipatin Saul' tapa Ishbosheth kum
    sawmli pha a, amah in kum nih sung uk hi. Ahih hangin Judah minamte in David' nung zui uh hi. </para>
  <para style="p">
    <verse number="11" style="v" />Judah minamte tungah kumpi-in Hebron-ah David kum sagih leh kha
    guk sung a om hi. </para>
  <para style="p">
    <verse number="12" style="v" />Ner' tapa Abner leh Saul' tapa Ishbosheth' nasemte Mahanaim panin
    Gibeon-ah paikhia uh hi. </para>
  <para style="p">
    <verse number="13" style="v" />Zeruiah' tapa Joab leh David' nasemte paikhia-in Gibeon bualah
    amaute dawntuah uh hi. Amaute bual langkhatah, adang khatte a bual langkhatah tu uh hi. </para>
  <para style="p">
    <verse number="14" style="v" />Tua ciangin Abner in Joab kiangah, “Tangvalte ding sakin eite'
    mai-ah kimawlsak ni,” a ci hi. Joab in, “Amaute dingsak in,” a ci hi. </para>
  <para style="p">
    <verse number="15" style="v" />Tua ciangin amaute dingin galkah uh a, Benjamin leh Saul' tapa
    Ishbosheth-a' dingin sawmlenih, leh David' nasemte zong sawmlenih mah ahi hi. </para>
  <para style="p">
    <verse number="16" style="v" />Tua ciangin alang ciat uh lutang lenin, a namsau tawh alangpa
    dawt ciat uh hi. Tua ahih ciangin amaute tukkhawm uh hi. Tua ahih manin Gibeon-ah a om tua mun
    pen Helkathhazzurim kici hi. </para>
  <para style="p">
    <verse number="17" style="v" />Tua ni-in galkidona nasia mahmah a, Abner leh Israel mite David'
    nasemte in zo uh hi. </para>
  <para style="p">
    <verse number="18" style="v" />Zeruiah' tapa thumte, Joab, Abishai, leh Asahel, tua lai-ah om uh
    hi. Asahel pen Syria sakhi lee bangin a khe manlang hi. </para>
  <para style="p">
    <verse number="19" style="v" />Asahel in Abner delh a, amah a delh laitakin Abner a zuihna-ah
    pial hetloin delh paisuak hi. </para>
  <para style="p">
    <verse number="20" style="v" />Tua ciangin Abner in a nung enin, “Asahel aw, nang na hi hiam?” a
    ci hi. Amah in dawngin, “Keimah ka hi hi,” a ci hi. </para>
  <para style="p">
    <verse number="21" style="v" />Abner in ama kiangah, “Na taklamah ahi a, na veilamah ahi zongin
    kihei in la, tangvalte khatpeuh manin a na sut in,” a ci hi. Ahih hangin amah a zuihna panin
    Asahel piallo hi. </para>
  <para style="p">
    <verse number="22" style="v" />Tua ciangin Abner in Asahel kiangah, “Keimah zuihna panin pial
    in; bang hangin nang lei-ah hong vatgawp ding ka hi hiam? Nang hong vatgawp leng na sanggampa
    Joab' mai-ah ka maitang bangci lak ding ka hi hiam?” a ci kik hi. </para>
  <para style="p">
    <verse number="23" style="v" />Ahih hangin amah lampial nuamlo hi. Tua ahih ciangin Abner in a
    teipi tong lamin a gil khawh a, a nungah a teipi lengsuak hi. Tua ciangin amah tukin tua phualah
    a si hi. Asahel tukin a sihna munah a pai mi khempeuh tangloin a ding uh hi. </para>
  <para style="p">
    <verse number="24" style="v" />Ahih hangin Joab leh Abishai in Abner delh ding kipan uh hi. Ni a
    tum laitakin Gibeon gamlak paina lampi-a om Giah mai-ah a kikhung Ammah mual a tung uh hi. </para>
  <para style="p">
    <verse number="25" style="v" />Tua ciangin Abner a pawlpih Benjamin-te kikaikhawm uh a, amaute
    pawlkhat suakin mual dawn khatah a pang uh hi. </para>
  <para style="p">
    <verse number="26" style="v" />Tua ciangin Abner in Joab samin, “Mi hih bangin kithat lai ding
    ahi hiam? A tawpna-ah a haksat zawkna ding theilo na hi hiam? A sanggamte uh a delhna panin na
    mite a kiheina dingin na thupiak ding bangtan sawtlai ding ahi hiam?” a ci hi. </para>
  <para style="p">
    <verse number="27" style="v" />Tua ciangin Joab in, “Pasian a nungta ahih mah bangin, hong paulo
    hi lecin, a sanggamte uh a delhna panin zingsang mateng mite khawllo taktak ding uh hi,” a ci
    hi. </para>
  <para style="p">
    <verse number="28" style="v" />Tua ahih ciangin Joab in peengkul tum hi. Mi khempeuh khawl a,
    Israel-te delh nawnloin amaute in do nawnlo uh hi. </para>
  <para style="p">
    <verse number="29" style="v" />Tua ciangin Abner leh a mite Arabah kantanin tua zan tawntung pai
    uh hi. Amaute in Jordan kantan uh a, sun ma sungteng pai-in Mahanaim tung uh hi. </para>
  <para style="p">
    <verse number="30" style="v" />Abner a delhna panin Joab ciahkik hi. Amah in mi khempeuh a
    kaihkhop khit ciangin Asahel simlohin David' nasemte mi sawmkualekua kisam hi. </para>
  <para style="p">
    <verse number="31" style="v" />Ahih hangin David' nasemte in Abner-a' ahi Benjamin-te mihing za
    thum leh sawmguk that uh hi. </para>
  <para style="p">
    <verse number="32" style="v" />Tua ciangin amaute in Asahel la-in Bethlehem-ah a om ama pa'
    hanah a vui uh hi. Tua ciangin Joab leh a mite zan tawntung pai uh a, Hebron-ah khua a vak hi. </para>
  <chapter number="3" style="c" />
  <para style="p">
    <verse number="1" style="v" />Saul' innkuan leh David' innkuante' kikalah sauveipi galkidona om
    hi. David thahat semsem a, Saul thanem semsem hi. </para>
  <para style="p">
    <verse number="2" style="v" />Hebron-ah David' tapate suak hi: A tacil pen Jezreel khuami
    Ahinoam tawh a neih Ammon ahi hi. </para>
  <para style="p">
    <verse number="3" style="v" />A ta nihna pen Karmel khua mi Nabal' zi meigongnu Abigail tawh a
    neih Khileab ahi hi. A thumna pen Geshur kumpipa Talmai' tanu Maakah' tapa Absalom ahi hi. </para>
  <para style="p">
    <verse number="4" style="v" />A lina pen Haggith' tapa Adonijah ahi hi. A ngana pen Abital' tapa
    Shefatiah ahi hi. </para>
  <para style="p">
    <verse number="5" style="v" />A gukna pen David' zi Eglah ta Ithream ahi hi. Hihte pen Hebron
    khua-ah David' sung pan a suak ahi hi. </para>
  <para style="p">
    <verse number="6" style="v" />Saul innkuan leh David innkuante a kisim sungin Saul' innkuan
    sungah Abner hong thahat semsem hi. </para>
  <para style="p">
    <verse number="7" style="v" />Tu-in Saul in Aiah' tanu Rizpah min nei zineu khat nei hi.
    Ishbosheth in Abner' kiangah, “Bang hangin ka pa' zineu luppih na hi hiam?” a ci hi. </para>
  <para style="p">
    <verse number="8" style="v" />Tua ciangin Ishbosheth' thugennate hangin Abner heh mahmah a, “Kei
    pen Judah mite-a' dingin ui bang lel ka hi hiam? Keimah in na pa Saul' innkuante, a sanggam
    pasalte, leh a lawmte tungah tuni dongin thumanna ka lak lai a, David' khutsungah note kong pia
    nai kei hi. Ahi zongin tuni-in nang in numei khat lel tawh kisai-in kei nong mawhsak hi. </para>
  <para style="p">
    <verse number="10" style="v" />Saul' innkuan panin kumpi gam khinin, Dan panin Beersheba dong
    Israel leh Judah-te tungah David' kumpi tokhom phuh ding { Topa } in ama tungah a ciamsa thu
    David-a' dingin ka tun'sak kei taak leh Pasian in keimah Abner hong dawm kei ta hen,” a ci hi. </para>
  <para style="p">
    <verse number="11" style="v" />Ishbosheth in kam khatin zong Abner dawng ngamlo hi; bang hang
    hiam cih leh amah in Abner kihta hi. </para>
  <para style="p">
    <verse number="12" style="v" />Tua ciangin Abner in Hebron-a David kiangah kamtaite sawlin, “Hih
    gam kua in uk ding ahi hiam? Kei tawh thuciamna hong bawl in. Israel-te khempeuh nang kiangah a
    paipih dingin keimah kong pang ding hi,” a ci hi. </para>
  <para style="p">
    <verse number="13" style="v" />Amah in, “Pha hi; nang tawh thuciamna khat ka bawl ding hi. Ahih
    hangin nang' tung panin na khat ka kisam hi. Tua pen, kei tawh a kimu dingin nong pai ciangin
    Saul' tanu Mikhal nong paipih masak kei leh ka mai na mu kei ding hi,” a ci hi. </para>
  <para style="p">
    <verse number="14" style="v" />Tua ciangin David in Saul' tapa Ishbosheth kiangah kamtaite
    sawlin, “Filistia-te' vundawn za khatin ka leisa ka zi Mikhal hong pia in,” a ci hi. </para>
  <para style="p">
    <verse number="15" style="v" />Tua ciangin Ishbosheth in mi sawlin ama pasal, Laish tapa Paltiel
    kiang panin amah a la hi. </para>
  <para style="p">
    <verse number="16" style="v" />Ahih hangin a pasal in amah zui-in, Bahurim paina lam tawntung
    ama nungah a kap hi. Tua ciangin Abner in ama kiangah, “Pai in; ciahkik in,” a ci hi. Tua
    ciangin amah ciahkik hi. </para>
  <para style="p">
    <verse number="17" style="v" />Tua ciangin Abner in Israel upate tawh thu kikumin, “A beisa
    tawlkhat sungteng note tungah kumpi dingin David na zong uh hi. </para>
  <para style="p">
    <verse number="18" style="v" />Tu-in taksuak sak un. Bang hang hiam cih leh { Topa } in David
    tungah kam ciamin, ‘Ka nasempa David' khut tawh Filistia-te' khutsung pan leh amau' galte
    khempeuh' khutsung panin ka mi Israel-te ka honkhia ding hi,’ ci hi,” a ci hi. </para>
  <para style="p">
    <verse number="19" style="v" />Abner in Benjamin-te tungah zong thu gen hi. Tua ciangin
    Israel-te leh Benjamin-te khempeuh in tua bangin hih ding hoih hi, ci-in a ngaihsutna uh
    Hebron-a David' kiangah a gen dingin Abner a pai hi. </para>
  <para style="p">
    <verse number="20" style="v" />Hebron-a David kiangah mihing sawmnih tawh Abner a pai ciangin,
    Abner leh amah tawh a om mite-a' dingin David in pawi khat a kham hi. </para>
  <para style="p">
    <verse number="21" style="v" />Tua ciangin Abner in David kiangah, “Amaute in nang tawh
    thuciamna a bawl theihna ding leh na deih bangin amaute khempeuh tungah na uk theihna dingin
    keimah dingin ka to kumpipa kiangah Israel-te khempeuh ka kaikhawm ding hi,” a ci hi. Tua ahih
    ciangin David in Abner sawkhia a, amah zong lung nuamin a pai hi. </para>
  <para style="p">
    <verse number="22" style="v" />Tua khit phetin a galsimna panun David' nasemte Joab tawh hong
    tung uh a, amaute in na tampi hong ciahpih uh hi. Ahih hangin Hebron khuasung David kiangah
    Abner na om nawnlo hi; bang hang hiam cih leh David in amah sawlkhia khin a, amah lungnuamin
    ciah khinzo hi. </para>
  <para style="p">
    <verse number="23" style="v" />Joab leh amah tawh a om galkap khempeuh hong tun' ciangin Joab
    kiangah, “Kumpipa' kiangah Ner' tapa Abner hong pai a, lungnuam takin amah ciahkhiasak khin hi,”
    ci-in kigen hi. </para>
  <para style="p">
    <verse number="24" style="v" />Tua ciangin kumpipa kiangah Joab pai-in, “Bang hih na hi hiam? Na
    kiangah Abner hong pai hi. Nang in amah sawlkhia-in amah a ciahkhiat khitna bang thu ahi hiam? </para>
  <para style="p">
    <verse number="25" style="v" />Nang hong khem ding, na pusuahna leh na sungtumna a thei ding,
    leh na hihna khempeuh a thei dingin Ner' tapa Abner' hong paina na thei hi,” a ci hi. </para>
  <para style="p">
    <verse number="26" style="v" />David' omna panin Joab a paikhiat ciangin, amah in Abner' nungah
    kamtaite sawl a, amaute in Sirah Tuibem panin amah hong paipih kik uh hi. Ahih hangin David in
    tua thu theilo hi. </para>
  <para style="p">
    <verse number="27" style="v" />Hebron-ah Abner hong paikik ciangin, Joab in amah tawh a kituam
    ho dingin kulhkongpi pamah paikhiatpih a, a sanggampa Asahel' phulakna-in amah in a gil sun a,
    tua ciangin a si hi. </para>
  <para style="p">
    <verse number="28" style="v" />Tua khit, David in tua thu a zak ciangin amah in, “Ner' tapa
    Abner a kithahna hangin { Topa' } mai-ah keimah leh ka kumpi gam, a tawntungin mawhbaanglo hi. </para>
  <para style="p">
    <verse number="29" style="v" />Joab lu tung leh ama innkuante khempeuh tungah tu ta hen! Joab'
    innkuante nin paikhia a nei mi ahi a, a phak mi ahi a, ciangkhut khun mi ahi a, namsau tawh a
    kithat mi ahi a, annek ding a neilo mi tawh ahi zongin kilawi ngei kei ta hen!” a ci hi. </para>
  <para style="p">
    <verse number="30" style="v" />Tua bangin Joab leh a sanggampa Abishai in Abner that uh hi; bang
    hang hiam cih leh amah in Gibeon-a galkidona-ah a sanggampa uh Asahel thahsak hi. </para>
  <para style="p">
    <verse number="31" style="v" />Tua ciangin David in Joab leh amah tawh a om mi khempeuh kiangah,
    “Na puan uh balkekin puanhampi silh un la, Abner' mai-ah kap un,” a ci hi. Kumpipa David in
    hankuang a zui hi. </para>
  <para style="p">
    <verse number="32" style="v" />Amaute in Hebron-ah Abner vui uh a, Abner' hanah kumpipa a kap
    hi. Tua ciangin mi khempeuh zong a kap uh hi. </para>
  <para style="p">
    <verse number="33" style="v" />Tua ciangin Abner' hangin kumpipa in kah la-in, “Mi haipa a sih
    bangin Abner si ding ahi hiam? </para>
  <para style="p">
    <verse number="34" style="v" />Na khutte kihenlo a, na khete kol kibulhlo hi. Mi gilote' thah
    bangin nang na si hi,” a ci hi. Tua ciangin mi khempeuh ama hangin kap kik uh hi. </para>
  <para style="p">
    <verse number="35" style="v" />Tua ciangin ni a omlai-in anne dingin David a zol dingin mi
    khempeuh hong pai uh a, ahih hangin David kiciamin, “Ni a tum matengin an ahi a, na khat
    peuhpeuh ahi zongin ka ciap taak leh Pasian in kei hong dawm kei ta hen!” a ci hi. </para>
  <para style="p">
    <verse number="36" style="v" />Tua ciangin mi khempeuh in tua thu thei uh a, tua in amaute
    lungdamsak hi. Kumpipa' sep khempeuh in mi khempeuh lungdamsak hi. </para>
  <para style="p">
    <verse number="37" style="v" />Tua ahih ciangin Ner' tapa Abner thah ding kumpipa' deihna ahih
    lohlam tua ni-in mi khempeuh leh Israel-te khempeuh in thei uh hi. </para>
  <para style="p">
    <verse number="38" style="v" />Tua ciangin kumpipa in a nasemte kiangah, “Tuni-in Israel-te
    sungah ulian ahi milian khat a tukna theilo na hi uh hiam? </para>
  <para style="p">
    <verse number="39" style="v" />Sathau kinilh kumpipa hinapi-in tuni-in ka tha a neem hi.
    Zeruiah' ta hih mite kei-a' dingin haksa lua hi. Gamtatsiapa a gitlohna bangin { Topa } in thuk
    ta hen!” a ci hi. </para>
  <chapter number="4" style="c" />
  <para style="p">
    <verse number="1" style="v" />Saul' tapa Ishbosheth in Hebron-ah Abner a sihna thu a zak ciangin
    a tha kiam a, Israel-te khempeuh lungkia hi. </para>
  <para style="p">
    <verse number="2" style="v" />Saul' tapa in galsim pawlte a makai mi nih nei hi. Khatpa' min
    Baanah hi-in, adang khatpa' min Rekhab hi a, Beeroth khua pan Benjamin mi Rimmon' tapate ahi uh
    hi. (Bang hang hiam cih leh Beeroth zong Benjamin-a'-in kisim hi. </para>
  <para style="p">
    <verse number="3" style="v" />Beeroth mite Gittaim-ah tai uh a, tuni dongin tua lai-ah peemta-in
    om uh hi.) </para>
  <para style="p">
    <verse number="4" style="v" />Saul' tapa Jonathan in a khezaw tapa khat nei hi. Jezreel panin
    Saul leh Jonathan' thu hong tun'in amah kum nga pha hi. Amah a cingnu in amah la-in taipih a,
    tuanu a nawhtaina lamin naupang kia-in a khe zaw hi. Ama min Mefibosheth ahi hi. </para>
  <para style="p">
    <verse number="5" style="v" />Tu-in Beeroth mi Rimmon' tapate Rekhab leh Baanah dingkhia uh a,
    sun nisat hun pawlin Ishbosheth' inn-ah a sun tawlngak laitakin hong tung uh hi. </para>
  <para style="p">
    <verse number="6" style="v" />Inn kongcingnu mangbuh a su khin hi a, a lusuk suakin ihmu hi. Tua
    ahih ciangin Rekhab leh a sanggampa Baanah simlut uh hi. </para>
  <para style="p">
    <verse number="7" style="v" />Amaute innsungah a tun' uh ciangin a lupna deisung a lupna tungah
    Ishbosheth lumin a om laitakin amaute in amah satin that uh a, a lu tan uh hi. Amaute in ama lu
    la-in Arabah lam tawnin zan tawntung pai uh a, </para>
  <para style="p">
    <verse number="8" style="v" />Ishbosheth' lutang Hebron-a David' kiang tun'pih uh hi. Amaute in
    kumpipa kiangah, “Hih lai-ah, thah dingin nang a hong zong, na gal Saul' tapa Ishbosheth' lutang
    om hi. { Topa } in tuni-in Saul leh a suanlekhakte tungah kote' to kumpipa-a' dingin hong
    thuksak hi,” a ci uh hi. </para>
  <para style="p">
    <verse number="9" style="v" />Ahih hangin David in Beeroth mi Rimmon' tapate Rekhab leh a
    sanggampa Baanah dawngin, “Haksatna khempeuh panin ka nuntakna hong honkhia { Topa } a nungta
    ahih mah bangin, </para>
  <para style="p">
    <verse number="10" style="v" />mi khat in kei kiangah, ‘En in, Saul si hi,’ ci-in hong gen
    ciangin, amah thuhoih puakin kingaihsun a, ama thu puak thaman ka piakna-in amah manin Ziklag-ah
    ka that hi. </para>
  <para style="p">
    <verse number="11" style="v" />Migilote in a thuman mi khat ama innsung a lupna tungah a thah
    ciangin note' tungah ama phu hong la-in, leitung panin note hong susiazaw kan ding hilo ahi
    hiam?” a ci hi. </para>
  <para style="p">
    <verse number="12" style="v" />Tua ciangin David in a tangvalte thu pia a, tangvalte in amaute
    thatin a khut leh a khete sattan uh a, Hebron-a bual gei-ah amaute khai uh hi. Ahih hangin
    amaute in Ishbosheth' lutang la-in Hebron-a Abner' hanah a vui uh hi. </para>
  <chapter number="5" style="c" />
  <para style="p">
    <verse number="1" style="v" />Tua ciangin Israel minamte khempeuh Hebron-a David kiangah hong
    pai-in, “En in, kote pen nangma guh leh nangma sa ka hi uh hi. </para>
  <para style="p">
    <verse number="2" style="v" />A beisa hunte-ah, kote tungah Saul kumpi ahih laitakin Israel-te
    kuan khiatpihin a ciahpihpa pen nangmah na hi hi. { Topa } in nangma kiangah, ‘Nang pen keima mi
    Israel-te a cingpa hi-in, Israel-te tungah ulian na hi ding hi,’ hong ci hi,” a ci uh hi. </para>
  <para style="p">
    <verse number="3" style="v" />Tua ahih ciangin Israel upate khempeuh Hebron-a kumpipa kiangah
    hong pai uh hi. Kumpipa David in amaute tawh { Topa' } mai Hebron-ah thuciamna khat bawl a,
    amaute in Israel-te tungah kumpi-in David sathau a nilh uh hi. </para>
  <para style="p">
    <verse number="4" style="v" />Gam uk dingin a kipatin David kum sawmthum pha a, amah in kum
    sawmli sung uk hi. </para>
  <para style="p">
    <verse number="5" style="v" />Hebron panin kum sagih leh kha guk sung Judah gamsung uk a,
    Jerusalem panin kum sawmthumlethum sung Israel-te khempeuh leh Judah gam a uk hi. </para>
  <para style="p">
    <verse number="6" style="v" />Tua ciangin kumpipa leh a mite tua gama teng Jebus mite a sim
    dingin Jerusalem-ah pai uh a, amaute in David kiangah, “Kote nong zo vet kei ding hi; mittaw leh
    khebaite nangawn in nang hong notkhiazo ding uh hi,” a ci uh hi. “Hih lai-ah David hong paizo
    peuhmahlo ding hi,” ci-in ngaihsun uh hi. </para>
  <para style="p">
    <verse number="7" style="v" />Ahi zongin David in kumpipa' khua ahi Zion munmuan'huai la hi. </para>
  <para style="p">
    <verse number="8" style="v" />Tua ciangin David in tua ni-in, “Jebus mite a vatgawp nuam
    peuhmah, keimah David in ka muhdah zahin a mudah mi peuhmah, tua khebaite leh mittawte a sim
    dingin tuizawl dungah pai ta hen,” a ci hi. Tua ahih ciangin, “Mittawte leh khebaite { Topa' }
    inn sungah lutlo ding hi,” kici hi. </para>
  <para style="p">
    <verse number="9" style="v" />Tua ciangin munmuan'huai sungah David tengin David khuapi ci-in
    min a phuak hi. Tua ciangin David in Millo panin biakinn lamah khuapi lam hi. </para>
  <para style="p">
    <verse number="10" style="v" />David lian semsem hi; bang hang hiam cih leh Vanglian Pasian, {
    Topa } in amah ompih hi. </para>
  <para style="p">
    <verse number="11" style="v" />Tua ciangin Taia kumpipa Hiram in kamtaite leh taamtak singte,
    leh David-a' dingin inn khat a lamsak khutsiamte, leh leilesuang innlam a siamte zong a puak hi. </para>
  <para style="p">
    <verse number="12" style="v" />Tua ciangin David in Israel-te' tungah kumpi-in { Topa } in amah
    a kipsak khitna leh Israel mite' hangin ama kumpi gam a liatsakna a phawktel hi. </para>
  <para style="p">
    <verse number="13" style="v" />Hebron panin hong tun' khit ciangin David in Jerusalem panin
    zineute leh zite lathuah lai a, David' tanute leh tapate piangthuah lai hi. </para>
  <para style="p">
    <verse number="14" style="v" />Jerusalem-ah a neih a tate' min: Shammua, Shobab, Nathan,
    Solomon, </para>
  <para style="p">
    <verse number="15" style="v" />Ibhar, Elishua, Nefeg, Jafia, </para>
  <para style="p">
    <verse number="16" style="v" />Elishama, Eliada, leh Elifelet ahi hi. </para>
  <para style="p">
    <verse number="17" style="v" />Israel-te tungah kumpi-in David sathau a kinilh khitna thu
    Filistia-te in a zak uh ciangin David a man dingin Filistia-te khempeuh kuanto uh hi. Ahih
    hangin David in tua thu za-in munmuan'huai-ah paisuk hi. </para>
  <para style="p">
    <verse number="18" style="v" />Tu-in Filistia-te hong pai-in Refaim kuamsung dim uh hi. </para>
  <para style="p">
    <verse number="19" style="v" />Tua ciangin David in { Topa } thu dongin, “Filistia-te do-in ka
    kuanto ding hiam? Keima khutsungah amaute na hong pia ding hiam?” a ci hi. { Topa } in David
    kiangah, “Kuanto in; bang hang hiam cih leh na khutsungah Filistia-te kong pia taktak ding hi,”
    a ci hi. </para>
  <para style="p">
    <verse number="20" style="v" />Tua ciangin Baalperazim-ah David hong pai-in David in tua lai-ah
    amaute a zo hi. Tua ciangin amah in, “Tuikhang in a phulkhap bangin { Topa } in ka mai-ah ka
    galte phukham hi,” a ci hi. Tua ahih ciangin tua mun Baalperazim ci-in min kiphuak hi. </para>
  <para style="p">
    <verse number="21" style="v" />Filistia-te in tua lai-ah a milimte uh nusia uh a, David leh a
    mite in tuate a puakhia uh hi. </para>
  <para style="p">
    <verse number="22" style="v" />Tua ciangin Filistia-te hong kuantokik lai-in Refaim kuamsung dim
    khin uh hi. </para>
  <para style="p">
    <verse number="23" style="v" />David in { Topa } thu a dot ciangin amah in, “Na kuanto kei ding
    hi; amaute' nung lamah kual pai in la, lungli kungte gal panin amaute hih in. </para>
  <para style="p">
    <verse number="24" style="v" />Lungli kungte' dawnah lampaina kheging na zak ciangin na tha saan
    in; bang hang hiam cih leh Filistia galkapte a vatgawp dingin na mai-ah { Topa } pai hi,” a ci
    hi. </para>
  <para style="p">
    <verse number="25" style="v" />Tua ciangin { Topa } in amah a thupiak bangin David in hih a,
    Geba panin Gezer ciangdong Filistia-te a vatgawp hi. </para>
  <chapter number="6" style="c" />
  <para style="p">
    <verse number="1" style="v" />David in Israel-te a kiteelkhia mi tul sawmthum khawmkik hi. </para>
  <para style="p">
    <verse number="2" style="v" />Tua ciangin David in kherub-te tungah a tu, Vanglian { Topa' } min
    tawh a kisam Pasian' Thuciamna Singkuang tua mun panin a paipihto dingin amah tawh a om mi
    khempeuh tawh Baalejudah-ah a pai hi. </para>
  <para style="p">
    <verse number="4" style="v" />Amaute in leeng thak khat tungah Pasian' Thuciamna Singkuang pua
    uh a, mualtunga om Abinadab' inn panin paikhiatpih uh hi. Abinadab' tapate Uzzah leh Ahio in
    leeng thak tungah Pasian' Thuciamna Singkuang koihin hawl uh a, Thuciamna Singkuang mai-ah Ahio
    a pai hi. </para>
  <para style="p">
    <verse number="5" style="v" />Tua ciangin David leh Israel mite khempeuh in { Topa' } mai-ah a
    tha neih zahun la sa-in, laia khausai lasaknate, harp khausai lasaknate, khuangneute,
    kuangtuahte, leh daltuahte tumin lungdamin a lam uh hi. </para>
  <para style="p">
    <verse number="6" style="v" />Nakon' ancilna mun a tun' uh ciangin bawngtalte muktu ahih manin
    Uzzah in Pasian' Thuciamna Singkuang lamah a khut zanin len kha hi. </para>
  <para style="p">
    <verse number="7" style="v" />Tua ciangin Uzzah tungah { Topa } hong sinso hi. Amah in Thuciamna
    Singkuang lamah a khut zan ahih manin Pasian in tua lai-ah amah vatlum a, Pasian' Thuciamna
    Singkuang gei-ah amah si hi. </para>
  <para style="p">
    <verse number="8" style="v" />{ Topa } in Uzzah gimpia ahih manin David heh hi. Tuni dongin tua
    mun pen Perezuzzah kici hi. </para>
  <para style="p">
    <verse number="9" style="v" />Tua ahih ciangin tua ni-in David in { Topa } kihta hi. Amah in, “{
    Topa' } Thuciamna Singkuang bangci-in ka kiangah hong tung thei ding ahi hiam?” a ci hi. </para>
  <para style="p">
    <verse number="10" style="v" />Tua ahih ciangin David khuapi sungah { Topa' } Thuciamna
    Singkuang a paipih ding David utlo a, Gath khua mi Obededom' inn-ah paipih hi. </para>
  <para style="p">
    <verse number="11" style="v" />{ Topa' } Thuciamna Singkuang Gath khua mi Obededom' inn sungah
    kha thum sung om a, { Topa } in Obededom leh a innkuan khempeuh thupha a pia hi. </para>
  <para style="p">
    <verse number="12" style="v" />Tua ciangin Kumpi David kiangah, “Pasian' Thuciamna Singkuang
    hangin { Topa } in Obededom innkuan leh ama neih khempeuh thupha pia hi,” ci-in kigen hi. Tua
    ahih ciangin David pai-in Obededom' inn panin David khuapi-ah lungdamna tawh Pasian' Thuciamna
    Singkuang paipihto hi. </para>
  <para style="p">
    <verse number="13" style="v" />{ Topa' } Thuciamna Singkuang a puate kal guk a suan khit ciangin
    amah in a puate tawlkhat khawlsakin bawngtal khat leh bawngno thau khat biakna-in a pia hi. </para>
  <para style="p">
    <verse number="14" style="v" />Tua ciangin a tha neih khempeuh tawh { Topa' } mai-ah David lam
    hi. David in saihadial siampipuan khat silh hi. </para>
  <para style="p">
    <verse number="15" style="v" />Tua ahih ciangin David leh Israel mi khempeuh in otna leh saki
    tumna awging tawh { Topa' } Thuciamna Singkuang paipihto uh hi. </para>
  <para style="p">
    <verse number="16" style="v" />{ Topa' } Thuciamna Singkuang David khuapi sung hong tun'
    laitakin tawlet panin Saul tanu a zi Mikhal hong khuadak a, { Topa' } mai-ah Kumpi David diangin
    a lam mu hi. Tuanu in a lungsim sungah amah simmawh hi. </para>
  <para style="p">
    <verse number="17" style="v" />Tua ciangin amaute in { Topa' } Thuciamna Singkuang hong tumpih
    uh a, David in ama-a' dingin a lamsak puanbuk sung ama mun dingah a koih hi. Tua ciangin David
    in { Topa' } mai-ah meihal biaknate leh thunuama biaknate a pia hi. </para>
  <para style="p">
    <verse number="18" style="v" />David in meihal biaknate leh thunuama biaknate a piak khit
    ciangin amah in Vanglian { Topa' } min tawh mite thupha pia a, </para>
  <para style="p">
    <verse number="19" style="v" />Israel mihon buppi, mi khempeuh, numei leh pasalte tungah anlum
    pheng khat, sa baak khat, leh leenggahkeu pheng khat ciat a pia hi. Tua ciangin mi khempeuh a
    inn ciat uhah a ciah uh hi. </para>
  <para style="p">
    <verse number="20" style="v" />Tua ciangin a innkuante thupha a pia dingin David a ciah hi. Ahih
    hangin David a dawn dingin Saul' tanu Mikhal hong paikhia a, “Tuni-in Israel kumpipa, mi
    mawkmawkte khat maizum loin a guak om bangin, a nasemte' numeite' muhna-ah tuni-in a tangguakin
    omin, amahmah bangci kipahtawi ahi hiam?” a ci hi. </para>
  <para style="p">
    <verse number="21" style="v" />Tua ciangin David in Mikhal kiangah, “{ Topa' } mi Israel-te
    tungah ulian dingin a hong koih dingin na pa leh a innkuan khempeuhte sangin kei a hong teelzaw
    { Topa' } mai ahi hi. Keimah in { Topa' } mai-ah lungdamna ka bawl ding hi. </para>
  <para style="p">
    <verse number="22" style="v" />Hih sangin a simmawhhuai zaw-in ka kibawl lai ding a, nangma mit
    bekah a ginalo ka hi ding hi. Ahih hangin nangma gen numeite in keimah hong pahtawi ding uh hi,”
    a ci hi. </para>
  <para style="p">
    <verse number="23" style="v" />Tua ahih ciangin Saul' tanu Mikhal in a sih ni dongin ta nei thei
    nawnlo hi. </para>
  <chapter number="7" style="c" />
  <para style="p">
    <verse number="1" style="v" />Tu-in kumpipa ama inn sungah tengin { Topa } in ama kiima a galte
    khempeuh panin tawlngakna a piak khit ciangin, </para>
  <para style="p">
    <verse number="2" style="v" />kumpipa in kamsang Nathan kiangah, “Tu-in thei in; keimah taamtak
    inn hoih sungah ka om a, ahih hangin Pasian' Thuciamna Singkuang puanbuk sungah omlai hi,” a ci
    hi. </para>
  <para style="p">
    <verse number="3" style="v" />Tua ciangin Nathan in kumpipa kiangah, “Pai in; na lungsima om
    khempeuh hih in; bang hang hiam cih leh { Topa } in hong ompih hi,” a ci hi. </para>
  <para style="p">
    <verse number="4" style="v" />Ahih hangin tua zan mahin Nathan kiangah { Topa' } thu hong tung
    a, </para>
  <para style="p">
    <verse number="5" style="v" />“Pai in la ka nasempa David kiangah gen in. ‘{ Topa } in hih
    bangin ci hi: Ten'na ding biakinn khat hong lamsak ding na hi hiam? </para>
  <para style="p">
    <verse number="6" style="v" />Israel mite Egypt panin ka paikhiatpih toh ni-a kipan tuni dongin
    biakinn sungah ka om nai kei a, puanbuk sungah omin ka pai kawikawi hi. </para>
  <para style="p">
    <verse number="7" style="v" />Israel mite khempeuh tawh ka painasa mun khempeuhah, ka mi
    Israel-te a cing dingin ka piak thukhente khat peuhpeuh tungah, “Bang hangin taamtak biakinn
    hoih hong lamsaklo na hi hiam?” ci-in kam khat beek gen ngei ka hi hiam?’ ci hi. </para>
  <para style="p">
    <verse number="8" style="v" />“Tua ahih ciangin tu-in ka nasempa David kiangah hih bangin na gen
    ding hi. ‘Vanglian { Topa } in hih bangin ci hi: Ka mi Israel-te tungah ulian dingin lonona mun,
    tuute na zuihna panin nang kong la hi. </para>
  <para style="p">
    <verse number="9" style="v" />Na paina peuhpeuhah nang tawh kong om a, na galte khempeuh ka hong
    zosak hi. Leitung miliante' min khat mah bangin nang-a' dingin min lian khat kong bawlsak ding
    hi. </para>
  <para style="p">
    <verse number="10" style="v" />Keimah in ka mi Israel-te-a' dingin mun khat ka seh ding a, amau'
    munah amaute tengin a kinawngkaisak nawnlohna dingin amaute ka phut ding hi. Nidanga bangin mi
    ngongtatte in, </para>
  <para style="p">
    <verse number="11" style="v" />ka mi Israel-te tungah thukhente ka koih khit zawh, amaute gimsak
    nawnlo ding hi. Na galte khempeuh panin nang tungah tawlngakna kong pia ding hi. Tua thamloin {
    Topa } in nang-a' dingin suanlekhak hong bawlsak ding nang tungah { Topa } in gen hi. </para>
  <para style="p">
    <verse number="12" style="v" />Na pu na pate' kiang na zuat ni ciangin, nangma sung panin hong
    suakkhia ding na tapa nangma nungah ka khangsak ding a, keimah in ama kumpi gam ka kipsak ding
    hi. </para>
  <para style="p">
    <verse number="13" style="v" />Amah in keima min dingin biakinn khat lam ding a, keimah in ama
    kumpi gam tokhom a tawntungin ka kipsak ding hi. </para>
  <para style="p">
    <verse number="14" style="v" />Kei pen ama pa ka hi ding a, amah pen keima tapa hi ding hi. Amah
    in mawhna a bawl ciangin, keimah in mite' ciangduai tawh amah ka thuhilh ding hi. </para>
  <para style="p">
    <verse number="15" style="v" />Ahih hangin nangma ma-a ka hepkhiat Saul' tung panin ka lakkhiat
    bangin ama tung panin ka itna kip ka lakhia kei ding hi. </para>
  <para style="p">
    <verse number="16" style="v" />Na suanlekhakte leh na kumpi gam keima mai-ah a kip tawntungin
    kibawl ding a, na kumpi tokhom kip tawntung ding hi,’ ci-in gen in,” a ci hi. </para>
  <para style="p">
    <verse number="17" style="v" />Hih thute khempeuh tawh a kizui leh hih maangmuhna khempeuh tawh
    a kizui-in Nathan in David kiangah a gen hi. </para>
  <para style="p">
    <verse number="18" style="v" />Tua ciangin kumpi David sungtumin { Topa' } mai-ah tu a, “Topa {
    Pasian } aw, tu ciangdong hih bangin kei nong kepna dingin kei kua hi a, ka innkuan bang ahi
    hiam? </para>
  <para style="p">
    <verse number="19" style="v" />Hih pen nangma mitah thu neuno khat hi lai hi, Topa { Pasian }
    aw. A hong tung ding sauveipi sung na nasempa' suanlekhakte' thu ding na gen khin a, mailam
    khangte zong kei nong lak khin hi, O Topa { Pasian}! </para>
  <para style="p">
    <verse number="20" style="v" />David in nang tungah bang genthuah nawn ding ahi hiam? Bang hang
    hiam cih leh nangmah in na nasempa na thei hi, O Topa { Pasian}! </para>
  <para style="p">
    <verse number="21" style="v" />Nangma thuciamna bang leh na lungsim tawh kizui-in na nasempa na
    theihsakna dingin hih thu lian khempeuh na piangsak hi. </para>
  <para style="p">
    <verse number="22" style="v" />Tua ahih ciangin nang na lian takpi hi, { Topa } Pasian aw. Ka
    bilun ka zakna uh tawh kizui-in nang tawh a kibang kuamah omlo a, nang simloh Pasian dang omlo
    hi. </para>
  <para style="p">
    <verse number="23" style="v" />“Ama mite' mai-ah minam khat leh a pasian-te hawlkhiatna tawh
    ama-a' dingin min bawlin, amaute-a' dingin a lian a lauhuai nate hih sakin, ama mi dingin a
    honkhia dingin Pasian a paina mi Israel-te, leitung minam dang kua tawh kibang ahi hiam? </para>
  <para style="p">
    <verse number="24" style="v" />Nangmah in nangma mi ahi tawntung dingin na mi Israel-te
    nangma-a' dingin na kipsak hi. { Topa } aw, nangmah, amaute' Pasian na suak hi. </para>
  <para style="p">
    <verse number="25" style="v" />{ Topa } Pasian aw, tu-in na nasempa leh ama suanlekhakte tawh
    kizomin na gensa thu a tawntung dingin kipsak in la, nangma gensa bangin hih in. </para>
  <para style="p">
    <verse number="26" style="v" />Tua hi leh, ‘Vanglian { Topa } pen Israel-te tungah Pasian hi,’
    ci-in nangma min kiliansak tawntung ding a, nangma mai-ah na nasempa David' suanlekhakte
    kumpi-in kikipsak ding hi. </para>
  <para style="p">
    <verse number="27" style="v" />Bang hang hiam cih leh Israel-te' Pasian, Vanglian { Topa }
    nangmah in, ‘Nangma suanlekhakte kumpi-in kong bawlsak ding hi,’ ci-in na nasempa tungah pulakna
    na bawl khin hi. Tua ahih ciangin na nasempa in nang tungah hih thungetna hong ngen ngam hi. </para>
  <para style="p">
    <verse number="28" style="v" />Tu-in Topa { Pasian } aw, nang, Pasian na hi a, na thute manin,
    na nasempa tungah hih na hoih na ciam khin hi. </para>
  <para style="p">
    <verse number="29" style="v" />Tua ahih ciangin tu-in nangma mai-ah a om tawntung theihna dingin
    na nasempa' suanlekhakte thupha piak ding hong lungkim in. Bang hang hiam cih leh Topa { Pasian
    } aw, nangmah in na gen khin a, nangma thupha tawh na nasempa' suanlekhakte thupha kipia
    tawntung ding hi,” a ci hi. </para>
  <chapter number="8" style="c" />
  <para style="p">
    <verse number="1" style="v" />Hih thu teng khit ciangin David in Filistia-te zo-in amaute
    nuaisiah a, David in Filistia-te' khutsung panin Methegammah khua a la hi. </para>
  <para style="p">
    <verse number="2" style="v" />Tua ciangin amah in Moab mite zo a, amaute khauzang khat tawh
    tehin, leilakah amaute lumsak hi. Amah in thah dingin gual nih leh khah dingin gual khat dim a
    teh hi. Tua ciangin Moab mite David' khutnuai mite suakin siah a puak uh hi. </para>
  <para style="p">
    <verse number="3" style="v" />Zobah kumpipa Rehob' tapa Hadadezer in Eufratis gun kiim gamte
    ngahkik nuamin hong kuan ahih manin David in amah do-in a zo hi. </para>
  <para style="p">
    <verse number="4" style="v" />David in ama tung panin sakol galkap tul khat leh za sagih leh khe
    galkap tul sawmnih la hi. David in leengkai sakol khempeuh a zagui atsat a, ahih hangin leeng za
    khat-a' dingin a kicing a sit hi. </para>
  <para style="p">
    <verse number="5" style="v" />Damaskas gama Syria mite, Zobah kumpipa Hadadezer a huh dingin
    hong kuan ciangin David in Syria mite tul sawmnih leh tul nih a that hi. </para>
  <para style="p">
    <verse number="6" style="v" />Tua ciangin David in Damaskas gam Aram-ah khuacingte a koih hi.
    Syria mite David' nasem suak uh a, siah a puak uh hi. { Topa } in David a paina peuhpeuhah
    gualzawhna a pia hi. </para>
  <para style="p">
    <verse number="7" style="v" />Tua ciangin David in Hadadezer' nasemte in a puak kham kibawl
    lumte la-in Jerusalem-ah a paipih hi. </para>
  <para style="p">
    <verse number="8" style="v" />Hadadezer' khuapite Betah leh Berothai panin Kumpi David in sumngo
    tampi tak a la hi. </para>
  <para style="p">
    <verse number="9" style="v" />Hamath kumpipa Toi in David in Hadadezer' galkap buppi a zawhna
    thu a zak ciangin, </para>
  <para style="p">
    <verse number="10" style="v" />amah in Hadadezer do-in a zawhna hangin amah va hopihin a
    lungdampih dingin Toi in Kumpi David kiangah a tapa Joram a sawl hi. Bang hang hiam cih leh
    Hadadezer pen Toi tawh galin kido ngei zel hi. Joram in ngun, kham, leh sumngo tawh a kibawl
    nate puak hi. </para>
  <para style="p">
    <verse number="12" style="v" />Kumpi David in hihte zong, a nuaisiah minamte khempeuh Edom,
    Moab, Ammon mite, Filistia-te, Amalek, leh Zobah kumpipa Rehob' tapa Hadadezer' vannusiatte sung
    panin a ap ngun leh kham tawh { Topa' } tungah a ap khawm hi. </para>
  <para style="p">
    <verse number="13" style="v" />David minthang semsem hi. A ciah ciangin amah in Ci Kuam-ah Edom
    mite tul sawm leh tul giat a that hi. </para>
  <para style="p">
    <verse number="14" style="v" />Tua ciangin amah in Edom-ah khuacingte a koih hi. Edom gamsung
    khempeuhah amah in khuacingte koih a, Edom mi khempeuh David' nasemte a suak uh hi. { Topa } in
    David a paina peuhpeuhah gualzo sak hi. </para>
  <para style="p">
    <verse number="15" style="v" />Tua ahih ciangin David in Israel-te khempeuh uk a, a mite
    khempeuh tungah thutang leh thuman a zang hi. </para>
  <para style="p">
    <verse number="16" style="v" />Zeruiah' tapa Joab in galkapte uk hi. Ahilud' tapa Jehoshafat thu
    ciamtehpa ahi hi. </para>
  <para style="p">
    <verse number="17" style="v" />Ahitub' tapa Zadok leh Abiathar' tapa Ahimelek siampi ahi uh hi.
    Seraiah lai-atpa ahi hi. </para>
  <para style="p">
    <verse number="18" style="v" />Jehoiada' tapa Benaiah in Khereth mite leh Peleth mite uk uh hi.
    David' tapate pen siampite ahi uh hi. </para>
  <chapter number="9" style="c" />
  <para style="p">
    <verse number="1" style="v" />Tua ciangin David in, “Jonathan' hangin ama tungah migitna ka
    lahtheihna dingin Saul' innkuan sungah mi khatpeuh a omlai hiam?” a ci hi. </para>
  <para style="p">
    <verse number="2" style="v" />Saul' innkuan sungah Ziba min nei nasempa khat om a, amaute in
    David kiangah amah sam uh hi. Kumpipa in ama kiangah, “Ziba na hi hiam?” a ci hi. Amah in, “Na
    nasempa kei pen Ziba ka hi hi,” a ci hi. </para>
  <para style="p">
    <verse number="3" style="v" />Tua ciangin kumpipa in, “Pasian' tungah ka ciamsa bangin migitna
    ka lahtheihna ding Saul' innkuan-ah mi khat beek omlai lo ahi hiam?” a ci hi. Ziba in kumpipa
    kiangah, “Jonathan' tapa khat omlai hi; amah a khe zaw hi,” a ci hi. </para>
  <para style="p">
    <verse number="4" style="v" />Kumpipa in ama kiangah, “Amah koi-ah om ahi hiam?” a ci hi. Tua
    ciangin Ziba in kumpipa kiangah, “Lodebar-a Ammiel' tapa Makhir' inn-ah amah om hi,” a ci hi. </para>
  <para style="p">
    <verse number="5" style="v" />Tua ciangin Kumpi David in mi sawlin Lodebar-a Ammiel' tapa
    Makhir' inn panin amah a lasak hi. </para>
  <para style="p">
    <verse number="6" style="v" />Tua ciangin Saul' tapa Jonathan, a ta Mefibosheth David kiangah
    hong pai a, maipukin zahtakna a bawl hi. Tua ciangin David in, “Mefibosheth!” a ci hi. Amah in
    dawngin, “En in, na nasempa,” a ci hi. </para>
  <para style="p">
    <verse number="7" style="v" />Tua ciangin David in ama kiangah, “Lau kei in; bang hang hiam cih
    leh na pa Jonathan' hangin nangma tungah migitna kong lak ding a, na pu Saul' leitang khempeuh
    nangma tungah kong piakik ding hi. Tua ciangin nangmah in ka sabuai-ah an na ne tawntung ding
    hi,” a ci hi. </para>
  <para style="p">
    <verse number="8" style="v" />Tua ciangin amah in zahtakna bawlin, “A sisa ui tawh a kibang kei
    bang lel, nong hici bawlna dingin na nasempa bang ka hi hiam?” a ci hi. </para>
  <para style="p">
    <verse number="9" style="v" />Tua ciangin kumpipa in Saul' nasempa Ziba samin ama kiangah, “Saul
    leh a innkuan tawh a kizom khempeuh na topa' tupa' tungah ka pia khin hi. </para>
  <para style="p">
    <verse number="10" style="v" />Nang leh na tapate leh na nasemte in ama-a' dingin lo na kho ding
    uh a, na topa' tupa in annek ding a neihtheihna dingin a piangte na tun'pih ding uh hi. Ahih
    hangin na topa' tupa Mefibosheth in keima sabuai-ah an ne tawntung ding hi,” a ci hi. Ziba in
    tapa sawmlenga leh nasem sawmnih nei hi. </para>
  <para style="p">
    <verse number="11" style="v" />Tua ciangin Ziba in kumpipa kiangah, “Ka to kumpipa in nong
    thupiak khempeuh tawh kizui-in na nasempa in hih ding hi,” a ci hi. Tua ahih ciangin kumpipa'
    tapate khat bangin Mefibosheth in David' sabuai-ah an a ne hi. </para>
  <para style="p">
    <verse number="12" style="v" />Mefibosheth in Mika min nei tapa tangval khat nei hi. Ziba'
    inn-ah a teng khempeuh Mefibosheth' nasemte a suak hi. </para>
  <para style="p">
    <verse number="13" style="v" />Tua ahih ciangin Jerusalem-ah Mefibosheth teng a, amah in
    kumpipa' sabuai-ah an ne tawntung hi. Mifibosheth a khe a langnihin a zaw hi. </para>
  <chapter number="10" style="c" />
  <para style="p">
    <verse number="1" style="v" />Hih hun khit ciangin Ammon mite' kumpipa si a, a tapa Hanun in ama
    tangin uk hi. </para>
  <para style="p">
    <verse number="2" style="v" />Tua ciangin David in, “Keima tungah a pa thuman takin hong gamtat
    bangin Nahash' tapa Hanun' tungah thuman takin ka gamta ding hi,” a ci hi. Tua ahih ciangin
    David in a pa' hangin amah a hehnem dingin a nasemte a sawl hi. David' nasemte Ammon mite' gamah
    va tung uh hi. </para>
  <para style="p">
    <verse number="3" style="v" />Ahih hangin Ammon mite' uliante in a topa uh Hanun kiangah, “David
    in nangma kiangah hehnemte hong sawl manin na pa a pahtawi hi, ci-in ngaihsun na hi hiam? David
    in a nasemte khuapi sung a en ding, leh a lawnthal dingin hong sawl hilo ahi hiam?” a ci uh hi. </para>
  <para style="p">
    <verse number="4" style="v" />Tua ciangin Hanun in David' nasemte manin a khamul uh alang ciat
    kiatkhiatsak a, a puan uh a laizang, a kawng ciangah atkhiat sakin amaute a sawlkhia hi. </para>
  <para style="p">
    <verse number="5" style="v" />David kiangah tua thu a kigen ciangin amaute a dawn dingin amah in
    mi sawl hi. Bang hang hiam cih leh a mite nakpi takin maizum uh hi. Kumpipa in, “Na khamul uh a
    saukik mateng Jerikho-ah om un la, tua ciangin hong ciah un,” a ci hi. </para>
  <para style="p">
    <verse number="6" style="v" />Ammon mite in amaute David' huat mi a suah khitna uh a muh uh
    ciangin, Ammon mite in mi sawlin Bethrehob-a Syria mite, Zobah-a Syria mite, khe galkap tul
    sawmnih, leh Maakah kumpipa' mi tul khat tawh, leh Tob mite tul sawm leh tul nih a cial uh hi. </para>
  <para style="p">
    <verse number="7" style="v" />David in tua thu a zak ciangin amah in Joab leh a thahat mihon
    khempeuh a sawl hi. </para>
  <para style="p">
    <verse number="8" style="v" />Tua ciangin Ammon mite hong kuankhia-in kulhkongpi lutna-ah galsim
    dingin pan'mun hong la uh hi. Zobah leh Rehob-a Syria mite, Tob mite, leh Maakah-te, gamlakah
    amau pawl ciatin om uh hi. </para>
  <para style="p">
    <verse number="9" style="v" />Joab in a nung leh a mai-ah amah a sim dingin gal in a pan'na a
    muh ciangin, amah in Israel-te' sung pan mi pawlkhat teelkhia a, Syria mite a do dingin a
    pangsak hi. </para>
  <para style="p">
    <verse number="10" style="v" />Ama mi a omlai teng a sanggampa Abishai' ukna sungah koih a,
    Ammon mite' langkhatah amaute a pangsak hi. </para>
  <para style="p">
    <verse number="11" style="v" />Tua ciangin amah in, “Syria mite kei-a' dingin a hat luat leh kei
    nong huh ding hi. Ahih hangin Ammon mite nang-a' dingin a hat luat leh kei hong pai-in nang kong
    huh ding hi. </para>
  <para style="p">
    <verse number="12" style="v" />Kihangsak in; i mite-a' ding leh i Pasian' khuapite-a' dingin
    kipasalsak ni; { Topa } in hoih a sak bangin hong hih ta hen,” a ci hi. </para>
  <para style="p">
    <verse number="13" style="v" />Tua ahih ciangin Joab leh amah tawh a om mite in Syria mite a do
    dingin naih uh a, ama mai-ah amaute tai uh hi. </para>
  <para style="p">
    <verse number="14" style="v" />Ammon mite in Syria mite a tai a muh uh ciangin amaute zong
    Abishai' mai-ah tai-in khuapi sungah lut uh hi. Tua ciangin Ammon mite a dona panin Joab ciahin
    Jerusalem-ah a tung hi. </para>
  <para style="p">
    <verse number="15" style="v" />Israel-te in amaute a zawhna thu Syria mite in a muh uh ciangin
    amau mahmah kikaikhawm uh hi. </para>
  <para style="p">
    <verse number="16" style="v" />Tua ciangin Hadadezer in mi sawlin Eufratis galkhata Syria mite
    samsak hi. Hadadezer' galkapmangpa Shobak makai-in Helam-ah amaute tung uh hi. </para>
  <para style="p">
    <verse number="17" style="v" />Hih thu David kiangah a kigen ciangin amah in Israel-te khempeuh
    kaikhawm a, Jordan kantanin Helam tung uh hi. David a do dingin Syria mite in na pang uh a, amah
    tawh kido uh hi. </para>
  <para style="p">
    <verse number="18" style="v" />Israel-te' mai-ah Syria mite tai uh hi. David in leeng za sagih a
    hawl Syria mite, leh sakol tung tuang mi tul sawmli thatin, amau' galkapmangpa Shobak liamsak a,
    tua lai-ah amah a si hi. </para>
  <para style="p">
    <verse number="19" style="v" />Hadadezer' nasem ahi kumpite khempeuh in Israel-te in amaute a
    zawhna thu a muh uh ciangin, amaute in Israel-te tawh kilemna bawl uh a, amaute' khutnuai mi a
    suak uh hi. Tua ahih ciangin Ammon mite a huh lai ding uh Syria mite lau ta uh hi. </para>
  <chapter number="11" style="c" />
  <para style="p">
    <verse number="1" style="v" />Galdo dingin kumpite a kuankhiat hun tua kum phalbi sungin David
    in Joab, leh amah tawh a om a nasemte, leh Israel-te khempeuh sawl a, amaute in Ammon mite
    sugawpin Rabbah khua umcih uh hi. Ahih hangin David Jerusalem-ah om hi. </para>
  <para style="p">
    <verse number="2" style="v" />Khatvei nitak lamin a lupna panin David tho-in kumpi innkhumzangah
    a pai leh innkhumzang panin amah in numei khat a kisil galmuh kha hi. A numei melhoih mahmah hi. </para>
  <para style="p">
    <verse number="3" style="v" />David in mi sawlin tua numei' thu kansak hi. Mi khat in, “Hih nu
    pen Hit mi Uriah' zi, Eliam' tanu Bathsheba hilo ahi hiam?” a ci hi. </para>
  <para style="p">
    <verse number="4" style="v" />Tua ahih ciangin David in kamtaite sawlin tuanu samsak hi. Tuanu
    ama kiangah hong pai a, amah in tuanu luppih hi. (Tuanu a khasim nitna panin a kisian'suah tung
    ahi hi.) Tua ciangin ama inn-ah a ciah hi. </para>
  <para style="p">
    <verse number="5" style="v" />Tua ciangin tua numei gai hi. Amah in mi sawlin David kiangah,
    “Nau ka paai hi,” ci-in gensak hi. </para>
  <para style="p">
    <verse number="6" style="v" />Tua ciangin David in Joab kiangah thu puak a, “Hit mi Uriah ka
    kiangah hong sawl in,” a ci hi. Tua ciangin Joab in David kiangah Uriah sawl hi. </para>
  <para style="p">
    <verse number="7" style="v" />Ama kiangah Uriah a tun' ciangin David in Joab bangci om a, mite
    bangci uh a, galdona bangci mavan' hiam cih dong hi. </para>
  <para style="p">
    <verse number="8" style="v" />Tua ciangin David in Uriah kiangah, “Na inn-ah ciahsuk in la
    tawlnga in,” a ci hi. Tua ciangin kumpipa' inn panin Uriah paikhia a, kumpipa kiang panin
    letsong khat in amah zui hi. </para>
  <para style="p">
    <verse number="9" style="v" />Ahih hangin Uriah a topa' nasemte khempeuh tawh kumpipa' kongpi
    gei-ah lum a, ama inn-ah ciahsuk lo hi. </para>
  <para style="p">
    <verse number="10" style="v" />“Uriah a inn-ah ciahsuk lo hi,” ci-in amaute in David kiangah a
    gen uh ciangin David in Uriah kiangah, “Khualzin-a hong tung hilo na hi hiam? Bang hangin na
    inn-ah ciahsuk lo na hi hiam?” a ci hi. </para>
  <para style="p">
    <verse number="11" style="v" />Uriah in David kiangah, “Thuciamna Singkuang, Israel-te, leh
    Judah mite gal sungah om uh a, ka topa Joab leh ka topa' nasemte gamlakah giak uh hi. Tua ahih
    manin anne tuidawn ding leh ka zi tawh a lum dingin ka inn-ah ciahsuk ding ka hi hiam? Nangmah
    na hin' mah bangin, hih bang ka gamta het kei ding hi,” a ci hi. </para>
  <para style="p">
    <verse number="12" style="v" />Tua ciangin David in Uriah kiangah, “Hih lai-ah tuni zong om in
    la, zing ciangin nang kong paikhiasak ding hi,” a ci hi. Tua ahih ciangin Uriah zong tua zan leh
    a zing ciang Jerusalem-ah om hi. </para>
  <para style="p">
    <verse number="13" style="v" />David in amah samin ama omna-ah zu leh an nesak a, amah zu
    khamsak hi. A nitak ciangin amah a lum dingin a topa' nasemte tawh paikhia a, ahih hangin ama
    inn-ah ciahsuk tuanlo hi. </para>
  <para style="p">
    <verse number="14" style="v" />Zingsang ciangin David in Joab kiangah lai khat gelh a, Uriah
    khut tungah a lai khak hi. </para>
  <para style="p">
    <verse number="15" style="v" />A lai sungah, “Galsim a haksatna penah a madawkin Uriah koih in
    la, amah kivat tukin a sihtheihna dingin ama kiang panin nungkik un,” ci-in a gelh hi. </para>
  <para style="p">
    <verse number="16" style="v" />Joab in khuapi a umcih ciangin mi a hangte om hi, ci-in a theihna
    munah Uriah a seh hi. </para>
  <para style="p">
    <verse number="17" style="v" />Khuapi mite hong kuankhia-in Joab tawh kido uh hi. Mite' lakah
    David' nasemte pawlkhat si hi. Hit mi Uriah zong kithat hi. </para>
  <para style="p">
    <verse number="18" style="v" />Tua ciangin Joab in mi sawlin galkidona thu khempeuh David
    kiangah a gen hi. </para>
  <para style="p">
    <verse number="19" style="v" />Amah in kamtaipa thu hilhin, “Galkidona thu khempeuh kumpipa
    kiangah na gen khit ciangin, </para>
  <para style="p">
    <verse number="20" style="v" />kumpipa a heh suakin amah in nangma kiangah, ‘A sim dingin
    khuapi-ah tua zahin a nai-in pai na hi uh hiam? Kulh tung panin hong kap ding uh theilo na hi uh
    hiam? </para>
  <para style="p">
    <verse number="21" style="v" />Jerubbesheth' tapa Ahimelek kua in that hiam? Numei khat in
    angawina suangpeek tungnung kulh tung pan ama tungah khiatsukin Thebez-ah amah si hilo ahi hiam?
    Bang hangin tua zahin kulh nai-ah pai na hi uh hiam?’ hong cih leh nangmah in, ‘Hit mi na
    nasempa Uriah zong si hi,’ na ci ding hi,” a ci hi. </para>
  <para style="p">
    <verse number="22" style="v" />Tua ahih ciangin kamtaipa pai a, hong tungin a gen dingin Joab in
    a sawl thu khempeuh David kiangah a gen hi. </para>
  <para style="p">
    <verse number="23" style="v" />Kamtaipa in David kiangah, “Mite in kote hong zothawhin gamlakah
    kote a do dingin hong kuankhia uh hi. Ahih hangin kote in kulhkongpi lutna dongah amaute ka
    notkik uh hi. </para>
  <para style="p">
    <verse number="24" style="v" />Tua ciangin thaltawite in kulh tung panin na nasemte hong kap uh
    a, kumpipa' nasem pawlkhat si hi. Hit mi na nasempa Uriah zong si hi,” a ci hi. </para>
  <para style="p">
    <verse number="25" style="v" />David in kamtaipa kiangah, “Joab kiangah hih bangin na gen in:
    ‘Hih thu hangin nangmah kilungkhamsak kei in; bang hang hiam cih leh namsau in koi lai panin
    hong vat ding cih a kimatheih lo mah ahi hi. Khuapi na simna hanciamin lumlet in,’ ci-in Joab
    hanthawn in,” a ci hi. </para>
  <para style="p">
    <verse number="26" style="v" />Uriah' zi in a pasal a sihna thu a zak ciangin a pasal' hangin
    kap hi. </para>
  <para style="p">
    <verse number="27" style="v" />A kahna a ven' ciangin David in mi sawlin ama inn-ah tuanu lasak
    a, tuanu ama zi suakin, amah tawh tapa khat a nei hi. Ahih hangin David' gamtatna thu in { Topa
    } lungkimlo sak hi. </para>
  <chapter number="12" style="c" />
  <para style="p">
    <verse number="1" style="v" />Tua ciangin { Topa } in David kiangah kamsang Nathan sawl hi. Amah
    hong pai-in David kiangah, “Khuapi khat sungah mi nih om a, khat hau-in a khat zawng hi. </para>
  <para style="p">
    <verse number="2" style="v" />A haupa in tuuhon leh bawnghon tampi nei hi. </para>
  <para style="p">
    <verse number="3" style="v" />Ahih hangin a zawngpa in bangmah neilo a, a leisa tuuno a nu khat
    bek nei hi. Amah in tua tuuno khoi a, amah leh a tate tawh khangkhawm hi. Ama an ne-in a hai
    panin dawn a, ama ang sungah lum a, ama-a' dingin tanu tawh kibang hi. </para>
  <para style="p">
    <verse number="4" style="v" />Tu-in mihaupa' inn-ah zin khat hong tung a, amah in a tuuhon ahi
    a, a bawnghon pan ahi zongin ama kiangah a tung khualzinpa-a' dingin a gawh ding la nuamloin
    mizawngpa' tuuno laksak a, ama kianga a tung mipa-a' dingin a gawhsak hi,” a ci hi. </para>
  <para style="p">
    <verse number="5" style="v" />Tua ciangin tua mipa' tungah David sinso mahmah hi. Amah in Nathan
    kiangah, “{ Topa } a nungta ahih mah bangin hih banga a gamta mipa a sih ding kilawm hi. </para>
  <para style="p">
    <verse number="6" style="v" />Amah hih bangin gamta a, amah in hehpihna neilo ahih manin a tuuno
    a zah li-in loh ding hi,” a ci hi. </para>
  <para style="p">
    <verse number="7" style="v" />Tua ciangin Nathan in David kiangah, “Nang pen tua mipa na hi hi.
    Israel Pasian, { Topa } in hih bangin ci hi: ‘Israel-te tungah kumpi-in nang sathau hong nilhin
    Saul' khutsung panin nang kong honkhia hi. </para>
  <para style="p">
    <verse number="8" style="v" />Keimah in na topa' inn leh na topa' zite na khutsungah kong pia a,
    Israel-te leh Judah mite nang kong pia hi. Hihte a tawmlua hi leh tua zah nih a hong pia khin
    ding ka hi hi. </para>
  <para style="p">
    <verse number="9" style="v" />Ama muhna-ah a sia a gamta dingin bang hangin { Topa' } thu
    simmawh na hi hiam? Nangmah in Hit mi Uriah namsau tawh vatin, ama zi nangma zi dingin na la a,
    Ammon mite' namsau tawh amah na that khin hi. </para>
  <para style="p">
    <verse number="10" style="v" />Tua ahih ciangin tu-in nangmah in kei hong simmawhin Hit mi
    Uriah' zi nangma zi dingin la khin na hih manin na inn sungah namsau tawh kidona veng ngeilo
    ding hi,’ ci hi. </para>
  <para style="p">
    <verse number="11" style="v" />{ Topa } in hih bangin ci hi: ‘En in, keimah in nangma innkuan
    sung panin nangma langah siatna a piangsak ding khat ka khangsak ding hi. Na zite na muhin la-in
    na vengpa' tungah ka pia ding a, amah in sun nitaang sungah na zite luppih ding hi. </para>
  <para style="p">
    <verse number="12" style="v" />Bang hang hiam cih leh nangmah in a simthamin na hih hi; ahih
    hangin keimah in Israel-te khempeuh' muh dingin suntangpi-in ka hih ding hi,’ ci hi,” a ci hi. </para>
  <para style="p">
    <verse number="13" style="v" />David in hih thu a zak ciangin Nathan kiangah, “{ Topa' } tungah
    ka khial khin hi,” a ci hi. Tua ciangin Nathan in David kiangah, “{ Topa } in zong na khialhna
    hong maisak khinzo hi; nang na si kei ding hi. </para>
  <para style="p">
    <verse number="14" style="v" />Ahi zongin, hih bangin gamtatna tawh { Topa } thusim peuhmahlo na
    hih manin nang' sung panin a hong piang naungek si ding hi,” a ci hi. </para>
  <para style="p">
    <verse number="15" style="v" />Tua ciangin Nathan a inn-ah a ciah hi. Tua ciangin Uriah' zi in
    David tawh a neih naungek{ Topa } in vat a, a ci hong na hi. </para>
  <para style="p">
    <verse number="16" style="v" />Tua ahih ciangin David in naungek-a' dingin Pasian' tungah thum
    hi. David in an tangin zan tawntung leilakah a lum hi. </para>
  <para style="p">
    <verse number="17" style="v" />Tua ciangin leilak panin a phong dingin a innsung upate ama
    kiangah ding uh hi. Ahih hangin amah tholo a, amaute tawh an zong ne nuamlo hi. </para>
  <para style="p">
    <verse number="18" style="v" />A ni sagih ni-in naungek si hi. Ama kiangah, naungek si hi, ci-in
    a gen ding uh David' nasemte lau uh hi. Bang hang hiam cih leh amaute in, “Naungek a hin'lai
    nangawnin amah i hopih hangin i thu hong ngailo hi. Tua ahih ciangin bangci-in ama kiangah,
    naungek si, ci ngam ding ihi hiam? Amahmah kisusia khading hi,” a ci uh hi. </para>
  <para style="p">
    <verse number="19" style="v" />Ahih hangin ama nasemte a kihuauna uh David in a muh ciangin
    naungek si hi, ci-in a thei hi. Tua ciangin David in a nasemte kiangah, “Naungek si ahi hiam?” a
    ci hi. Amaute in, “Amah si ta hi,” a ci uh hi. </para>
  <para style="p">
    <verse number="20" style="v" />Tua ciangin David leilak panin tho-in kisil a, sathau nilhin a
    puante khek a, { Topa' } inn-ah pai-in Pasian a bia hi. Tua ciangin ama inn-ah ciah hi. An a
    nget ciangin amaute in a mai-ah lui uh a, amah in a ne hi. </para>
  <para style="p">
    <verse number="21" style="v" />Tua ciangin a nasemte in ama kiangah, “Hih banga na gamtatna a
    bangci hiam? Naungek a hin' lai-in an tangin na kap hi; ahih hangin naungek a sih ciangin tho-in
    an na ne zawsop hi,” a ci uh hi. </para>
  <para style="p">
    <verse number="22" style="v" />Amah in, “Naungek a hin' lai-in an tangin ka kap hi; bang hang
    hiam cih leh, ‘Naungek a hin'na dingin { Topa } in kei hong hehpih ding hiam, hong hehpihlo ding
    hiam, cih kua in theikhol ahi hiam?’ ka ci hi. </para>
  <para style="p">
    <verse number="23" style="v" />Ahih hangin tu-in amah si ta hi; bang hangin an tang nawn ding ka
    hi hiam? Amah lakik thei ding ka hi hiam? Ama kiangah kei ka pai ding a, ahih hangin kei kiangah
    amah hong kiklo ding hi,” a ci hi. </para>
  <para style="p">
    <verse number="24" style="v" />Tua ciangin David in a zi Bathsheba hehnem a, ama kiangah pai-in
    amah tawh a lumkhawm hi. Tuanu in tapa khat nei a, a min Solomon a phuak hi. { Topa } in tua
    naupang it ahih manin, </para>
  <para style="p">
    <verse number="25" style="v" />kamsang Nathan' tungah thu puak hi. { Topa' } itna hangin ama min
    Jedidiah a phuah ding a gen hi. </para>
  <para style="p">
    <verse number="26" style="v" />Tu-in Joab in Ammon khuapi Rabbah simin a khuapi tuikhuk la hi. </para>
  <para style="p">
    <verse number="27" style="v" />Joab in David kiangah kamtaite sawlin, “Rabbah khuapi ka sim a, a
    khuapi tuikhuk ka la khin hi. </para>
  <para style="p">
    <verse number="28" style="v" />Tua ahih ciangin mi a omlaiteng kaikhawm in la, khuapi langah
    phual satin khuapi la in; tua hi kei leh keimah in khuapi la-in keima min pua khading hi,” a ci
    hi. </para>
  <para style="p">
    <verse number="29" style="v" />Tua ahih ciangin David in mi khempeuh kaikhawmin Rabbah-ah pai a,
    tua khuapi simin a la hi. </para>
  <para style="p">
    <verse number="30" style="v" />Tua ciangin amah in amau' pasian Molek lu tungah a om lukhu a
    laksak hi. Tua lukhu kham talen khat gik a, a sungah suangmanpha khat om hi. David' kumpi lukhu
    tungah tua suangmanpha kikoih hi. Tua ciangin amah in khuapi sunga vankinusiate tampi tak
    paikhiatpih hi. </para>
  <para style="p">
    <verse number="31" style="v" />Amah in a sunga om mite paikhiatpihin singatnate, tuzumte, leh
    heite tawh na a sem dingin koih a, leiseek seekna-ah amaute na semsak hi. Tua bangin Ammon mite'
    khuapi khempeuh a hih hi. Tua ciangin David leh mi khempeuh Jerusalem-ah a ciah uh hi. </para>
  <chapter number="13" style="c" />
  <para style="p">
    <verse number="1" style="v" />Tu-in David' tapa Absalom in Tamar min nei sanggam numei a melhoih
    mahmah khat nei hi. Tawlkhat khit ciangin David' tapa Ammon in tuanu ngai hi. </para>
  <para style="p">
    <verse number="2" style="v" />Ammon in ngailua mahmah ahih manin a sanggamnu Tamar hangin cinat
    lawh hi. Bang hang hiam cih leh nungak leh tangval kituam omsak ahih manin Ammon in tuanu a
    muhtheihna ding omtheih tuaklo hi. </para>
  <para style="p">
    <verse number="3" style="v" />Ahih hangin Ammon in David' sanggampa Shimeah' tapa Jonadab min
    nei lawmpa khat nei a, Jonadab pen mi tei mahmah khat ahi hi. </para>
  <para style="p">
    <verse number="4" style="v" />Amah in Ammon kiangah, “Kumpipa' tapa aw, bang hangin zingsang
    khat khit zingsang khat thakiam semsem na hi hiam? Kei kiangah a hang hong genlo ding na hi
    hiam?” a ci hi. Ammon in ama kiangah, “Ka sanggampa Absalom' sanggamnu Tamar ka ngai hi,” a ci
    hi. </para>
  <para style="p">
    <verse number="5" style="v" />Jonadab in ama kiangah, “Na lupna tungah lum in la, a cina kineih
    in. Nangmah a veh dingin na pa hong pai ciangin ama kiangah, ‘Keimah in mu-in ama khut panin an
    ka nek theihna dingin ka sanggamnu Tamar hong paisakin annek ding hong piasak in la, ka muhna-ah
    an hong bawl sak in,’ ci in,” a ci hi. </para>
  <para style="p">
    <verse number="6" style="v" />Tua ahih ciangin Ammon lumin a cina kineih hi. Amah a en dingin
    kumpipa a pai ciangin Ammon in kumpipa kiangah, “Ama khut panin ka nek theihna dingin ka
    sanggamnu Tamar hong paisakin mohpheng nih khawng na bawlsakna ding kong thum hi,” a ci hi. </para>
  <para style="p">
    <verse number="7" style="v" />Tua ciangin David in inn-a Tamar kiangah mi sawlin, “Na sanggampa
    Ammon' inn-ah pai-in ama-a' ding an bawlsak in,” cisak hi. </para>
  <para style="p">
    <verse number="8" style="v" />Tua ahih ciangin a sanggampa Ammon lumin a omna mun a inn-ah Tamar
    pai hi. Amah in annel lom la-in meek a, ama muhna-ah mohphengte bawlin a em hi. </para>
  <para style="p">
    <verse number="9" style="v" />Tua ciangin amah in sikbeeldai la-in ama mai-ah sungkhia a, ahih
    hangin amah in ne nuamlo hi. Tua ciangin Ammon in, “Kei kiang panin mi khempeuh sawlkhia masa
    in,” a ci hi. Tua ahih ciangin ama kiang panin mi khempeuh paikhia hi. </para>
  <para style="p">
    <verse number="10" style="v" />Tua ciangin Ammon in Tamar kiangah, “Na khut tung panin ka nek
    theihna dingin inndei sungah an hong paipih in,” a ci hi. Tamar in a bawlsa mohphengte la-in
    inndei sung a sanggampa Ammon kiangah paipih hi. </para>
  <para style="p">
    <verse number="11" style="v" />Ahih hangin amah in a nek dingin ama kiang nai-ah a paipih
    ciangin, amah in tua numei lenin ama kiangah, “Hong pai in; kei tawh hong lum in ka sanggamnu
    aw,” a ci hi. </para>
  <para style="p">
    <verse number="12" style="v" />Amah in dawngin, “Hilo hi, ka sanggampa aw, kei hong thatang hih
    kei in; bang hang hiam cih leh Israel sungah tua bangin kigamta lo hi. Hih bangin hai gamtat lua
    kei in. </para>
  <para style="p">
    <verse number="13" style="v" />Keimah in ka maizumna koi-ah seelcipzo ding ka hi hiam? Nang
    zong, Israel-te sungah mihai luate khat bang na hi ding hi. Tua ahih ciangin tu-in kong thum hi,
    kumpipa kiangah gen in; bang hang hiam cih leh amah in nang-a' dingin kei hong khaktanlo ding
    hi,” a ci hi. </para>
  <para style="p">
    <verse number="14" style="v" />Ahih hangin amah in a thugen ngailo hi. Amah sangin hatzaw ahih
    manin thatanghat thu tawh hihin amah luppih hi. </para>
  <para style="p">
    <verse number="15" style="v" />Tua ciangin Ammon in nakpi takin Tamar mudah hi. Amah in a cil-a
    a itna zah sangin a muhdahna lianzaw hi. Tua ahih ciangin Ammon in ama kiangah, “Ding in,
    paikhia in,” a ci hi. </para>
  <para style="p">
    <verse number="16" style="v" />Ahih hangin a numei in ama kiangah, “Hilo hi, ka sanggampa aw;
    bang hang hiam cih leh kei nong sawlkhiatna pen kei tungah nong hihsa thu sangin lianzaw hi,” a
    ci hi. Ahih hangin a thu ngailo hi. </para>
  <para style="p">
    <verse number="17" style="v" />Amah in a nasem tangvalpa samin, “Ka omna panin hih numei
    koihkhia in la, ama nungah kongkhak kalh in,” a ci hi. </para>
  <para style="p">
    <verse number="18" style="v" />Tuanu in puantualpi ban nei khat silh hi; bang hang hiam cih leh
    kumpipa' tanute in tua bangin puan silh hi. Tua ahih ciangin a nasempa in tuanu koihkhia-in ama
    nungah kongkhak kalh hi. </para>
  <para style="p">
    <verse number="19" style="v" />Tua ciangin Tamar in a lu tungah vut koihin ama silh puantualpi
    bansau balkek hi. Tua ciangin a lu tungah a khut koihin paikhia a, a paikawmin a gingin a kap
    hi. </para>
  <para style="p">
    <verse number="20" style="v" />Tua ciangin a sanggampa Absalom in ama kiangah, “Na sanggampa
    Ammon in nang hong bawlsia ahi hiam? Bangbang hita leh kilungnuamsak in, ka sanggamnu aw; amah
    pen na sanggampa ahi hi; hih thu na lungsimah koih kei in,” a ci hi. Tua ahih ciangin a
    sanggampa Absalom' inn-ah Tamar lungzuang khawngai-in a om hi. </para>
  <para style="p">
    <verse number="21" style="v" />Kumpi David in hih thute khempeuh a zak ciangin heh mahmah hi. </para>
  <para style="p">
    <verse number="22" style="v" />Absalom in Ammon kiangah a pha ahi a, a sia ahi zongin bangmah
    gen vetlo hi. Bang hang hiam cih leh amah in a sanggamnu Tamar thatanghat thu tawh hih ahih
    manin Absalom in Ammon mudah lua mahmah hi. </para>
  <para style="p">
    <verse number="23" style="v" />Tua zawh kum nih bit khit ciangin Absalom in Efraim nai-a om
    Baalhazor-ah tuumul mette khawm a, Absalom in kumpipa' tapate khempeuh sam hi. </para>
  <para style="p">
    <verse number="24" style="v" />Tua ciangin kumpipa kiangah Absalom hong pai-in, “En in, na
    nasempa in tuumul mette khawm hi; kumpipa leh a nasemte na nasempa tawh nong pai ding kong thum
    hi,” a ci hi. </para>
  <para style="p">
    <verse number="25" style="v" />Ahih hangin kumpipa in Absalom kiangah, “Hilo hi, ka tapa aw; i
    vekpi-in pai kei ni; pai lehang kote pen nang-a' dingin vangik ka hi khading uh hi,” a ci hi.
    Amah in ci teitei a, ahih hangin amah pai nuamloin ama thupha a tungah a pia hi. </para>
  <para style="p">
    <verse number="26" style="v" />Tua ciangin Absalom in, “Tua bang hilo ding ahih leh ka sanggampa
    Ammon kote tawh nong paisak ding kong thum hi,” a ci hi. Tua ciangin kumpipa in ama kiangah,
    “Bang hangin nang tawh amah hong pai ding ahi hiam?” a ci hi. </para>
  <para style="p">
    <verse number="27" style="v" />Ahih hangin Absalom in Ammon leh kumpipa' tapate khempeuh amah
    tawh a paisak mateng ci teitei hi. </para>
  <para style="p">
    <verse number="28" style="v" />Tua ciangin Absalom in a nasemte thu pia a, “Ammon in zu a kham
    hun phawk un la, note kiangah, ‘Ammon sat un,’ kong cih ciangin amah that un. Lau kei un; note
    thu hong pia khin hilo ka hi hiam? Hang un la, thahat un,” a ci hi. </para>
  <para style="p">
    <verse number="29" style="v" />Tua ahih ciangin Absalom' nasemte in ama thupiaksa bangin Ammon
    hih uh hi. Tua ciangin kumpipa' tapate khempeuh dingin a la tung ciat uhah tuangin a tai uh hi. </para>
  <para style="p">
    <verse number="30" style="v" />Amaute lamkalah a om laitakin David kiangah thu tung a, “Absalom
    in kumpipa' tapate khempeuh that a, khat beek sitlo hi,” kici hi. </para>
  <para style="p">
    <verse number="31" style="v" />Tua ciangin kumpipa ding a, a puante balkekin leilakah a lum hi.
    A kianga om a nasemte khempeuh in zong a puan uh balkek uh hi. </para>
  <para style="p">
    <verse number="32" style="v" />Ahih hangin David' sanggampa Shimeah' tapa Jonadab in, “Amaute in
    kumpipa' tapa tangvalte khempeuh that hi, ci-in ka topa in ngaihsun kei in; bang hang hiam cih
    leh Ammon bek si hi. Amah in a sanggamnu Tamar thatanghat thu tawh a hih ni-a kipanin Absalom'
    thupiakna tawh hih thu a kisehkhol ahi hi. </para>
  <para style="p">
    <verse number="33" style="v" />Tua ahih ciangin kumpipa' tapate khempeuh si hi, ci-in ka topa in
    ngaihsunin na lungsimah koih kei in; bang hang hiam cih leh Ammon bek si hi,” a ci hi. </para>
  <para style="p">
    <verse number="34" style="v" />Tua kikal sungin Absalom tai hi. Tua ciangin galvil tangvalpa a
    khuadak leh, mualpang nai Horonaim lampi panin mihon hong pai a mu hi. </para>
  <para style="p">
    <verse number="35" style="v" />Jonadab in kumpipa kiangah, “En in, kumpipa' tapate hong tungzo
    hi. Na nasempa' gen bangin hong piang takpi hi,” a ci hi. </para>
  <para style="p">
    <verse number="36" style="v" />Amah in a thugen a man khit phetin, kumpipa' tapate hong tungin
    hong kap uh hi. Tua ciangin kumpipa zong a nasemte khempeuh tawh nakpi takin a kap uh hi. </para>
  <para style="p">
    <verse number="37" style="v" />Ahih hangin Absalom tai-in Geshur kumpipa Ammihud' tapa Talmai
    kiangah tung hi. Ni tampi sung David a tapa' hangin a thum hi. </para>
  <para style="p">
    <verse number="38" style="v" />Absalom ahih leh Geshur-ah pai a, tua lai-ah kum thum sung a om
    hi. </para>
  <para style="p">
    <verse number="39" style="v" />Tua ciangin kumpipa in Absalom ngai-in hong mahmah hi; bang hang
    hiam cih leh amah si hi, ci-in thei khin ahih manin Ammon' thu-ah kihehnem khin hi. </para>
  <chapter number="14" style="c" />
  <para style="p">
    <verse number="1" style="v" />Tu-in kumpipa in Absalom a ngaihna thu Zeruiah' tapa Joab in a
    phawk hi. </para>
  <para style="p">
    <verse number="2" style="v" />Tua ahih ciangin Joab in Tekoa-ah mi sawlin tua panin numei pil
    khat la-in ama kiangah, “Dahin a kap kineih in la, dahna lim puante silh in. Sathau nilh kei in
    la, misi hangin ni tampi a thum khin numei bangin gamta in. </para>
  <para style="p">
    <verse number="3" style="v" />Tua ciangin kumpipa kiangah pai in la, hih bangin ama kiangah thu
    gen in,” a ci hi. Tua ahih ciangin Joab in ama gen ding thute a hilh hi. </para>
  <para style="p">
    <verse number="4" style="v" />Kumpipa kiangah Tekoa numei a pai ciangin lei-ah maipukin zahtakna
    bawl a, “Hong huh in! Aw kumpipa,” a ci hi. </para>
  <para style="p">
    <verse number="5" style="v" />Tua ciangin kumpipa in ama kiangah, “Na lungkhamna bang om ahi
    hiam?” a ci hi. Amah in dawngin, “Kalai, ka pasal si ta a, meigong numei khat ka hi hi. </para>
  <para style="p">
    <verse number="6" style="v" />Na nasemnu in tapa nih nei a, lo sungah amaute gel kitawng uh hi.
    Amaute gel a khen ding kuamah omlo a, khat in a khatpa satin that hi. </para>
  <para style="p">
    <verse number="7" style="v" />Tu-in ka beh buppi na nasemnu' langah hong pangin amaute in, ‘Ama
    thah a sanggampa' nuntakna tangin amah ka thah theihna dingun a sanggampa a sat mipa hong pia
    in,’ hong ci uh hi. Tua bangin amaute in innluahpa zong susia ding uh hi. Tua bangin amaute in a
    omlai ka lametnapa beisakin leitungah ka pasal' suanlekhak a suakta omsaklo ding uh hi,” a ci
    hi. </para>
  <para style="p">
    <verse number="8" style="v" />Tua ciangin kumpipa in tua numei kiangah, “Na inn-ah ciah in; nang
    tawh kisai-in thu ka pia ding hi,” a ci hi. </para>
  <para style="p">
    <verse number="9" style="v" />Tua ciangin Tekoa numei in kumpipa kiangah, “Ka to kumpipa aw,
    keima tung leh ka innkuan tungah mawhna om ta hen; kumpipa leh a tokhom mawhpeng ta hen,” a ci
    hi. </para>
  <para style="p">
    <verse number="10" style="v" />Kumpipa in, “Nang' tungah mi khatpeuh in thu khatpeuh hong gen
    leh kei kiangah amah hong paipih in; amah in nang hong sukik ngei nawnlo ding hi,” a ci hi. </para>
  <para style="p">
    <verse number="11" style="v" />Tua ciangin amah in, “Phulapa in that nawnloin, ka tapa a
    kisuksiat lohna dingin kumpipa in { Topa } na Pasian' tungah na kiciam ding kong thum hi,” a ci
    hi. Amah in, “{ Topa } a nungta ahih mah bangin na tapa' samzang khat zong lei-ah kialo ding
    hi,” ci-in a kiciam hi. </para>
  <para style="p">
    <verse number="12" style="v" />Tua ciangin a numei in, “Ka to kumpipa tungah na nasemnu kam khat
    hong gensak in, ci-in kong thum hi,” a ci hi. Amah in, “Gen in,” a ci hi. </para>
  <para style="p">
    <verse number="13" style="v" />Tua ciangin a numei in, “Tua ahih leh bang hangin Pasian' mite'
    langah tua bang na hih sawm na hi hiam? Bang hang hiam cih leh hih bang lungsim khentatna na
    piakna-ah kumpipa in a hawlkhiatna a inn-ah a paipih kik mateng kumpipa amahmah mawh a kipia ahi
    hi. </para>
  <para style="p">
    <verse number="14" style="v" />Eite khempeuh i si ding a, a kikhawm kik theilo leilakah a bua
    tui tawh i kibang hi. Ahih hangin a hawlkhiatpa a kipuasehin a kikoih lohna dingin lampi a zong
    mipa' nuntakna Pasian in lakhia lo ding hi. </para>
  <para style="p">
    <verse number="15" style="v" />Mite in kei hong lausak ahih manin tu-in ka to kumpipa kiangah
    hih thu a gen dingin kong pai hi. Na nasemnu in, ‘Kumpipa kiangah thu ka gen ding a, kumpipa in
    a nasemnu' ngetna sem khading hi. </para>
  <para style="p">
    <verse number="16" style="v" />Bang hang hiam cih leh kumpipa in za-in, Pasian' gamh panin kei
    leh ka tapa hong susia khawm ding mipa' khut panin a nasemnu honkhia ding hi,’ ci-in ngaihsun
    hi. </para>
  <para style="p">
    <verse number="17" style="v" />Na nasemnu in, ‘Ka to kumpipa' kammal in nopsakna hong pia ding
    hi,’ ci-in ngaihsun hi; bang hang hiam cih leh ka to kumpipa pen a pha leh a sia a khenthei
    dingin Pasian' vantung mi tawh kibang hi. { Topa } na Pasian in nang hong ompih ta hen!” a ci
    hi. </para>
  <para style="p">
    <verse number="18" style="v" />Tua ciangin kumpipa in a numei dawngin, “Nang kong dot peuhpeuh
    hong im kei in,” a ci hi. A numei in, “Ka to kumpipa in gen hen,” a ci hi. </para>
  <para style="p">
    <verse number="19" style="v" />Kumpipa in, “Hih thu khempeuh Joab' vaihawmna tawh hong pai na hi
    hiam?” a ci hi. A numei in dawngin, “Nang a nungta taktak na hih mah bangin ka to kumpipa aw, ka
    to kumpipa' gen bang teekteek mah ahi hi. Kei hong sawlpa pen na nasempa Joab hi a, na nasemnu'
    gen dingin hih thute a hong sawlpa amah ahi hi. </para>
  <para style="p">
    <verse number="20" style="v" />Na thu paizia khekna dingin na nasempa Joab in hih thu hih hi.
    Ahih hangin ka topa in leitunga om na khempeuh theihna dingin Pasian' vantung mi pilna tawh a
    kibang pilna na nei hi,” a ci hi. </para>
  <para style="p">
    <verse number="21" style="v" />Tua ciangin kumpipa in Joab kiangah, “Tu-in en in, hih thu kong
    pia hi; pai in, tangvalpa Absalom hong ciahpih kik in,” a ci hi. </para>
  <para style="p">
    <verse number="22" style="v" />Tua ciangin Joab lei-ah maipuksuk a, zahtakna bawlin kumpipa
    thupha a pia hi. Tua ciangin Joab in, “Kumpipa in a nasempa' ngetna a piakna-ah, tuni-in ka to
    kumpipa nangma muhna-ah maipha ka muhna na nasempa in ka thei hi,” a ci hi. </para>
  <para style="p">
    <verse number="23" style="v" />Tua ahih ciangin Joab dingin Geshur-ah pai a, Jerusalem-ah
    Absalom a ciahpih hi. </para>
  <para style="p">
    <verse number="24" style="v" />Tua ciangin kumpipa in, “Ama inn-ah amah tuam ten'sak in; keima
    omna-ah amah hong pailo ding hi,” a ci hi. Tua ahih ciangin Absalom ama inn-ah tuam ten'in
    kumpipa omna-ah pailo hi. </para>
  <para style="p">
    <verse number="25" style="v" />Tu-in Israel-te khempeuh sungah a melhoihna hangin Absalom zahin
    tua bangin phat ding kuamah omlo hi. A khenuai-a kipan a luzang dongin ama tungah paubaan'na
    omlo hi. </para>
  <para style="p">
    <verse number="26" style="v" />Amah in a sam a met ciangin (kum bei simin amah in met zel hi; a
    sam a gih ciangin amah in met hi), amah in a sam tawi khai a, kumpipa' gik tehna-in shekel za
    nih a gik hi. </para>
  <para style="p">
    <verse number="27" style="v" />Absalom' sung pan tapa thum, leh a min Tamar ahi ta numei khat a
    suak hi; tuanu pen a melhoih mahmah khat ahi hi. </para>
  <para style="p">
    <verse number="28" style="v" />Tua hi a, kumpipa' omna-ah pailoin Absalom kum nih bit
    Jerusalem-ah teng hi. </para>
  <para style="p">
    <verse number="29" style="v" />Tua ciangin kumpipa kiangah a sawl dingin Absalom in Joab samsak
    hi. Ahih hangin ama kiangah Joab hong pailo hi. Amah in a nih veina sawl a, ahih hangin Joab
    hong pailo veve hi. </para>
  <para style="p">
    <verse number="30" style="v" />Tua ciangin amah in a nasemte kiangah, “En un, Joab' lo pen
    keima-a' zom hi a, tua lai-ah amah in mangbuhham nei hi; pai un la mei tawh va hal un,” a ci hi.
    Tua ahih ciangin Absalom' nasemte in a lo mei tawh a hal uh hi. </para>
  <para style="p">
    <verse number="31" style="v" />Tua ciangin Joab dingin Absalom' kiang ama inn-ah pai-in ama
    kiangah, “Bang hangin na nasemte in mei tawh ka lo hong halsak ahi uh hiam?” a ci hi. </para>
  <para style="p">
    <verse number="32" style="v" />Absalom in Joab dawngin, “En in, nang kiangah thu kong puak a,
    ‘Kumpipa kiangah nang hong sawlin, “Bang hangin Geshur panin hong pai ka hi hiam? Tua lai-ah
    omlai leng kei-a' dingin hoihzaw ding hi,” ci-in a va dong dingin hih lai-ah nong paina ding
    kong gen hi. Tua ahih ciangin tu-in kumpipa omna-ah kei hong paisak in; kei tungah mawhna a om
    leh amah hong thatsak in,’ ka ci hi,” a ci hi. </para>
  <para style="p">
    <verse number="33" style="v" />Tua ciangin kumpipa kiangah Joab pai-in ama kiangah tua thu a gen
    hi. Tua ciangin kumpipa in Absalom sam hi. Tua ahih ciangin amah kumpipa kiangah hong pai a, a
    mai lei ngatin kumpipa' mai-ah a kun hi; tua ciangin kumpipa in Absalom a nam hi. </para>
  <chapter number="15" style="c" />
  <para style="p">
    <verse number="1" style="v" />Hih hun khit ciangin Absalom in leeng khat leh sakolte, leh ama
    mai-ah a tai ding mi sawmnga la hi. </para>
  <para style="p">
    <verse number="2" style="v" />Absalom tho baihin kulhkongpi lam gei-ah tu zel hi. Mi khatpeuh in
    thu khensak dingin kumpipa' mai-ah paina ding thu a neih ciangin Absalom in amah samin, “Koi
    khua pan na hi hiam?” a ci hi. Amah in, “Na nasempa, Israel-te sungah tua minam tua khua ka hi
    hi,” a cih ciangin </para>
  <para style="p">
    <verse number="3" style="v" />Absalom in ama kiangah, “Thei in, na thugente hoihin man hi; ahih
    hangin na thu a khen dingin kumpipa in a koih mi omlo hi,” a ci hi. </para>
  <para style="p">
    <verse number="4" style="v" />Tua thamloin Absalom in, “Gamsungah kei thukhen hi leng! Thu ahi
    a, a hang khat peuhpeuh ahi zongin a nei mi peuhmah kei kiangah hong pai ding a, keimah in ama
    tungah thu a tangin ka khen ding hi,” a ci hi. </para>
  <para style="p">
    <verse number="5" style="v" />Ama tungah zahtakna a bawl dingin mi khatpeuh a nai-ah hong pai
    ciangin amah in a khut zan a, amah lenin a nam hi. </para>
  <para style="p">
    <verse number="6" style="v" />Tua bangin Absalom in kumpipa kiangah thu a khensak dingin a hong
    pai Israel-te khempeuh tungah a hih hi. Tua ahih ciangin Absalom in Israel mite' lungsim na zo
    hi. </para>
  <para style="p">
    <verse number="7" style="v" />Kum li a cin' ciangin Absalom in kumpipa kiangah, “Kei hong paisak
    in la, { Topa' } tungah ka ciamsa ka thuciam, Hebron-ah hong piasak in, ci-in kong thum hi. </para>
  <para style="p">
    <verse number="8" style="v" />Bang hang hiam cih leh Aram gam Geshur-ah ka om laitakin na
    nasempa in thu khat ciam a, ‘{ Topa } in Jerusalem-ah kei hong paipih kik taktak leh { Topa' }
    tungah biakna ka pia ding hi,’ ka ci hi,” a ci hi. </para>
  <para style="p">
    <verse number="9" style="v" />Kumpipa in ama kiangah, “Nuamtakin pai in,” a ci hi. Tua ahih
    ciangin amah dingin Hebron-ah a pai hi. </para>
  <para style="p">
    <verse number="10" style="v" />Ahih hangin Absalom in Israel minam khempeuh kiangah a simthamin
    kamtaite sawl a, “Peengkul aw na zak phetun, ‘Absalom, Hebron-ah kumpi hi!’ ci un,” a ci hi. </para>
  <para style="p">
    <verse number="11" style="v" />A kisam mi za nihte Jerusalem panin Absalom tawh a pai uh hi.
    Amaute lungsim hoih tawh a pai hi a, bangmah theilo uh hi. </para>
  <para style="p">
    <verse number="12" style="v" />Absalom in biakna a piak laitakin David' thulamlakpa, Giloh mi
    Ahithofel, ama khuapi Gilo panin samsak hi. Tua ciangin sawmsimna hong hat semsem a, Absalom
    tawh a om mite kibehlaplap hi. </para>
  <para style="p">
    <verse number="13" style="v" />Tua ciangin kamtai khat David kiangah hong pai-in, “Israel mite'
    lungsim Absalom' lamah pai khin hi,” ci-in a gen hi. </para>
  <para style="p">
    <verse number="14" style="v" />Tua ciangin David in Jerusalem-ah amah tawh a om a nasemte
    khempeuh kiangah, “Ding un, tai ni; tua hi kei leh Absalom' kiang panin eite' suahtakna ding
    omlo ding hi. Manlangin pai ni; tua hi kei leh amah in eite hong pha pak ding a, eite' tungah
    siatna hong tungsakin namsau tawh khuapi hong vat ding uh hi,” a ci hi. </para>
  <para style="p">
    <verse number="15" style="v" />Tua ciangin kumpipa' nasemte in ama kiangah, “En in, ka to
    kumpipa in na khensat peuhpeuh a sem dingin na nasemte kiging hi,” a ci uh hi. </para>
  <para style="p">
    <verse number="16" style="v" />Tua ahih ciangin kumpipa paikhia a, ama innkuan leh a ulian
    khempeuh in ama nung a zui uh hi. Kumpipa in inn kem dingin a zineu sawm nusia hi. </para>
  <para style="p">
    <verse number="17" style="v" />Tua ciangin kumpipa paikhia a, mi khempeuh in ama nung a zui uh
    hi. Tua ciangin khuanawl inn tawpna-ah amaute khawl uh hi. </para>
  <para style="p">
    <verse number="18" style="v" />Tua ciangin a nasemte khempeuh in amah nawkin pai uh hi. Khereth
    mi khempeuh, Peleth mi khempeuh, leh Gath panin amah a zui mi za gukte khempeuh, kumpipa' mai
    nawkin paisuak uh hi. </para>
  <para style="p">
    <verse number="19" style="v" />Tua ciangin kumpipa in Gath mi Ittai kiangah, “Bang hangin nang
    zong kote hong zui na hi hiam? Ciahkik in la, kumpipa tawh om in; bang hang hiam cih leh nang
    pen gamdang mi na hi a, na inn panin gamdangah a om zong na hi hi. </para>
  <para style="p">
    <verse number="20" style="v" />Nang pen zan mah beka hong pai na hi hi. Koi lai munah kei pai
    ding cih theilopi-in kote tawh a kawivak dingin nang hong bawl ding ka hi hiam? Ciahkik in, na
    sanggamte ciahpih in. { Topa } in itna kip leh thumanna nang' tungah hong lak ta hen,” a ci hi. </para>
  <para style="p">
    <verse number="21" style="v" />Ahih hangin Ittai in kumpipa dawngin, “{ Topa } nungta-in, ka to
    kumpipa zong nungta ahih mah bangin, sihna ding ahi a, hin'na ding ahi zongin ka to kumpipa a
    omna peuhpeuhah na nasempa om ding hi,” a ci hi. </para>
  <para style="p">
    <verse number="22" style="v" />Tua ciangin David in Ittai kiangah, “Tua ahih leh pai in, paisuak
    in,” a ci hi. Tua ahih ciangin Gath mi Ittai, a mi khempeuh leh amah tawh a om a naupang
    khempeuh tawh a paisuak hi. </para>
  <para style="p">
    <verse number="23" style="v" />Tua ahih ciangin mi khempeuh a pai laitakin gamsung mi khempeuh a
    gingin kapkhia uh a, kumpipa in Kidron lui kantanin, mi khempeuh zong gamlak lamah a paisuak uh
    hi. </para>
  <para style="p">
    <verse number="24" style="v" />Tua ciangin Abiathar hong paito a, Zadok zong Levi mi khempeuh
    tawh hong pai-in Pasian' Thuciamna Singkuang hong pua uh hi. Mi khempeuh in khuapi a khen' khit
    mateng amaute in Pasian' Thuciamna Singkuang nga phot uh hi. </para>
  <para style="p">
    <verse number="25" style="v" />Tua ciangin kumpipa in Zadok kiangah, “Pasian' Thuciamna
    Singkuang khuapi sungah puakik in. { Topa' } maipha ka muh nak leh, amah in kei hong paipih
    kikin Thuciamna Singkuang leh a omna mun hong musak kik ding hi. </para>
  <para style="p">
    <verse number="26" style="v" />Ahih hangin amah in, ‘Na tungah lungkimna ka nei kei hi,’ hong
    cih leh, en in, hih lai-ah kei ka om hi; amah in hoih a sak bangin kei tungah hong bawl hen,” a
    ci hi. </para>
  <para style="p">
    <verse number="27" style="v" />Kumpipa in siampi Zadok kiangah, “En in, nuamtakin nang leh
    Abiathar, na tapa nihte Ahimaaz leh Abiathar' tapa Jonathan tawh khuapi sungah ciahkik un. </para>
  <para style="p">
    <verse number="28" style="v" />Thei in, kei kiangah thu a hong zasak dingin nang' kiang panin
    thuko mi hong tun' mateng gamlak tui ngahmunte-ah ka na ngak ding hi,” cithuah lai hi. </para>
  <para style="p">
    <verse number="29" style="v" />Tua ahih ciangin Zadok leh Abiathar in Pasian' Thuciamna
    Singkuang Jerusalem-ah puakik uh a, amaute tua lai-ah om uh hi. </para>
  <para style="p">
    <verse number="30" style="v" />Ahih hangin Oliv Mual tung kahtohna-ah David paito a, khe guak
    leh lu tuamsa-in a paikawmin kap hi. Amah tawh a om mi khempeuh zong lu khuhsa-in a paitoh
    kawmun a kap uh hi. </para>
  <para style="p">
    <verse number="31" style="v" />Tua laitakin David kiangah, “Ahithofel zong mi sawmsimte lakah
    Absalom tawh om hi,” ci-in kigen hi. Tua ahih ciangin David in, “{ Topa } aw, kong thum hi;
    Ahithofel' thugente haina-in na heisak in,” a ci hi. </para>
  <para style="p">
    <verse number="32" style="v" />Pasian a kibiakna mun mual dawnah David a tun' ciangin, Arkhi mi
    Hushai amah a dawn dingin a puantungsilh balkeksa leh a lu tungah lei baang tawh hong pai hi. </para>
  <para style="p">
    <verse number="33" style="v" />David in ama kiangah, “Nang hong zuisuak lecin kei-a' dingin
    vangik na hi ding hi. </para>
  <para style="p">
    <verse number="34" style="v" />Ahih hangin khuapi sungah nang ciahkikin Absalom kiangah, ‘Aw
    kumpipa, kei, nangma nasem ka hi ding hi. Hun beisa sungah na pa' nasem ka hih mah bangin tu-in
    nangma nasem ka hi ding hi,’ ci lecin, Ahithofel' thugente kei-a' dingin na zo ding hi. </para>
  <para style="p">
    <verse number="35" style="v" />Siampi Zadok leh Abiathar tua lai-ah nang tawh om hilo ahi hiam?
    Tua ahih ciangin kumpipa' inn pan na zak peuhpeuh siampi Zadok leh Abiathar' kiangah gen in. </para>
  <para style="p">
    <verse number="36" style="v" />En in, amau' tapate gel, Zadok' tapa Ahimaaz leh Abiathar' tapa
    Jonathan, amaute tawh omkhawm hi. Na zak peuhpeuh amaute' tung tawnin kei tungah nong puak ding
    hi,” a ci hi. </para>
  <para style="p">
    <verse number="37" style="v" />Tua ahih ciangin Jerusalem-ah Absalom a lut laitakin David'
    lawmpa Hushai zong khuapi sungah a pai hi. </para>
  <chapter number="16" style="c" />
  <para style="p">
    <verse number="1" style="v" />David in mual dawn a khen' khit tawmvei ciangin Mefibosheth
    nasempa Ziba in anlum za nih, leenggahpheuhkeu bawk za khat, khuakhal singgah za khat, leh
    leenggahzu savun um khat a pua van a kivawh la nih tawh amah na dawn hi. </para>
  <para style="p">
    <verse number="2" style="v" />Tua ciangin kumpipa in Ziba kiangah, “Bang hangin hihte hong
    paipih na hi hiam?” a ci hi. Ziba in dawngin, “Late pen kumpipa' innkuante a tuan'na ding, anlum
    leh khuakhal singgahte pen tangvalte' nek ding, leh leenggahzu pen gamlakah a gimte' dawn ding
    ahi hi,” a ci hi. </para>
  <para style="p">
    <verse number="3" style="v" />Tua ciangin kumpipa in, “Na topa Saul' tupa koi-ah om ahi hiam?” a
    ci hi. Ziba in kumpipa kiangah, “Amah Jerusalem-ah om hi; bang hang hiam cih leh amah in,
    ‘Tuni-in Israel mite in ka pu Saul' kumpi gam kei hong piakik ding hi,’ ci hi,” a ci hi. </para>
  <para style="p">
    <verse number="4" style="v" />Tua ciangin kumpipa in Ziba kiangah, “En in, Mefibosheth' neihsa
    khempeuh tu-in nangma-a' ahi hi,” a ci hi. Tua ciangin Ziba in, “Kei, nangma nasempa ka hi hi;
    ka to kumpipa' muhna-ah maipha hong musak tawntung in,” a ci hi. </para>
  <para style="p">
    <verse number="5" style="v" />Bahurim-ah Kumpi David a tun' ciangin Saul' innsung innkuan mi,
    Gera' tapa Shimei min nei mi khat hong paikhia a, a paikawmin David samsia tawntung hi. </para>
  <para style="p">
    <verse number="6" style="v" />Amah in Kumpi David leh a nasemte khempeuh suang tawh deng hi. Mi
    khempeuh leh mi thahatte khempeuh David' taklam leh veilamah om uh hi. </para>
  <para style="p">
    <verse number="7" style="v" />Shimei in a samsiat kawmin, “Pai mang, pai mang, nang mi thatpa,
    bangmah manlo mipa! </para>
  <para style="p">
    <verse number="8" style="v" />Ama tangin na uk Saul' innkuante na thahna hangin { Topa } in
    nangma tungah hong thuk hi. { Topa } in na tapa Absalom' tungah kumpi gam pia khinta hi. Thei
    in, na siatna nangma lu tungah hong tu hi; bang hang hiam cih leh nang pen mi thatpa na hi hi,”
    a ci hi. </para>
  <para style="p">
    <verse number="9" style="v" />Tua ciangin a nu Zeruiah ahi Abishai in kumpipa kiangah, “Bang
    hangin hih uisi a banglel mi khat in ka to kumpipa samsia ding ahi hiam? Hong kuansak in la a lu
    hong tankhiasak in,” a ci hi. </para>
  <para style="p">
    <verse number="10" style="v" />Ahih hangin kumpipa in, “No Zeruiah tapate aw, note tawh bang
    kisai ahi hiam? { Topa } in ama kiangah, ‘David samsia in,’ a cihna hangin hong samsia ahih leh,
    ‘Bang hangin tuaci hih na hi hiam?’ kua in ci ding ahi hiam?” a ci hi. </para>
  <para style="p">
    <verse number="11" style="v" />Tua ciangin David in Abishai leh a nasemte khempeuh kiangah, “En
    un, keima tapa mahmah in kei thah dingin hong zong hi; hih Benjamin mi in bangzahin tu-in hong
    zongzaw kan ding ahi hiam! Ama thu-in omsak un, amah hong samsiasak un; bang hang hiam cih leh {
    Topa } in amah a sawl hi khading hi. </para>
  <para style="p">
    <verse number="12" style="v" />{ Topa } in ka thuakna hong enin, tuni-a kei hong samsiatna
    hangin { Topa } in a hoih tawh kei hong thuk khading hi,” a ci hi. </para>
  <para style="p">
    <verse number="13" style="v" />Tua ahih ciangin ama galkhat mualpangah Shimei pai a, a paikawmin
    samsia-in suang tawh amah dengin leivui a theh laitakin David leh a mite lampi-ah pai uh hi. </para>
  <para style="p">
    <verse number="14" style="v" />Tua ciangin kumpipa leh amah tawh a om mi khempeuhte gim mahmahin
    Jordan tung uh a, tua lai-ah amah kitawldamsak hi. </para>
  <para style="p">
    <verse number="15" style="v" />Tu-in Absalom leh Israel mite khempeuh Jerusalem hong tung uh a,
    Ahithofel amah tawh om hi. </para>
  <para style="p">
    <verse number="16" style="v" />Tua ciangin David lam a lakpa, Arkhi mi Hushai, Absalom kiangah
    hong tun' ciangin Hushai in Absalom' kiangah, “Kumpipa khan' sawt ta hen! Kumpipa khan' sawt ta
    hen!” a ci hi. </para>
  <para style="p">
    <verse number="17" style="v" />Absalom in Hushai kiangah, “Hih bang pen na lawmpa tungah
    thumanna ahi hiam? Bang hangin na lawmpa tawh pailo na hi hiam?” a ci hi. </para>
  <para style="p">
    <verse number="18" style="v" />Hushai in Absalom kiangah, “Hilo hi; { Topa } leh hih mite leh
    Israel mite khempeuh-a' dingin a kiteel mipa-a' ka hi ding a, amah tawh ka om ding hi. </para>
  <para style="p">
    <verse number="19" style="v" />Tua banah, kua' na sem ding ka hi hiam? Ama' tapa hilo ding ahi
    hiam? Na pa' na ka sep bangin nangma na ka sem ding hi,” a ci hi. </para>
  <para style="p">
    <verse number="20" style="v" />Tua ciangin Absalom in Ahithofel kiangah, “Na ngaihsutna hong gen
    in; bang hih ding ihi hiam?” a ci hi. </para>
  <para style="p">
    <verse number="21" style="v" />Ahithofel in Absalom' kiangah, “Inn kem dingin a nusiat na pa'
    zineute luppih in; tua ciangin nangmah in na pa na muhdah bawlna thu Israel-te khempeuh in za-in
    nangmah tawh a om mite khempeuh' tha khauhsak ding hi,” a ci hi. </para>
  <para style="p">
    <verse number="22" style="v" />Tua ciangin amaute in innkhumzangah Absalom-a' dingin puanbuk
    khat lam uh a, Israel-te khempeuh' muhna-ah Absalom in a pa' zineute luppih hi. </para>
  <para style="p">
    <verse number="23" style="v" />Tua hun lai-in Ahithofel' thugente pen Pasian' kammal mahmah
    bangin kingaihsun hi. Tua bangin David leh Absalom in Ahithofel' thugente a thupi ngaihsut uh
    ahi hi. </para>
  <chapter number="17" style="c" />
  <para style="p">
    <verse number="1" style="v" />Tua zawh a sawtloin Ahithofel in Absalom kiangah, “Mi tul sawm leh
    tul nih hong teelsak in; keimah kuankhia-in tuzanin David ka delh ding hi. </para>
  <para style="p">
    <verse number="2" style="v" />Amah gimin lungkia-in a om laitakin amah ka hih ding a, amah ka
    amkhamsak ding hi. Tua hi leh amah tawh a om mi khempeuh tai ding uh hi. Keimah in kumpipa bek
    ka satpuk ding a, </para>
  <para style="p">
    <verse number="3" style="v" />mothak in a pasal kiang a zuatkik mah bangin mi khempeuh nang
    kiangah kong ciahpih kik ding hi. Nangmah in mi khat bek' nuntakna na zong hi; midang khempeuh
    nuamtakin om ding uh hi,” a ci hi. </para>
  <para style="p">
    <verse number="4" style="v" />Tua thugenna in Absalom leh Israel upate khempeuh lungkimsak hi. </para>
  <para style="p">
    <verse number="5" style="v" />Tua ciangin Absalom in, “Arkhi mi Hushai zong sam un; ama thugen
    ngai phot ni,” a ci hi. </para>
  <para style="p">
    <verse number="6" style="v" />Absalom kiangah Hushai hong pai ciangin Absalom in ama kiangah,
    “Tua bangin Ahithofel in thu gen hi; ama genna bangin i hih ding hiam? Tua ahih kei leh nang gen
    in,” a ci hi. </para>
  <para style="p">
    <verse number="7" style="v" />Tua ciangin Hushai in Absalom kiangah, “Tutungin Ahithofel' thugen
    hoihlo hi,” a ci hi. </para>
  <para style="p">
    <verse number="8" style="v" />Tua banah Hushai in, “Na pa leh a mite mi thahat hi a, gamlakah a
    note a kilaksak vompi bangin amaute a hehna na thei hi. Tua banah na pa galdona lamsang a siam
    hi a, mite tawh zanin amah om khawmlo ding hi. </para>
  <para style="p">
    <verse number="9" style="v" />Tu nangawnin amah dum khat sungah ahi a, mundang khatah ahi zongin
    bu khin ding hi. Kisim cilna-ah mi pawlkhat si leh tua thu a za mi peuhpeuh in, ‘Absalom a zui
    mite lakah a si om khin hi,’ ci ding hi. </para>
  <para style="p">
    <verse number="10" style="v" />Tua ciangin a lungtang humpinelkai lungtang a bang galhang mipa
    nangawn launa tawh lungkia gawp ding hi; bang hang hiam cih leh Israel-te khempeuh in na pa mi
    thahat ahihna leh amah tawh a om mite mi hang ahihna thei uh hi. </para>
  <para style="p">
    <verse number="11" style="v" />Ahih hangin keima ngaihsutna hih bang ahi hi: Dan panin Beersheba
    ciangdong, tuipi gei-a sehnel bangin a tam Israel mi khempeuh nang kiangah khawmin galsim dingin
    nangmahmah na kuan ding hi. </para>
  <para style="p">
    <verse number="12" style="v" />Tua ciangin amah i muhna mun khat peuhpeuhah theihkholh lohin i
    hihgawp ding hi. Amah leh amah tawh a om mi khempeuh khat zong kisitlo ding hi. </para>
  <para style="p">
    <verse number="13" style="v" />Amah khuapi khat sungah a nungkik leh, Israel-te khempeuh in tua
    khuapi sungah khauhual paipihin tua lai munah suangtang khat nangawn a kimu nawnlo dingin kuam
    sungah tua khua i kaikhia ding hi,” a ci hi. </para>
  <para style="p">
    <verse number="14" style="v" />Tua ciangin Absalom leh Israel mite khempeuh in, “Arkhi mi
    Hushai' thugen pen Ahithofel' thugen sangin hoihzaw hi,” a ci uh hi. Bang hang hiam cih leh {
    Topa } in Absalom' tungah siatna a tun'sak theihna dingin Ahithofel' thugen hoih a zawh ding {
    Topa } in a sehsa ahi hi. </para>
  <para style="p">
    <verse number="15" style="v" />Tua ciangin Hushai in siampi Zadok leh Abiathar kiangah, “Tua
    bang tua bangin Ahithofel in Absalom leh Israel upate kiangah gen a, tua bang tua bangin keimah
    in thu ka gen hi. </para>
  <para style="p">
    <verse number="16" style="v" />Tua ahih ciangin tu-in manlang takin mi sawl in la, David
    kiangah, ‘Tuzan gamlak tui ngahmunte-ah giak kei in la, bangbang hita leh galkah in; tua hi kei
    leh kumpipa leh amah tawh a om mi khempeuh hong kivalhtum khading hi,’ ci-in gen sak in,” a ci
    hi. </para>
  <para style="p">
    <verse number="17" style="v" />Tu-in Jonathan leh Ahimaaz in Enrogel-ah ngak uh hi. Nasem numei
    khat pai-in amaute kiangah gen a, amaute pai-in Kumpi David kiangah gen zel uh hi; bang hang
    hiam cih leh amaute khuapi sungah a lutlam uh a kimulo ding ahi hi. </para>
  <para style="p">
    <verse number="18" style="v" />Ahih hangin tangval khat in amaute mu-in Absalom kiangah gen hi.
    Tua ahih ciangin amaute gel manlang takin paikhia uh a, a huang sungah tuikhuk a nei Bahurim-a
    mi khat' inn-ah tung uh a, tuikhuk sungah amaute tuaksuk uh hi. </para>
  <para style="p">
    <verse number="19" style="v" />Tua ciangin a numei in khuhna khat la-in tuikhuk gong tungah phah
    a, tua tungah an zalh a, bangmah kitheilo hi. </para>
  <para style="p">
    <verse number="20" style="v" />Absalom' nasemte tuanu' inn-ah hong tun' ciangin amaute in,
    “Ahimaaz leh Jonathan koi lai-ah om ahi uh hiam?” a ci uh hi. A numei in amaute kiangah, “Amaute
    lui galkhatah pai khinzo uh hi,” a ci hi. Amaute in zong a muh zawhloh uh ciangin Jerusalem-ah a
    ciahkik uh hi. </para>
  <para style="p">
    <verse number="21" style="v" />Amaute a paikhiat khit ciangin tuikhuk panin mite hong paikhia uh
    a, pai-in Kumpi David kiangah a thu gen uh hi. Amaute in David kiangah, “Ding in; tui galkhatah
    manlang takin pai in; bang hang hiam cih leh tua bang tua bangin nangma langkhatah Ahithofel in
    thu gen hi,” a ci uh hi. </para>
  <para style="p">
    <verse number="22" style="v" />Tua ciangin David leh amah tawh a om mi khempeuh ding uh hi.
    Amaute in Jordan kantan uh a, khuavak ciangin Jordan a kantan nailo khat beek om nawnlo uh hi. </para>
  <para style="p">
    <verse number="23" style="v" />Ahithofel in ama thugen a kizuih loh a muh ciangin a la tutphah
    vawhin ama khuapi a inn-ah nuak ciah hi. Tua ciangin amah in a innkuan vai hawmsak a, a man
    ciangin amahmah gui-awk hi. Amah si a, a pa' hanah kivui hi. </para>
  <para style="p">
    <verse number="24" style="v" />Tua ciangin Mahanaim-ah David tung hi. Absalom in Israel mite
    khempeuh tawh Jordan kantan hi. </para>
  <para style="p">
    <verse number="25" style="v" />Tu-in Absalom in Joab tangin galkapte a uk dingin Amasa koih khin
    hi. Amasa pen Nahash' tanu Abigail a ten'pih, Ishmael mi ahi Ithra min nei mi khat' tapa hi a,
    ama nu Abigail leh Joab' nu Zeruiah a unau ahi hi. </para>
  <para style="p">
    <verse number="26" style="v" />Israel-te leh Absalom in Gilead gamah giahphual sat uh hi. </para>
  <para style="p">
    <verse number="27" style="v" />Mahanaim-ah David a tun' ciangin Ammon mite' gam Rabbah khua
    panin Nahash' tapa Shobi, leh Lodebar panin Ammiel' tapa Makhir, leh Rogelim panin Gilead mi
    Barzillai in </para>
  <para style="p">
    <verse number="28" style="v" />lupnate, kuangte, leh leibeelte, mangbuh, mangbuhham, an, an kan,
    bepi leh besan, </para>
  <para style="p">
    <verse number="29" style="v" />khuaizu leh bawngnawithaukhal, leh tuu leh sathaukhalte, David
    leh amah tawh a om mite' nek dingin hong puak uh hi. Bang hang hiam cih leh amaute in, “Mite
    gamlakah gilkialin, gimin dangtak uh hi,” a ci uh hi. </para>
  <chapter number="18" style="c" />
  <para style="p">
    <verse number="1" style="v" />Tua ciangin David in amah tawh a om mite khawmin a tultul a ukte
    leh a zaza a ukte-in koih hi. </para>
  <para style="p">
    <verse number="2" style="v" />David in galkapte khen thum suah a, khenkhat Joab' ukna nuai-ah,
    khenkhat Joab' sanggampa Zeruiah' tapa Abishai' ukna nuai-ah, khenkhat Gath mi Ittai' nuai-ah
    koihin galdo dingin a kuansak hi. Tua ciangin kumpipa in mite kiangah, “Note tawh kei zong kong
    kuankhia ding hi,” a ci hi. </para>
  <para style="p">
    <verse number="3" style="v" />Ahih hangin mite in, “Nang nong kuankhia kei ding hi. Bang hang
    hiam cih leh kote tai le-ung amaute in kote phamawh hong salo ding hi. Kote kimkhat si le ung
    amaute in kote phamawh hong salo ding hi. Ahih hangin nang pen kote tul sawm zahin na manpha hi.
    Tua ahih ciangin khuapi panin kote kiangah huhna hong puak lecin hoihzaw hi,” a ci uh hi. </para>
  <para style="p">
    <verse number="4" style="v" />Kumpipa in amaute kiangah, “Note in hoih na sak pen bangun ka
    gamta ding hi,” a ci hi. Tua ahih ciangin galkap khempeuh a zaza leh a tultulin a paikhiat
    laitakun kulhkongpi pangah kumpipa ding hi. </para>
  <para style="p">
    <verse number="5" style="v" />Tua ciangin kumpipa in Joab leh Abishai leh Ittai thu pia-in,
    “Keimah nong khualna-un tangvalpa Absalom hong dawm mahmah un,” a ci hi. Kumpipa in Absalom' thu
    galkapmangte tungah a vaikhakna mi khempeuh in za uh hi. </para>
  <para style="p">
    <verse number="6" style="v" />Tua ahih ciangin Israel-te a do dingin gamlakah galkapte kuankhia
    uh a, Efraim tulakah kido uh hi. </para>
  <para style="p">
    <verse number="7" style="v" />David' nasemte in tua lai-ah Israel mite zo uh a, tua ni-a mi
    kithat tam a, mi tul sawmnih ahi hi. </para>
  <para style="p">
    <verse number="8" style="v" />Tua gam maitang tung khempeuhah galkikapna omkim hi. Tua ni-in
    namsau' thah sangin thudang hangin tulakah a si mi tamzaw hi. </para>
  <para style="p">
    <verse number="9" style="v" />David' nasemte in Absalom tuakkha uh hi. Absalom a la tungah tuang
    a, tawsaw lianpi hiang pha nuai khatah a la tai-in, a lutang tawsaw hiang lakah awk a, ama nuai
    panin a la taisuakin, vanlelei kikalah amah a kikhai-in kinusia hi. </para>
  <para style="p">
    <verse number="10" style="v" />Tua ciangin mi khat in mu-in Joab kiangah gen a, “En in, tawsaw
    hiang kawm lakah Absalom a kikhai ka mu hi,” a ci hi. </para>
  <para style="p">
    <verse number="11" style="v" />Joab in ama kiangah a gen mipa kiangah, “Bang! Nang amah mu maw!
    Bang hangin leilakah amah satkhiasuk lo na hi hiam? Nang tungah ngun peek sawm leh kawnggak khat
    hong pia ngel ding hi ve ing,” a ci hi. </para>
  <para style="p">
    <verse number="12" style="v" />Ahih hangin a mipa in Joab kiangah, “Ngun peek tul khat ka
    khutsungah hong koih ta lecin zong kumpipa' tapa a hih dingin ka khutmeno khat zong ka zankhia
    kei ding hi; bang hang hiam cih leh kote' zakin kumpipa in nang leh Abishai leh Ittai thu hong
    pia-in, ‘Keimah nong khualna-un tangvalpa Absalom hong dawm un,’ hong ci hi. </para>
  <para style="p">
    <verse number="13" style="v" />Thudang khatah, amah langpangin zuautat leng (Kumpipa tungah a
    ki-im bangmah omlo hi), nangmahmah kikang koihin nong hu kei ding hi,” a ci hi. </para>
  <para style="p">
    <verse number="14" style="v" />Joab in, “Hih bangin nang tawh hun ka beisak kei ding hi,” a ci
    hi. Tua ciangin amah in thaltang thum la-in tawsaw hiang kawmah Absalom a hing lai-in a lungtang
    sungah tuate a siat hi. </para>
  <para style="p">
    <verse number="15" style="v" />Tua ciangin Joab' galhiam tawite tangval sawm in Absalom umcih a,
    amah satin that uh hi. </para>
  <para style="p">
    <verse number="16" style="v" />Tua ciangin Joab in peengkul tum a, Israel-te a delhna panun
    galkapte hong ciahkik uh hi; bang hang hiam cih leh Joab in amaute kho hi. </para>
  <para style="p">
    <verse number="17" style="v" />Tua ciangin amaute in Absalom la-in tulaka dum lianpi khat sungah
    amah paai uh a, ama tungah suangcian a lian mahmah khat ciang uh hi. Tua ciangin Israel-te
    khempeuh amau' inn ciatah tai uh hi. </para>
  <para style="p">
    <verse number="18" style="v" />Absalom in ama nuntak lai-in khuampi khat la-in ama-a' dingin
    phutin Kumpipa' Kuamah om hi; bang hang hiam cih leh amah in, “Keima min hong zom ding tapa ka
    nei kei hi,” a ci hi. Tua khuampi ama min tamin phuak a, tuni dongin Absalom' Mual, kici hi. </para>
  <para style="p">
    <verse number="19" style="v" />Tua ciangin Zadok' tapa Ahimaaz in, “Kei hong taisak in la, {
    Topa } in ama galte' vangliatna panin amah a hotkhiat lungdamna thu kumpipa kiangah hong puaksak
    in,” a ci hi. </para>
  <para style="p">
    <verse number="20" style="v" />Joab in ama kiangah, “Nang in tuni-in lungdamna thu na puak kei
    ding hi. A nidang ciangin lungdamna thu na puak thei ding a, ahih hangin tuni-in lungdamna thu
    na puak kei ding hi; bang hang hiam cih leh kumpipa' tapa si hi,” a ci hi. </para>
  <para style="p">
    <verse number="21" style="v" />Tua ciangin Joab in Kush mipa kiangah, “Pai in la na muhsa teng
    kumpipa kiangah va gen in,” a ci hi. Kush mipa zong Joab' mai-ah kunin, tua ciangin a tai hi. </para>
  <para style="p">
    <verse number="22" style="v" />Tua ciangin Zadok' tapa Ahimaaz in Joab kiangah, “Bangbang piang
    ta leh kei zong Kush mipa' nungah hong taisak in,” a ci kik hi. Joab in, “Lungdamna thu puakna
    hangin thaman ngahlo ding cih thei napi-in, ka tapa aw, bang hangin tai ding na hi hiam?” a ci
    hi. </para>
  <para style="p">
    <verse number="23" style="v" />Amah in, “Bangbang piang ta leh ka tai ding hi,” a ci hi. Tua
    ahih ciangin Joab in ama kiangah, “Tai in,” a ci hi. Tua ciangin Ahimaaz zanglei lam tawnin tai
    a, Kush mipa makhelh hi. </para>
  <para style="p">
    <verse number="24" style="v" />Tua laitakin kulhkongpi puanung leh a sungnung kikalah David na
    tu hi. Galvilpa kulhkongpi khumzangah paito a, a khuadak ciangin amah guakin a hong tai mi khat
    a mu hi. </para>
  <para style="p">
    <verse number="25" style="v" />Galvilpa in kumpipa kiangah a gen hi. Kumpipa in, “Amah guak ahih
    leh thuhoih ahi hi,” a ci hi. Amah hong nawhtai-in hong nai hi. </para>
  <para style="p">
    <verse number="26" style="v" />Tua ciangin galvilpa in midang khat a hong tai mu leuleu hi.
    Galvilpa in kulhkongpi-ah ko a, “En un, midang khat zong hong tai leuleu!” a ci hi. Kumpipa in,
    “Amah in zong lungdamna thu hong paipih hi,” a ci hi. </para>
  <para style="p">
    <verse number="27" style="v" />Tua ciangin galvilpa in, “A masapa' taizia pen Zadok' tapa
    Ahimaaz' tai tawh kibang hi, ci-in ka ngaihsun hi,” a ci hi. Tua ciangin kumpipa in, “Amah
    mihoih hi a, lungdamna thuhoih tawh hong pai hi,” a ci hi. </para>
  <para style="p">
    <verse number="28" style="v" />Tua ciangin kumpipa kiangah Ahimaaz hong kiko-in, “Na khempeuh
    hoih hi,” a ci hi. Tua ciangin kumpipa mai-ah lei maingatin amah kun a, “Ka to kumpipa'
    langkhatah a khut a liik mite nangma khutsungah a hong pia { Topa } na Pasian in thupha ngah ta
    hen,” a ci hi. </para>
  <para style="p">
    <verse number="29" style="v" />Tua ciangin kumpipa in, “Tangvalpa Absalom a hoihhoih hiam?” a ci
    hi. Ahimaaz in dawngin, “Joab in na nasempa hong sawl laitakin buaina lianpi khat ka mu a, ahih
    hangin bang hiam cih ka thei kei hi,” a ci hi. </para>
  <para style="p">
    <verse number="30" style="v" />Tua ciangin kumpipa in, “Kiheikhia in la, hih lai-ah ding in,” a
    ci hi. Tua ahih ciangin amah kiheikhia-in taangloin a ding hi. </para>
  <para style="p">
    <verse number="31" style="v" />Tua ciangin Kush mipa hong tung hi. Kush mipa in, “Ka to
    kumpipa-a' dingin lungdamna ding thu om hi. Bang hang hiam cih leh nangma langah a ding mi
    khempeuh' vangliatna panin tuni-in { Topa } in nang hong honkhia hi,” a ci hi. </para>
  <para style="p">
    <verse number="32" style="v" />Kumpipa in Kush mipa kiangah, “Tangvalpa Absalom a hoihhoih
    hiam?” a ci hi. Kush mipa in dawngin, “Ka to kumpipa' galte, leh siatna dingin nangma langkhatah
    a ding khempeuh, tua tangvalpa bang ta hen,” a ci hi. </para>
  <para style="p">
    <verse number="33" style="v" />Tua ciangin kumpipa' lungsim nakpi takin sukha a, kulhkongpi
    tunga inndei sungah paito-in a kap hi. A paikawmin amah in, “Aw ka tapa Absalom, ka tapa, ka
    tapa Absalom! Nangma tangin kei sizaw taleng. Aw Absalom, ka tapa, ka tapa!” a ci hi. </para>
  <chapter number="19" style="c" />
  <para style="p">
    <verse number="1" style="v" />Joab kiangah, “En in, Absalom' hangin kumpipa kapin thum hi,”
    ci-in kigen hi. </para>
  <para style="p">
    <verse number="2" style="v" />Tua ahih ciangin tua ni-a gualzawhna mi khempeuh-a' dingin thumna
    hong suak mawk hi; bang hang hiam cih leh tua ni-in mite in, “Kumpipa a tapa' hangin dah hi,”
    ci-in za uh hi. </para>
  <para style="p">
    <verse number="3" style="v" />Tua ciangin galsung pan a tai uh ciangin a maizum mite a gel
    bangin tua ni-in khuapi sungah mite simlut uh hi. </para>
  <para style="p">
    <verse number="4" style="v" />Kumpipa in a mai khuh a, nakpi takin kapkhia-in, “Aw ka tapa
    Absalom! Aw Absalom! Ka tapa, ka tapa!” a ci hi. </para>
  <para style="p">
    <verse number="5" style="v" />Tua ciangin kumpipa' inn sungah Joab hong pai-in, “Tuni-in nangma
    nuntakna, na tanute leh na tapate' nuntakna, na zite leh na zineute' nuntakna a hong honkhia na
    nasemte khempeuh na maizumsak hi. </para>
  <para style="p">
    <verse number="6" style="v" />Bang hang hiam cih leh nangmah in nang hong mudahte it-in nang
    hong itte na mudah hi. Bang hang hiam cih leh a ukte leh nasemte nang-a' dingin bangmah
    ahihlohna tuni-in na kitelsak hi. Bang hang hiam cih leh Absalom hing-in kote khempeuh tuni-in
    si le ung na nuam ding ka thei hi. </para>
  <para style="p">
    <verse number="7" style="v" />Tua ahih ciangin tu-in ding in, paikhia in la na nasemte tungah
    kamneem pau in; bang hang hiam cih leh na pai kei leh tuzan ciangin mi khat zong nang kiangah
    hong om nawnlo ding hi, ci-in { Topa' } min tawh ka kiciam ngam hi. Hih thu pen na tangval-a
    kipan tu ciangdong na tungah hong tungsa siatna khempeuh sangin nang-a' dingin siazaw ding hi,”
    a ci hi. </para>
  <para style="p">
    <verse number="8" style="v" />Tua ciangin kumpipa dingin kulhkongpi gei-ah a tu hi. Tua ciangin
    mite kiangah, “En un, kulhkongpi-ah kumpipa tu hi,” ci-in kigen a, tua ciangin kumpipa mai-ah mi
    khempeuh hong pai uh hi. </para>
  <para style="p">
    <verse number="9" style="v" />Israel minam khempeuh sungah mi khempeuh thu kisel uh a, “Kumpipa
    in i galte' khutsung panin hong khahkhia-in Filistia-te' khutsung panin hong honkhia hi. Tu-in
    Absalom' hangin i gamsung panin amah taikhia hi. </para>
  <para style="p">
    <verse number="10" style="v" />Ahih hangin eite' tungah sathau i nilh Absalom, gal sungah si
    khin hi. Tua ahih ciangin tu-in bang hangin kumpipa lakkik ding bangmah genlo na hi uh hiam?” a
    ci uh hi. </para>
  <para style="p">
    <verse number="11" style="v" />Tua ciangin Kumpi David in hih thu, siampi Zadok leh Abiathar
    kiangah puakin, “Judah upate kiangah hih bangin gen un: ‘Israel-te khempeuh' thu kumpipa kiangah
    tung khin hi. Bang hangin note in kumpipa a inn-ah a ciahpih nunung pen hi ding na hi uh hiam? </para>
  <para style="p">
    <verse number="12" style="v" />Note pen ka behnai na hi uh a, note pen keima si keima sa na hi
    uh hi. Tua ahih ciangin bang hangin kumpipa a ciahpih nunung pen hi ding na hi uh hiam?’ ci un. </para>
  <para style="p">
    <verse number="13" style="v" />Tua ciangin Amasa kiangah, ‘Nang pen keima si keima sa hilo na hi
    hiam? Tu-a kipan Joab' munah nang pen ka galkapte a ukpa na hih kei taak leh Pasian in kei hong
    dawm kei ta hen, ci hi,’ ci-in gen un,” a ci hi. </para>
  <para style="p">
    <verse number="14" style="v" />David' thugen in Judah mite khempeuh' lungsim thakhatin zo pah
    hi. Tua ahih ciangin amaute in kumpipa kiangah thu puakin, “Nang leh na nasemte khempeuh hong
    ciahkik un,” a ci uh hi. </para>
  <para style="p">
    <verse number="15" style="v" />Tua ahih ciangin Jordan-ah kumpipa hong paikik hi. Kumpipa a dawn
    ding leh Jordan galah kumpipa a paipih dingin Gilgal-ah Judah mite hong pai uh hi. </para>
  <para style="p">
    <verse number="16" style="v" />Tua ciangin Bahurim panin Benjamin mi Gera' tapa Shimei, Kumpi
    David a dawn dingin Judah mite tawh manlangin paisuk hi. </para>
  <para style="p">
    <verse number="17" style="v" />Benjamin sung panin mi tul khat amah tawh om hi. Tua ciangin
    Saul' innsung nasem Ziba, a tapa sawmlenga leh a nasem sawmnihte tawh kumpipa' mai Jordan-ah
    taisuk a, </para>
  <para style="p">
    <verse number="18" style="v" />kumpipa' innkuante a galkahpih ding leh ama deih bangin na a sem
    dingin amaute in ngahmun ngap uh hi. Jordan a galkah ding ciangin Gera' tapa Shimei kumpipa'
    mai-ah boksukin </para>
  <para style="p">
    <verse number="19" style="v" />kumpipa kiangah, “Ka to kumpipa in Jerusalem na nusiat ni-in na
    nasempa' gamtat khialhna ka topa in hong mawhsak kei in la, hong ciamteh kei in; kumpipa in
    ngaihsutin nei kei in. </para>
  <para style="p">
    <verse number="20" style="v" />Bang hang hiam cih leh ka khialh khitna na nasempa in ka thei hi.
    Tua ahih ciangin, en in, ka to kumpipa a dawn dingin a hong paisuk dingin Josef minam khempeuh
    sung panin a masa penin tuni-in kong tung hi,” a ci hi. </para>
  <para style="p">
    <verse number="21" style="v" />Tua ciangin a nu Zeruiah ahi Abishai hong paukhia a, “Amah in {
    Topa' } sathau nilhpa samsia ahih manin hih thu hangin Shimei thah ding hilo ahi hiam?” a ci hi. </para>
  <para style="p">
    <verse number="22" style="v" />Ahih hangin David in, “Note pen tuni-in kei' lang bangin na omna
    dingun no Zeruiah' tapate tawh kei bang kisai ihi hiam? Tuni-in Israel sungah mi khatpeuh kithat
    ding ahi hiam? Bang hang hiam cih leh tuni-in Israel-te' tungah kumpi ka hihna thei hilo ka hi
    hiam?” a ci hi. </para>
  <para style="p">
    <verse number="23" style="v" />Tua ciangin kumpipa in Shimei kiangah, “Nang na si kei ding hi,”
    a ci hi. Kumpipa in ama tungah kiciamna a bawl hi. </para>
  <para style="p">
    <verse number="24" style="v" />Tua ciangin kumpipa a dawn dingin Saul' tupa Mefibosheth hong
    paisuk hi. Kumpipa a paikhiat ni-a kipan lungnuamin hong tun'kik ni dong, amah in a khete
    zeemlo, a khamul puahlo, a puante zong sawplo hi. </para>
  <para style="p">
    <verse number="25" style="v" />Jerusalem panin kumpipa a dawn dingin hong pai ciangin kumpipa in
    ama kiangah, “Mefibosheth aw, bang hangin kei hong zuilo na hi hiam?” a ci hi. </para>
  <para style="p">
    <verse number="26" style="v" />Amah in dawngin, “Ka topa! Aw Kumpipa, ka nasempa in kei hong
    khem hi; bang hang hiam cih leh na nasempa in ama kiangah, ‘Kei a tungah tuangin kumpipa ka zuih
    theihna dingin kei-a' dingin la khat tutphah vawh in,’ ka ci hi. Bang hang hiam cih leh na
    nasempa a khe bai hi. </para>
  <para style="p">
    <verse number="27" style="v" />Amah in ka to kumpipa kiangah na nasempa hong gensia hi. Ahih
    hangin ka to kumpipa pen Pasian' vantung mi tawh kibang hi. Tua ahih ciangin hoih na sak bangin
    hong hih in. </para>
  <para style="p">
    <verse number="28" style="v" />Bang hang hiam cih leh ka to kumpipa' mai-ah ka pa' innkuante
    khempeuh a si zah dong dingin a sia ahi hi. Ahih hangin nangmah in na sabuai-ah a ne mite lakah
    na nasempa na hong koih hi. Tua ahih ciangin kumpipa tungah ka koh ding thudang bang neithuah
    nawn ding ka hi hiam?” a ci hi. </para>
  <para style="p">
    <verse number="29" style="v" />Tua ciangin kumpipa in ama kiangah, “Bang hangin nangma thu gen
    lailai na hi hiam? Ka lungsim ka khentatzo hi; nang leh Ziba in leitang na hawm ding uh hi,” a
    ci hi. </para>
  <para style="p">
    <verse number="30" style="v" />Tua ciangin Mefibosheth in kumpipa kiangah, “Aw, ka to kumpipa
    lungnuamin inn hong tung khin na hih nungsang, a vekin amah lasak in,” a ci hi. </para>
  <para style="p">
    <verse number="31" style="v" />Rogelim panin Gilead mi Barzillai zong hong paisuk hi. Jordan
    galkhatah amah a kha dingin kumpipa tawh Jordan ciangdong amah paisuak hi. </para>
  <para style="p">
    <verse number="32" style="v" />Barzillai pen kum sawmgiat a pha, a khangham mahmah mi khat ahi
    hi. Mahanaim-ah kumpipa a om laitakin amah in an pia hi; bang hang hiam cih leh amah mihau
    mahmah khat ahi hi. </para>
  <para style="p">
    <verse number="33" style="v" />Kumpipa in Barzillai kiangah, “Kei hong zui in la, Jerusalem-ah
    kei tawh hong om in, nang kong vak ding hi,” a ci hi. </para>
  <para style="p">
    <verse number="34" style="v" />Ahih hangin Barzillai in kumpipa kiangah, “Kei, kumpipa tawh
    Jerusalem-ah a paito dingin ka nuntak ding kum bangzah hun nei nawn ka hi hiam? </para>
  <para style="p">
    <verse number="35" style="v" />Tuni-in kei kum sawmgiat ka pha ta a, a nuam leh a nuamlo khentel
    thei nawn ka hi hiam? Na nasempa in a nek ahi a, a dawn ahi zongin a limna phawk thei nawn ka hi
    hiam? Lasa numeite leh lasa pasalte' aw za thei nawn ka hi hiam? Tua ahih ciangin bang hangin ka
    to kumpipa tungah na nasempa vangik kibehlap hong hi ding ka hi hiam? </para>
  <para style="p">
    <verse number="36" style="v" />Na nasempa in Jordan galkhatah tomkha sung kumpipa hong zui ding
    hi. Kei pen tua bang hamphatna lianpi a ngah dingin zong ka kilawm kei hi. </para>
  <para style="p">
    <verse number="37" style="v" />Keima khuapi sung mah, ka nu leh ka pa' han nai-ah ka sih theihna
    dingin na nasempa hong ciahsak kik in, ci-in kong thum hi. Ahih hangin hih lai-ah ka tapa na
    nasempa Khimham om hi; ka to kumpipa tawh amah galkah sak in; hoih na sak bangbangin ama-a' ding
    hihsak in,” a ci hi. </para>
  <para style="p">
    <verse number="38" style="v" />Tua ciangin kumpipa in dawngin, “Khimham in kei hong zui ding a,
    nangmah in hoih na sak bangbangin ama-a' ding ka hihsak ding hi; kei tung panin na deih khempeuh
    nangma-a' dingin kong hihsak ding hi,” a ci hi. </para>
  <para style="p">
    <verse number="39" style="v" />Tua ciangin mi khempeuh Jordan galah pai uh a, kumpipa zong a pai
    hi. Tua ciangin kumpipa in Barzillai namin thupha pia a, ama inn-ah amah a ciah hi. </para>
  <para style="p">
    <verse number="40" style="v" />Gilgal-ah kumpipa paisuak a, amah tawh Khimham paisuak hi. Judah
    mi khempeuh, leh Israel mi a kimkhatte in zong ama paina dingah kumpipa a kha uh hi. </para>
  <para style="p">
    <verse number="41" style="v" />Tua ciangin Israel mite khempeuh hong pai-in kumpipa kiangah,
    “Bang hangin ka sanggam uh Judah mite in nang hong gukhia-in, kumpipa leh a innkuante, leh
    David' mite amah tawh, Jordan galah paipih ahi hiam?” a ci uh hi. </para>
  <para style="p">
    <verse number="42" style="v" />Judah mite khempeuh in Israel mite dawngin, “Kumpipa pen kote
    tawh beh kinai ahihna hang ahi hi. Tua ahih ciangin bang hangin hih thu-ah heh na hi uh hiam?
    Kumpipa' sum bei-in an ne peuhmah ka hi uh hiam? Tua ahih kei leh amah in letsong khat peuhpeuh
    kote hong pia ahi hiam?” a ci uh hi. </para>
  <para style="p">
    <verse number="43" style="v" />Tua ciangin Israel mite in Judah mite dawngin, “Kumpipa sungah
    tanh sawm ka nei uh a, David' sungah note khempeuh sangin tam ka neizaw uh hi. Tua ahih ciangin
    bang hangin note in kote hong simmawh na hi uh hiam? Kote pen i kumpipa ciahpih kik ding a gen
    masate hilo ka hi uh hiam?” a ci uh hi. Ahih hangin Israel mite' kammal sangin Judah mite'
    kammal kihtakhuai zaw hi. </para>
  <chapter number="20" style="c" />
  <para style="p">
    <verse number="1" style="v" />Tu-in tua lai-ah Benjamin mi, Bikhri' tapa Sheba min nei, mi
    ginalo khat hong omkha hi. Amah in peengkul tumin, “David' sungah tanh i nei kei a, Jessi' tapa'
    sungah gamh i nei kei hi; na inn ciat uhah ciah un, Israel-te aw,” a ci hi. </para>
  <para style="p">
    <verse number="2" style="v" />Tua ahih ciangin Israel mi khempeuh David' kiang pan nungkik uh a,
    Bikhri' tapa Sheba zui uh hi. Ahih hangin Judah mite in Jordan panin Jerusalem ciangdong a
    kumpipa uh kiptakin zui uh hi. </para>
  <para style="p">
    <verse number="3" style="v" />Tua ciangin Jerusalem-a a inn-ah David tung hi. Tua ciangin
    kumpipa in inn kem dingin a nusiat a zineu sawmte la-in a kivil inn khat sungah amaute koihin
    amaute a vak hi. Ahih hangin amaute luppihlo hi. Tua ahih ciangin amaute a khang laipi-in
    meigong numei suak uh a, a sih dong uh amaute kikhumcip hi. </para>
  <para style="p">
    <verse number="4" style="v" />Tua ciangin kumpipa in Amasa kiangah, “Ni thum sungin Judah mite
    kei kiangah khawm in la, nangmahmah zong hih lai-ah hong om in,” a ci hi. </para>
  <para style="p">
    <verse number="5" style="v" />Tua ahih ciangin Judah-te a sam dingin Amasa pai a, ahi zongin ama
    tungah a kiciam a kisehsa khengin amah zekai hi. </para>
  <para style="p">
    <verse number="6" style="v" />Tua ciangin David in Abishai kiangah, “Tu-in Bikhri' tapa Sheba in
    Absalom sangin eite tungah siatna tamzaw hong bawl ding hi. Na topa' nasemte la in la, amah delh
    in. Tua hi kei leh amah in ama-a' dingin khuapi muan'huaite ngahin eite tungah buaina hong
    piangsak ding hi,” a ci hi. </para>
  <para style="p">
    <verse number="7" style="v" />Tua ciangin Abishai' nungah Joab leh Khereth mite leh Peleth mite,
    leh mi thahat khempeuh pai uh hi. Bikhri' tapa Sheba a delh dingin Jerusalem panin amaute
    kuankhia uh hi. </para>
  <para style="p">
    <verse number="8" style="v" />Gibeon gamsunga suangtumpi-ah amaute a tun' uh ciangin amaute a
    dawn dingin Amasa hong pai hi. Tu-in Joab in galkap puan silhin, tua tungah, a kawng tungah a
    kigak a paai sunga namsau tawh a kithuah kawnggak khat om a, a mailam manawhin a pai laitakin a
    namsau seel hi. </para>
  <para style="p">
    <verse number="9" style="v" />Tua ciangin Joab in Amasa kiangah, “Ka sanggampa aw, bangcici na
    hi hiam?” a ci hi. Tua ciangin Joab in amah a hopih kawmin a taklam khut tawh a khamul-in Amasa
    man hi. </para>
  <para style="p">
    <verse number="10" style="v" />Ahih hangin Amasa in Joab' khutsunga om namsau mulo hi. Tua ahih
    ciangin Joab in a namsau tawh a pumpi sat a, nihvei sat kulloin a gilpi leilakah buakhia hi; tua
    ciangin Amasa a si hi. Tua ciangin Joab leh a sanggampa Abishai in Bikhri' tapa Sheba delhuh hi. </para>
  <para style="p">
    <verse number="11" style="v" />Tua ciangin Joab' mite khat Amasa' kiangah dingin, “Joab a gum
    peuhmah, leh David-a' ahi mi peuhmah in Joab zui un,” a ci hi. </para>
  <para style="p">
    <verse number="12" style="v" />Lam lianpi-a ama sisan sungah Amasa kidiahin a om hi. Tua lai-ah
    a pai mi peuhmah in amah a muh ciangin a khawl uh hi. Mi khempeuh a khawlna tua mipa in a muh
    ciangin amah in lam lianpi panin gamlakah Amasa puakhia-in ama tungah puan khat a khuh hi. </para>
  <para style="p">
    <verse number="13" style="v" />Lam lianpi panin amah a kilakkhiat khit ciangin Bikhri' tapa
    Sheba a delh dingin Joab nungah mi khempeuh paisuak hi. </para>
  <para style="p">
    <verse number="14" style="v" />Tua ciangin Israel minamte khempeuh nawkin Abelbethmaakah khua-ah
    Sheba pai hi. Bikhri mi khempeuh kikhawm uh a, amah zui-in khuapi sungah tum uh hi. </para>
  <para style="p">
    <verse number="15" style="v" />Tua ciangin Joab tawh a om mi khempeuh hong pai-in Abelbethmaakah
    khua-ah amah umcih uh hi. Amaute in khuapi simna-in suang cianpi khat bawl uh a, kulhpi
    langkhatah ding uh hi. Tua ciangin kulhpi a puk theihna dingin amaute in kulhpi nuai to uh hi. </para>
  <para style="p">
    <verse number="16" style="v" />Tua ciangin numei pil khat in khuapi panin samin, “Za un! Joab
    kiangah gen un: ‘Nang tungah thu kong gen theihna dingin hih lai-ah hong pai in,’ ci un,” a ci
    hi. </para>
  <para style="p">
    <verse number="17" style="v" />Tua ciangin tuanu' mai-ah Joab hong pai hi. Tua numei in, “Nang,
    Joab na hi hiam?” a ci hi. Amah in dawngin, “Ka hi hi,” a ci hi. Tua ciangin tua numei in ama
    kiangah, “Na nasemnu' thugente ngai in,” a ci hi. Amah in dawngin, “Ka ngai hi,” a ci hi. </para>
  <para style="p">
    <verse number="18" style="v" />Tua ciangin amah in, “Tanglai-in amaute in, ‘Abel-ah thu dong sak
    un,’ ci thei uh a, tua bangin amaute in thu siangsak uh hi. </para>
  <para style="p">
    <verse number="19" style="v" />Kei pen Israel sungah tua bangin kilemna a deih a thuman mi khat
    ka hi hi. Nang in Israel sungah nu tawh a kibang khuapi khat suksiat ding na hanciam hi. Bang
    hangin { Topa' } gamhluah valhtum ding na hi hiam?” a ci hi. </para>
  <para style="p">
    <verse number="20" style="v" />Joab in dawngin, “Keimah in ka valhtum ding ahi a, ka suksiat
    ding ahi zongin keima ngaihsut hi deklo hi. </para>
  <para style="p">
    <verse number="21" style="v" />Tua thu manlo hi. Ahih hangin Efraim mualtung gammi Bikhri' tapa
    Sheba a kici mipa in Kumpi David lehdo hi; amah bek hong pia in. Tua hi leh khuapi panin ka
    nungkik ding hi,” a ci hi. Tua ciangin tua numei in Joab kiangah, “En in, kulhsung panin nang
    kiangah ama lutang hong kilawnsuk ding hi,” a ci hi. </para>
  <para style="p">
    <verse number="22" style="v" />Tua ciangin ama pilna zangin mi khempeuh kiangah tua numei a pai
    hi. Tua ciangin amaute in Bikhri' tapa Sheba' lu tankhia-in Joab kiangah lawnkhia uh hi. Tua
    ahih ciangin amah in peengkul tum a, khuapi panin amaute kikhenin a milipin a inn ciat uhah a
    ciah uh hi. Tua ciangin kumpipa kiang Jerusalem-ah Joab a ciah hi. </para>
  <para style="p">
    <verse number="23" style="v" />Tua laitakin Joab pen Israel galkap khempeuh a uk ahi hi.
    Jehoiada' tapa Benaiah pen Khereth mite leh Peleth mite a uk ahi hi. </para>
  <para style="p">
    <verse number="24" style="v" />Adoram pen aana tawh na a kisemsakte a uk ahi hi. Ahilud' tapa
    Jehoshafat pen thu ciamtehpa ahi hi. </para>
  <para style="p">
    <verse number="25" style="v" />Sheva pen lai-atpa ahi hi. Zadok leh Abiathar siampite ahi uh hi. </para>
  <para style="p">
    <verse number="26" style="v" />Jair mi Ira zong David' siampi ahi hi. </para>
  <chapter number="21" style="c" />
  <para style="p">
    <verse number="1" style="v" />Tu-in kum khat khit kum khat, David' hun sungin kum thum sung
    kialpi tung hi. Tua ciangin David in { Topa' } kiangah thu dong hi. { Topa } in, “Amah in Gibeon
    mite that ahih manin Saul leh a innkuan tungah mi thahna hanga mawhna om hi,” a ci hi. </para>
  <para style="p">
    <verse number="2" style="v" />Tua ahih ciangin kumpipa in Gibeon mite sam hi. Tu-in Gibeon mite
    pen Israel-te' sung hiloin Amor mi a omlaite ahi uh hi. Amaute a hingkhawi ding Israel mite
    kiciam khin napi-in, Israel leh Judah mite-a' ding a deih luatna-in Saul in amaute thah dingin
    hanciam hi. </para>
  <para style="p">
    <verse number="3" style="v" />Tua ciangin David in Gibeon mite kiangah, “Note-a' dingin bang
    hong hihsak ding ka hi hiam? Note in { Topa' } mite thupha na piaktheihna dingun bangci bangin
    kilemna hong bawl ding ka hi hiam?” a ci hi. </para>
  <para style="p">
    <verse number="4" style="v" />Gibeon mite in ama kiangah, “Kote leh Saul ahi a, a innkuan tawh
    kikalah ahi zongin kitotna a om pen ngun leh kham in maisak zolo ding hi. Israel-te sungah mi
    khatpeuh ka thah hangun zong lungkim zawhna ding omlo hi,” a ci uh hi. Tua ciangin amah in,
    “Note-a' ding kong hihsak ding bang hi, ci na hi uh hiam?” a ci hi. </para>
  <para style="p">
    <verse number="5" style="v" />Amaute in kumpipa kiangah, “Israel gamsungah kote in mun ka
    neihlohna dingun kote hong netumin suksiat ding Saul in vaihawm hi. </para>
  <para style="p">
    <verse number="6" style="v" />{ Topa' } mualtung, { Topa' } mai Gibeon-ah amaute ka khai theihna
    dingun ama tapa sagihte hong pia in,” a ci uh hi. Tua ciangin kumpipa in, “Amaute kong pia ding
    hi,” a ci hi. </para>
  <para style="p">
    <verse number="7" style="v" />Ahih hangin kumpipa in amah leh Saul' tapa Jonathan' kikalah a om,
    { Topa } tawh kiciamna hangin Jonathan' tapa, Saul' tupa Mefibosheth a sit hi. </para>
  <para style="p">
    <verse number="8" style="v" />Ahi zongin Aiah' tanu Rizpah' tapa nih, Saul tawh a neih Armoni
    leh Mefibosheth; leh Saul' tanu Merab in Meholah mi Barzillai' tapa Adriel tawh a neih a tapa
    ngate a la hi. </para>
  <para style="p">
    <verse number="9" style="v" />Amah in Gibeon mite tungah amaute pia a, amaute in { Topa' } mai
    mualtungah amaute khai uh a, amau sagihte sikhawm uh hi. Mangbuhham lak kipat hun, anlak kipat
    cil lamin amaute kithat hi. </para>
  <para style="p">
    <verse number="10" style="v" />Tua ciangin Aiah' tanu Rizpah in a puanhampi la-in, anlak-a kipan
    van panin amau' luanghawmte tungah guah a zuk dongin ama lupna dingin suangpi tungah a phah hi.
    Sunin huihlak vasate in ahi a, zanin gamsate in ahi zongin amau' luanghawmte a sukkhak lohna
    dingun a cing hi. </para>
  <para style="p">
    <verse number="11" style="v" />Saul' zineu, Aiah' tanu Rizpah' gamtatna thu David kiangah a
    kigen ciangin, </para>
  <para style="p">
    <verse number="12" style="v" />David pai-in Gilboa mualtungah Filistia-te in Saul a thah lai
    hunin Filistia-te in amaute a khaina mun Bethshan khuasung kongzing lampi laizang panin a
    luanghawm a guksak Jabeshgilead mite' tung panin Saul' guhte leh a tapa Jonathan' guhte a lakik
    hi. </para>
  <para style="p">
    <verse number="13" style="v" />Amah in tua lai panin Saul' guhte leh a tapa Jonathan' guhte
    paipihto hi. Amaute in a kikhai mi sagihte' guh zong kaikhawm uh hi. </para>
  <para style="p">
    <verse number="14" style="v" />Tua ciangin amaute in Zela khuasung Benjamin' leitang, a pa Kish'
    han sungah Saul leh a tapa Jonathan' guhte phum uh a, amaute in kumpipa' thupiak khempeuh hih uh
    hi. Tua khit ciangin tua gam-a' ding thumnate Pasian in a ngai hi. </para>
  <para style="p">
    <verse number="15" style="v" />Filistia-te, Israel-te tawh kidokik uh a, David a nasemte tawh
    paisuk khawmin Filistia-te a sim uh hi. Tua galkidona-ah David gim mahmah hi. </para>
  <para style="p">
    <verse number="16" style="v" />Mithagolte' suante khat, a teipi sumngo shekel za thum a gik,
    namsau thak khat a kuah Ishbibenob in David thah ding ngaihsun hi. </para>
  <para style="p">
    <verse number="17" style="v" />Ahih hangin amah a huh dingin Zeruiah' tapa Abishai hong pai a,
    Filistia-pa simin amah a that hi. Tua ciangin David' mite in amah kunh-in, “Galsim dingin ko
    tawh nong kuankhia nawn kei ding hi. Hong kuan lecin Israel mite' muan' leh suan'pa kong taan
    khading uh hi,” a ci uh hi. </para>
  <para style="p">
    <verse number="18" style="v" />Hih hun khit ciangin Filistia-te tawh Gob-ah galkidona omkik a,
    Hushah mi Sibbekai in mithagolte' suante khat ahi Saf a that hi. </para>
  <para style="p">
    <verse number="19" style="v" />Tua ciangin Filistia-te tawh galkidona om leuleu a, Bethlehem mi
    Jaareoregim' tapa Elhanan in a teipi siamgante' siamlawngpi cia a pha, Gath mi Goliath a that
    hi. </para>
  <para style="p">
    <verse number="20" style="v" />Tua ciangin, a khut langtuakah khutme guk, leh a khe langtuakah
    kheme guk, a vekpi-in sawmnihleli a nei, mi thalian khat a omna Gath-ah gal om leuleu hi. Amah
    zong mithagolte' sung panin a piang ahi hi. </para>
  <para style="p">
    <verse number="21" style="v" />Amah in Israel-te a phin ciangin, David' sanggampa Shimei' tapa
    Jonathan in amah that hi. </para>
  <para style="p">
    <verse number="22" style="v" />Hih mi lite pen Gath-a mithagolte' sung pana piang ahi uh hi.
    David leh a nasemte in amaute a that uh hi. </para>
  <chapter number="22" style="c" />
  <para style="p">
    <verse number="1" style="v" />Tua ciangin { Topa } in ama galte khempeuh' khutsung, leh Saul'
    khutsung panin amah a hotkhiat hunin David in hih la kammalte { Topa' } tungah a gen hi. </para>
  <para style="p">
    <verse number="2" style="v" />Amah in, “{ Topa }, kei hong hupa, ka kulhpi, kei hong honkhiapa, </para>
  <para style="p">
    <verse number="3" style="v" />ka Pasian, ka kihutna, ka buknapa, lum bangin kei a hong dal, ka
    munmuan'huai leh ka belh, keimah hong honkhiapa hi a, ngong hihna panin hong hon hi. </para>
  <para style="p">
    <verse number="4" style="v" />A phat taak { Topa } ka sam a, ka galte kiang panin kei hong kihon
    hi. </para>
  <para style="p">
    <verse number="5" style="v" />“Bang hang hiam cih leh sihna tuihualte in kei hong tum a, siatna
    tuikhangte in kei hong nawk hi. </para>
  <para style="p">
    <verse number="6" style="v" />Leinuai khaute in kei hong kancip a, sihna thangte in kei hong
    dawntuah hi. </para>
  <para style="p">
    <verse number="7" style="v" />Ka lungkhamna-ah { Topa } ka sam a, ka Pasian ka sam hi. A biakinn
    panin amah in ka aw hong za a, ka kikona awging ama bil a tung hi. </para>
  <para style="p">
    <verse number="8" style="v" />“Tua ciangin ama hehna hangin leitung kisingin, nakpi takin
    kilokgawp a, vantung bulpite kilinggawp hi. </para>
  <para style="p">
    <verse number="9" style="v" />A nakvang sung panin meikhu pusuak a, a kamsung panin a kangtum
    mei pusuak a, ama tung panin mei-am san kuangkhia hi. </para>
  <para style="p">
    <verse number="10" style="v" />Amah in vantungte niamsakin hong paisuk a, ama khenuai-ah
    khuamial sahpi om hi. </para>
  <para style="p">
    <verse number="11" style="v" />Kherub khat tungah amah tuangin hong leng a, huih khate tungah
    amah kimu hi. </para>
  <para style="p">
    <verse number="12" style="v" />Amah in ama kimkotah khuamial bawl a, a tung kikhuhna dingin meii
    sahpi a zang hi. </para>
  <para style="p">
    <verse number="13" style="v" />Ama mai-a a taang sung panin mei-amte kuangkhia hi. </para>
  <para style="p">
    <verse number="14" style="v" />“Vantung panin { Topa } hong awngsuk a, Sang Penpa in a aw hong
    gingsak hi. </para>
  <para style="p">
    <verse number="15" style="v" />Amah in thaltangte lawnin thehthang gawp a, khuaphialep phiasakin
    amaute a taisak hi. </para>
  <para style="p">
    <verse number="16" style="v" />Tua ciangin { Topa' } mawhsakna awging lianpi hangin tuipi tawte
    kidawk a, lei bulpite a guakin om hi. </para>
  <para style="p">
    <verse number="17" style="v" />“Amah in a sangna mun panin hong banin kei hong la a, tui thukpi
    panin kei hong kaikhia hi. </para>
  <para style="p">
    <verse number="18" style="v" />A hat ka galte panin kei hong honkhia a, kei hong mudahte panin
    hong suaktasak hi. Keima-a' dingin ka galte hatlua uh hi. </para>
  <para style="p">
    <verse number="19" style="v" />Ka kamsiat ni-in kei hong simgawp uh a, ahih hangin { Topa } in
    kei hong huh hi. </para>
  <para style="p">
    <verse number="20" style="v" />Amah in mun tanzau khatah kei hong paikhiatpih a, kei tungah
    lungkim ahih manin kei hong honkhia hi. </para>
  <para style="p">
    <verse number="21" style="v" />“Ka thumanna tawh kizui-in { Topa } in thaman hong pia a, ka
    siangthona tawh kizui-in hong dinkik hi. </para>
  <para style="p">
    <verse number="22" style="v" />Bang hang hiam cih leh { Topa' } thu ka zui a, ka Pasian ka
    langpang kei hi. </para>
  <para style="p">
    <verse number="23" style="v" />Ama biakna ngeina kipte hoihtakin ka zui a, ama thukhamte panin
    kei ka pial kei hi. </para>
  <para style="p">
    <verse number="24" style="v" />Ama mai-ah kawk ka baang kei a, kisuan'na dangte panin hoihtakin
    ka kikem hi. </para>
  <para style="p">
    <verse number="25" style="v" />Tua ahih ciangin { Topa } in ka thumanna, ama muhna-ah ka
    siangthona tawh kizui-in kei hong dinkik khin hi. </para>
  <para style="p">
    <verse number="26" style="v" />“Thuman mi tungah nangmah na thuman a, a kawkbaanglo mi tungah a
    kawkbaang loin na gamta hi. </para>
  <para style="p">
    <verse number="27" style="v" />A siangtho mi tungah a siangtho-in na gamta a, a thukawi mi
    tungah thupeelin na gamta hi. </para>
  <para style="p">
    <verse number="28" style="v" />Nangmah in mi niamte na honkhia a, ahih hangin a kiphasakte na
    niamkhiat hi. </para>
  <para style="p">
    <verse number="29" style="v" />{ Topa } aw, nang pen keima meivak na hi hi. Ka Pasian in ka
    khuamial vaksak hi. </para>
  <para style="p">
    <verse number="30" style="v" />Nangma hangin galkap hon khat ka sugawpzo a, ka Pasian' hangin
    khuakulh khat ka kanzo hi. </para>
  <para style="p">
    <verse number="31" style="v" />“Hih Pasian a thu kicing a, { Topa' } kamciamna a manna kilang
    hi. Amah a beelte khempeuh-a' dingin kidalna lum ahi hi. </para>
  <para style="p">
    <verse number="32" style="v" />{ Topa } longal Pasian kua hiam? I Pasian simloh, hong hu kua
    hiam? </para>
  <para style="p">
    <verse number="33" style="v" />Hih Pasian, a muan'huai keima belh hi a, ka lampi khempeuh
    lungmuan'huaisak hi. </para>
  <para style="p">
    <verse number="34" style="v" />Amah in sakhipite' khe bangin ka khe kipsak a, mun sangna-ah
    keimah hong koih hi. </para>
  <para style="p">
    <verse number="35" style="v" />Amah in galsimzia kei hong hilh a, sumngo thal khauhpente ka
    keekzo hi. </para>
  <para style="p">
    <verse number="36" style="v" />“Nangmah in kei hong dalin na hong honkhia a, nangma hong huhna
    in kei hong liansak hi. </para>
  <para style="p">
    <verse number="37" style="v" />Ka kalsuanna ding mun tanzau keima nuai-ah nong pia a, ka khe
    taallo hi. </para>
  <para style="p">
    <verse number="38" style="v" />Ka galte delhin ka susia a, amaute a beitum mateng kei ka kileh
    kei hi. </para>
  <para style="p">
    <verse number="39" style="v" />Amaute ka beisak a, amaute ka sunlet hi; amaute thokik nawnlo uh
    a, ka khenuai-ah amaute puk uh hi. </para>
  <para style="p">
    <verse number="40" style="v" />“Bang hang hiam cih leh nangmah in galdona dingin tha nong guan'
    a, keimah hong dote ka nuai-ah na nengniam hi. </para>
  <para style="p">
    <verse number="41" style="v" />Nangmah in ka galte, kei hong mudahte, na nungkiksak a, keimah in
    amaute ka susiagawp hi. </para>
  <para style="p">
    <verse number="42" style="v" />Amaute khuadak uh a, ahih hangin a honkhia ding kuamah omlo hi. {
    Topa' } tungah hong ko uh a, ahih hangin amah in amaute dawnglo hi. </para>
  <para style="p">
    <verse number="43" style="v" />“Leivui bangin amaute ka satvui a, kongzing buante bangin amaute
    tuankhamin ka sikcipsuk hi. </para>
  <para style="p">
    <verse number="44" style="v" />Mite tawh kidona panin nangmah in nong honkhia a, minamte'
    lutangin kei nong bawl a, ka theih ngeiloh mite in keima na hong sem uh hi. </para>
  <para style="p">
    <verse number="45" style="v" />Keimah mai-etin gamdang mite ka kiangah hong pai uh hi. Amaute in
    ka thu a zak phetun, ka thu hong mang uh hi. </para>
  <para style="p">
    <verse number="46" style="v" />Gamdang mite lungkia uh a, a phualkip panun liingin hong paikhia
    uh hi. </para>
  <para style="p">
    <verse number="47" style="v" />“{ Topa } hing hi; kei hong hupa in thupha ngah hen la, ka
    Pasian, kei hong honkhiapa, </para>
  <para style="p">
    <verse number="48" style="v" />hong thuksakin, keima nuai-ah mite a koihsuk Pasian, </para>
  <para style="p">
    <verse number="49" style="v" />ka galte kiang panin kei hong paikhiatpihpa vanglian ta hen.
    Nangmah in ka langte tungah kei nong liansak a, mi ngongtatte kiang panin kei nong honkhia hi. </para>
  <para style="p">
    <verse number="50" style="v" />“{ Topa } aw, hih thu hangin minam khempeuh lakah nang kong phat
    ding a, na min phatna la ka sa ding hi. </para>
  <para style="p">
    <verse number="51" style="v" />Zawhna lianpi ama kumpipa tungah pia a, a sathau nilhpa David leh
    a suanlekhakte tungah a tawntungin itna kip a lak hi,” a ci hi. </para>
  <chapter number="23" style="c" />
  <para style="p">
    <verse number="1" style="v" />Jessi' tapa David, milianpi a suak mipa, Jakob' Pasian' sathau
    nilhpa, Israel laphuak siampa David' kam nunungte hih bang ahi hi: </para>
  <para style="p">
    <verse number="2" style="v" />“{ Topa' } kha in kei tung tawnin thu hong gen a, ka kam sungah
    ama thugente om hi. </para>
  <para style="p">
    <verse number="3" style="v" />Israel Pasian kampau khin a, Israel a hupa in kei kiangah hong ci
    khin hi: Mi khat in mite tungah thutang takin ukin Pasian zahtakna tawh limtakin a uk ciangin </para>
  <para style="p">
    <verse number="4" style="v" />amah pen amaute tungah zingsang khuavak bangin taang ziazua a,
    meii kaai loh ni zingsanga ni taangkhia, leilak panin lopate a selsak guahtui tawh kibang hi. </para>
  <para style="p">
    <verse number="5" style="v" />Hi hi, ka innkuan zong Pasian tawh tua bangmah hilo ahi hiam? Bang
    hang hiam cih leh amah in tawntung thuciamna kei tawh hong bawl a, na khempeuh a hoih a kipin
    hih hi. Bang hang hiam cih leh keimah hong huhin, ka deihna khempeuh tangtungsak ding hilo ahi
    hiam? </para>
  <para style="p">
    <verse number="6" style="v" />Ahih hangin mi gilote ahih leh a kilawnkhia lingkungte tawh kibang
    hi. Bang hang hiam cih leh khut guak tawh amaute kilawng ngamlo a, </para>
  <para style="p">
    <verse number="7" style="v" />amaute a lawng ding mipa pen sik leh teipi bul tawh kithawi a,
    amaute mei tawh kihaltum siang hi,” a ci hi. </para>
  <para style="p">
    <verse number="8" style="v" />David' neih mi thahatte' minte: Tahkhemon mi Joshebbasshebeth hi
    a, amah pen mi thumte a ukpa ahi hi. Amah in a teipi tawh mihing za giat do-in hun khat sungin
    thatmang khin hi. </para>
  <para style="p">
    <verse number="9" style="v" />Tua ciangin mi thahat thumte lakah amah a zompa pen Ahoah mi Dodo'
    tapa Eleazar ahi hi. Galsim dingin a kikaikhawm Filistia-te to a, Israel mite a nungkik hunin
    David tawh amah om hi. </para>
  <para style="p">
    <verse number="10" style="v" />Amah dingin a khut a hikcip mateng Filistia-te sattuk a, a namsau
    a khutsungah omcip hi. { Topa } in tua ni-in gualzawhna lianpi piangsak a, a kithat mite' na a
    tawm ding bekin ama nungah mite hong paikik uh hi. </para>
  <para style="p">
    <verse number="11" style="v" />Ama zomah Harar mi Agee' tapa Shammah ahi hi. Besan a dimna mun
    Lehi-ah Filistia-te kikaikhawm uh a, Filistia-te' kiang panin mite tai uh hi. </para>
  <para style="p">
    <verse number="12" style="v" />Ahih hangin amah in tua munah pan'mun la-in hu a, Filistia-te
    that a, { Topa } in gualzawhna lianpi a piangsak hi. </para>
  <para style="p">
    <verse number="13" style="v" />Ukpa sawmthumte lak panin mi thumte paisukin, Refaim kuamah
    Filistia mihonte in giahphual satin a om laitakin, Adullam leihawm-a David kiangah anlak hun
    pawlin tung uh hi. </para>
  <para style="p">
    <verse number="14" style="v" />Tua hunin munmuan'huai sungah David om a, Filistia khuacingte
    Bethlehem-ah om uh hi. </para>
  <para style="p">
    <verse number="15" style="v" />David in lunggulhna tawh, “Kulhkongpi gei-a om Bethlehem tuikhuk
    panin mi khat in tuidawn ding kei hong pia leh!” a ci hi. </para>
  <para style="p">
    <verse number="16" style="v" />Tua ciangin mi thahat thumte in Filistia-te' giahphual phulin
    kulhkongpi gei-a om Bethlehem tuikhuk panin tui tawikhia uh a, a tui la-in David kiangah paipih
    uh hi. Ahih hangin David in a tui dawnlo hi. Amah in { Topa}-a' dingin a tui sung a, </para>
  <para style="p">
    <verse number="17" style="v" />“{ Topa } aw, hih tui ka dawn het kei ding hi. Amau' nuntakna
    khamin a pai mite' sisan a dawn tawh ka kibang hi,” a ci hi. Tua ahih ciangin amah in dawnlo hi.
    Mi thahat thumte' han'zia tu-a bang ahi hi. </para>
  <para style="p">
    <verse number="18" style="v" />Tu-in Zeruiah' tapa, Joab' sanggampa Abishai, mihing sawmthumte a
    ukpa ahi hi. Amah in a teipi tawh mihing za thumte do-in amaute that a, mihing sawmthumte' banah
    minphatna ngahbeh hi. </para>
  <para style="p">
    <verse number="19" style="v" />Mihing sawmthumte sung pan amah a minthang pen hi a, amaute a
    ukpa a suak hi. Ahih hangin amah in mihing thumte ban nailo hi. </para>
  <para style="p">
    <verse number="20" style="v" />Jehoiada' tapa, Kabzeel khuami Benaiah pen gal a hang, na
    lianpite a sempa hi a, amah in Moab galhang mi nih a vat hi. Amah zong paisukin vuk a kiat ni
    khatin leihawm sunga om humpinelkai khat a that hi. </para>
  <para style="p">
    <verse number="21" style="v" />Amah in a melhoih Egypt mi khat a that hi. Egypt mipa in a
    khutsungah teipi tawi hi. Ahih hangin Benaiah ciangkhut khat tawh ama kiangah paisuk a,
    Egypt-pa' khutsung panin a teipi sutkhia-in ama teipi mah tawh amah a that hi. </para>
  <para style="p">
    <verse number="22" style="v" />Jehoiada' tapa Benaiah in hihte hihin, a thahat mi thumte'
    minphatna zah phial a ngah hi. </para>
  <para style="p">
    <verse number="23" style="v" />Mihing sawmthumte' lakah amah minthang a, ahih hangin amah in
    mihing thumte ban nailo hi. David in amah a cingte a ukin a koih hi. </para>
  <para style="p">
    <verse number="24" style="v" />Joab' sanggampa Asahel zong sawmthumte' lakah khat ahi hi.
    Bethlehem mi Dodo' tapa Elhanan, </para>
  <para style="p">
    <verse number="25" style="v" />Harod khuami Shammah, Harod khuami Elika, </para>
  <para style="p">
    <verse number="26" style="v" />Palti mi Helez, Tekoa khuami Ikkesh' tapa Ira, </para>
  <para style="p">
    <verse number="27" style="v" />Anathoth khuami Abiezer, Hushah mi Mebunnai, </para>
  <para style="p">
    <verse number="28" style="v" />Ahoah mi Zalmon, Netofah khuami Maharai, </para>
  <para style="p">
    <verse number="29" style="v" />Netofah khuami Baanah' tapa Heleb, Benjamin mite' gamsunga om
    Gibeah khuami Ribai' tapa Ittai, </para>
  <para style="p">
    <verse number="30" style="v" />Pirathon khuami Benaiah, Gaash gei-a kuam pan Hiddai, </para>
  <para style="p">
    <verse number="31" style="v" />Betharabah khuami Abialbon, Bahurim khuami Azmaveth, </para>
  <para style="p">
    <verse number="32" style="v" />Shaalbon khuami Eliahba, Jashen' tapate, Jonathan, </para>
  <para style="p">
    <verse number="33" style="v" />Harar mi Shammah, Harar mi Sharar' tapa Ahiam, </para>
  <para style="p">
    <verse number="34" style="v" />Maakah khuami Ahasbai' tapa Elifelet, Gilo khuami Ahithofel' tapa
    Eliam, </para>
  <para style="p">
    <verse number="35" style="v" />Karmel khuami Hezro, Arbi mi Paarai, </para>
  <para style="p">
    <verse number="36" style="v" />Zobah khuami Nathan' tapa Igal, Gad mi Bani, </para>
  <para style="p">
    <verse number="37" style="v" />Ammon mi Zelek, Zeruiah' tapa galhiam a tawi Beeroth khuami
    Naharai, </para>
  <para style="p">
    <verse number="38" style="v" />Ithri mi Ira, Ithri mi Gareb, </para>
  <para style="p">
    <verse number="39" style="v" />Hit mi Uriah, a vekpi-in sawmthumlesagih ahi uh hi. </para>
  <chapter number="24" style="c" />
  <para style="p">
    <verse number="1" style="v" />Khatvei, Israel-te tungah { Topa } hong hehkik a, amah in mite'
    gimna dingin David hanthawnin, “Pai in; Israel leh Judah mi a phazah sim in,” a ci hi. </para>
  <para style="p">
    <verse number="2" style="v" />Tua ahih ciangin kumpipa in Joab leh amah tawh a om galkap ukte
    kiangah, “Mite a phazah ka theihna dingin Dan panin Beersheba ciangdong Israel minamte khempeuh
    lakah pai un la mi phazah va sim un,” a ci hi. </para>
  <para style="p">
    <verse number="3" style="v" />Ahih hangin Joab in kumpipa kiangah, “Ka to kumpipa' muhin { Topa
    } na Pasian in mite tu-a a omzah za khatin a tamna behlap ta hen. Ahih hangin bang hangin ka to
    kumpipa in hih thu deih na hi hiam?” a ci hi. </para>
  <para style="p">
    <verse number="4" style="v" />Ahih hangin kumpipa' kamgente in Joab leh galkap ukte zozaw hi.
    Tua ahih ciangin Israel mite a phazah a sim dingin kumpipa' omna panin Joab leh galkap ukte a
    paikhia uh hi. </para>
  <para style="p">
    <verse number="5" style="v" />Amaute in Jordan kantanin kuam laizanga om khuapi Aroer panin
    kipanin Gad lam manawh uh a, Jazer-ah paisuak uh hi. </para>
  <para style="p">
    <verse number="6" style="v" />Tua ciangin amaute Gilead tung uh a, tua panin Hit mite' gam
    Kadesh tung uh hi. Tua lai panin Dan tungin, Dan panin kual pai-in Sidon tung uh hi. </para>
  <para style="p">
    <verse number="7" style="v" />Tua ciangin Taia munmuan'huai leh Hiv mite leh Kanaan mite'
    khuapite khempeuh tung uh hi. Tua panin Judah-te' Negeb lam Beersheba-ah pai uh hi. </para>
  <para style="p">
    <verse number="8" style="v" />Tua ahih ciangin gam khempeuhah amaute a pai khit uh, kha kua leh
    ni sawmnih a cin' khit ciangin Jerusalem-ah hong tungkik uh hi. </para>
  <para style="p">
    <verse number="9" style="v" />Tua ciangin Joab in kumpipa kiangah mite a phazah a gawm a pia hi:
    Israel sungah namsau a tawi galhang mi tul za giat om a, Judah mi tul za nga om hi. </para>
  <para style="p">
    <verse number="10" style="v" />Ahih hangin mi a sim khit ciangin David' lungsim in amahmah
    gimsak hi. Tua ciangin David in { Topa' } tungah, “Ka gamtatnasa sungah nakpi takin ka khial hi.
    Ahih hangin, tu-in, { Topa } aw, nang tungah kong thum hi; na nasempa' mawhna hong maisak in;
    bang hang hiam cih leh ka hai gamtatkha khin hi,” a ci hi. </para>
  <para style="p">
    <verse number="11" style="v" />Zingsangin David a thawh ciangin David' thumupa ahi kamsang Gad
    tungah { Topa' } thu hong tung a, </para>
  <para style="p">
    <verse number="12" style="v" />“Pai in la, David kiangah hih bangin gen in. ‘{ Topa } in hih
    bangin ci hi: Nangma tungah thu thum kong pia hi; nang tungah kong hih theihna dingin tuate khat
    teel in,’ ci hi,” a ci hi. </para>
  <para style="p">
    <verse number="13" style="v" />Tua ahih ciangin David kiangah Gad hong pai-in ama tungah gen a,
    “Na gamsungah kum thum sung kialpi hong tung ding hiam? Ahih kei leh na galte in nang hong delh
    laitakin amaute' mai-ah kha thum sung tai ding na hi hiam? Ahih kei leh na gamsungah ni thum
    sung pulnatna hong tung ding ahi hiam? Tu-in ngaihsun in; kei hong sawlpa' kiangah bang dawn'na
    puakkik ding ka hi hiam khentat in,” a ci hi. </para>
  <para style="p">
    <verse number="14" style="v" />Tua ciangin David in Gad kiangah, “Nakpi takin ka lung a kham hi.
    Ama hehpihna lian ahih manin { Topa' } khutsungah tung ni; bangbang ahi zongin mihing khutsungah
    hong tungsak kei hen,” a ci hi. </para>
  <para style="p">
    <verse number="15" style="v" />Tua ahih ciangin { Topa } in zingsanga kipan a kiseh hun dongin
    Israel-te tungah natna tungsak hi. Dan panin Beersheba dongin mihing tul sawmsagih a si hi. </para>
  <para style="p">
    <verse number="16" style="v" />Vantung mi in Jerusalem khua a susia dingin kithawi-in a khut a
    zan ciangin tua tatsiatna panin { Topa } kisik a, mite lakah suksiatna na a sem vantung mi
    kiangah, “Phazo hi; tu-in khawl ta in,” a ci hi. { Topa' } vantung mi pen Jebus mi Araunah'
    ancilna gei-ah a om hi. </para>
  <para style="p">
    <verse number="17" style="v" />Tua ciangin mite a vat vantung mi a muh ciangin David in { Topa'
    } tungah thu gen a, “En in, ka mawh hi; a khialpa pen kei ka hi hi. Hih mite in bang khialhna
    nei ahi uh hiam? Kong thum hi; kei leh ka innkuante bek gim hong pia in,” a ci hi. </para>
  <para style="p">
    <verse number="18" style="v" />Tua ciangin tua ni-in David kiangah Gad pai-in ama kiangah,
    “Paito in; Jebus mi Araunah' ancilna-ah { Topa}-a' ding biakna tau khat phut in,” a ci hi. </para>
  <para style="p">
    <verse number="19" style="v" />Tua ahih ciangin { Topa' } thupiak bangin Gad' cihna zui-in David
    paito hi. </para>
  <para style="p">
    <verse number="20" style="v" />Araunah a khuadaksuk ciangin kumpipa leh a nasemte ama lamah a
    hong paito a mu hi. Araunah paikhia-in a mai lei ngatin kumpipa zahtakna a bawl hi. </para>
  <para style="p">
    <verse number="21" style="v" />Tua ciangin Araunah in, “Bang hangin ka to kumpipa a nasempa
    kiangah hong pai na hi hiam?” a ci hi. “Mite' tung panin gimna a ven' theihna dingin { Topa}-a'
    ding biakna tau lamna ding na ancilna mun a lei ding,” a ci hi. </para>
  <para style="p">
    <verse number="22" style="v" />Tua ciangin Araunah in David kiangah, “Ka to kumpipa in hoih na
    sak bangin la in la biakna pia in; meihal biakna dingin bawngtalte, leh a sing dingin ancilna
    peekte leh bawngtal kolte hih lai-ah om hi. </para>
  <para style="p">
    <verse number="23" style="v" />Kumpipa aw, keimah Araunah in hihte khempeuh kumpipa tungah kong
    pia hi,” a ci hi. Tua banah Araunah in kumpipa kiangah, “{ Topa}, na Pasian in nang hong sang ta
    hen,” cithuah lai hi. </para>
  <para style="p">
    <verse number="24" style="v" />Ahih hangin kumpipa in Araunah kiangah, “Hilo hi; nangma tung
    panin hihte a man tawh kituakin kong lei ding hi. { Topa } ka Pasian' tungah kei' sum beiloin
    meihal biaknate ka pia kei ding hi,” a ci hi. Tua ahih ciangin David in ngun shekel sawmnga tawh
    ancilna mun leh bawngtalte a lei hi. </para>
  <para style="p">
    <verse number="25" style="v" />Tua ciangin David in { Topa}-a' ding biakna tau khat tua lai-ah
    lam a, meihal biaknate leh thunuama biaknate a pia hi. Tua ahih ciangin tua gam-a' dingin thumna
    { Topa } in ngai a, Israel-te' tung panin gimna a veng hi. </para>
</usx>