<?xml version="1.0" encoding="utf-8"?>
<usx version="2.0">
  <book code="GEN" style="id">Genesis</book>
  <para style="mt">Genesis</para>
  <chapter number="1" style="c" />
  <para style="p">
    <verse number="1" style="v" />A kipat cilin Pasian in vantung leh leitung a piangsak hi. </para>
  <para style="p">
    <verse number="2" style="v" />Leitung in limlemeel neiloin a awngthawlpi ahi hi. Tuipi tung
    tengah khua mial bikbek a, tua tui tungah Pasian' Kha in na a sem hi. </para>
  <para style="p">
    <verse number="3" style="v" />Pasian in, “Khuavak om hen,” ci hi; tua ciangin khuavak om pah hi. </para>
  <para style="p">
    <verse number="4" style="v" />Pasian in tua khuavak hoih hi, ci-in a mu hi. Pasian in khuamial
    panin khuavak khenkhia hi. </para>
  <para style="p">
    <verse number="5" style="v" />Pasian in khuavak pen “Sun” ci a, khuamial pen “Zan” ci hi. Nitak
    hong bei-in, zingsang hong tung a, ni khat ni ahi hi. </para>
  <para style="p">
    <verse number="6" style="v" />Pasian in, “Tuite' laizangah van kuumpi om hen la, tua van kuumpi
    in tui leh tui kikhensak hen,” ci hi. </para>
  <para style="p">
    <verse number="7" style="v" />Pasian in van kuumpi bawl a, van kuumpi tunga om tuite leh van
    kuumpi nuai-a om tuite a khen hi. Tua mah bangin a piang pah hi. </para>
  <para style="p">
    <verse number="8" style="v" />Pasian in van kuumpi pen “Vantung” ci hi. Nitak hong bei-in
    zingsang hong tung a, ni nih ni ahi hi. </para>
  <para style="p">
    <verse number="9" style="v" />Pasian in, “Vantungte nuai-a om tuite mun khatah kikhawm hen la,
    lei keu kidawk hen,” ci hi. Tua mah bangin a piang pah hi. </para>
  <para style="p">
    <verse number="10" style="v" />Pasian in lei keu pen “Leitung” ci a, a kikaikhawm tuite pen
    “Tuipi” ci hi. Pasian in tua pen hoih hi, ci-in a mu hi. </para>
  <para style="p">
    <verse number="11" style="v" />Pasian in, “Leitung in kung tuamtuamte piangsak hen la, tang a
    nei kungnote, a gah sungah tang a om singgah kungte, amau' nam ciatin leitungah piangsak hen,”
    ci hi. Tua mah bangin a piang pah hi. </para>
  <para style="p">
    <verse number="12" style="v" />Leitung in kung tuamtuamte piangkhiasak a, kungnote in amau' nam
    ciatin tang piangsakin, singkung in a sungah tang a om gahte piangsakin, amau' nam ciatciatin
    piangsak hi. Pasian in tua pen hoih hi, ci-in a mu hi. </para>
  <para style="p">
    <verse number="13" style="v" />Nitak hong bei-in zingsang hong tung a, ni thum ni ahi hi. </para>
  <para style="p">
    <verse number="14" style="v" />Pasian in, “Sun leh zan a khen dingin vantungah khuavakte om hen;
    tuate pen pawi hun leh khuahun, ni leh kumte khenna ding hi hen la, </para>
  <para style="p">
    <verse number="15" style="v" />leitung khua a vaksak dingin vantungah khuavak hi uh hen,” ci hi.
    Tua mah bangin a piang pah hi. </para>
  <para style="p">
    <verse number="16" style="v" />Pasian in khuavak lian nih bawl a, khuavak lianzaw pen sun a uk
    ding, khuavak neuzaw pen zan a uk dingin bawl a, amah in aksite zong a bawl hi. </para>
  <para style="p">
    <verse number="17-18" style="v" />Leitungah khua a vaksak ding, sun leh zan a uk ding, khuamial
    panin khuavak a khenkhia dingin Pasian in vantungah tuate a koih hi. Pasian in tua pen hoih hi,
    ci-in a mu hi. </para>
  <para style="p">
    <verse number="19" style="v" />Nitak hong bei-in zingsang hong tung a, ni li ni ahi hi. </para>
  <para style="p">
    <verse number="20" style="v" />Pasian in, “Tuite in a nungta ganhing honpite piangsak hen la,
    vantung kantanin leitungah vasate leeng ta hen,” ci hi. </para>
  <para style="p">
    <verse number="21" style="v" />Tua ahih ciangin Pasian in tuipi ganhing golpite leh amau nam
    ciatin tuipi sungah tampi a pha, nuntakna a nei a gamtang thei ganhing namkim leh kha a nei vasa
    khempeuh amau nam ciatin a piangsak hi. Pasian in tua pen hoih hi, ci-in a mu hi. </para>
  <para style="p">
    <verse number="22" style="v" />Pasian in amaute thupha pia a, “Ci pha-in tampi pha-in, tuipi
    sung dim un la, leitungah vasate tampi pha un,” ci hi. </para>
  <para style="p">
    <verse number="23" style="v" />Nitak hong bei-in zingsang hong tung a, a ni nga ni ahi hi. </para>
  <para style="p">
    <verse number="24" style="v" />Pasian in, “Nuntakna a nei ganhingte amau nam ciatin leitung in
    piangsak hen: Innsa, gamsa, leh a bokvak ganhingte amau nam ciatin piang ta hen,” a ci hi. Tua
    mah bangin a piang pah hi. </para>
  <para style="p">
    <verse number="25" style="v" />Innsa, gamsa, leh a bokvak ganhing khempeuh amau nam ciatin
    Pasian in a piangsak hi. Pasian in tua pen hoih hi, ci-in a mu hi. </para>
  <para style="p">
    <verse number="26" style="v" />Tua ciangin Pasian in, “Eima lim, eimah hong sunin mihing bawl
    ni. Tuipi ngasate tung, huihlak vasate tung, ganhingte tung, leh leitunga a bokvakte khempeuh
    tungah ukna neisak ni,” a ci hi. </para>
  <para style="p">
    <verse number="27" style="v" />Tua ahih ciangin Pasian in ama lim bangin mihing piangsakin,
    Pasian' lim bangin amah a piangsak hi. Amah in pasal leh numei a piangsak hi. </para>
  <para style="p">
    <verse number="28" style="v" />Pasian in amaute thupha pia a, Pasian in amaute tungah, “Ci
    pha-in tampi pha un la, leitung dimin zo un. Tuipi ngasate tung, leitungah a gamtang, a nungtate
    khempeuh tungah ukna nei ta un,” a ci hi. </para>
  <para style="p">
    <verse number="29" style="v" />Pasian in, “En un, leitung maitang khempeuhah a om, tang a
    piangsak kungnote khempeuh leh a gah sungah tang a om singkung khempeuh note tungah kong pia
    khinta hi. Tuate an-in na nei ding uh hi. </para>
  <para style="p">
    <verse number="30" style="v" />Leitung ganhing khempeuhte tung, huih lak vasate khempeuh tung,
    leitungah a bokvakte khempeuh tung, nuntakna hu a neite khempeuh tungah an dingin kung hing
    khempeuh ka hong pia khinta hi,” a ci hi. Tua mah bangin a piang pah hi. </para>
  <para style="p">
    <verse number="31" style="v" />Pasian in a bawlsate khempeuh en a, hoih sa mahmah hi. Nitak hong
    bei-in zingsang hong tung a, a ni guk ni ahi hi. </para>
  <chapter number="2" style="c" />
  <para style="p">
    <verse number="1" style="v" />Tua ahih ciangin vantung, leitung, leh a sunga omte khempeuh kiman
    khin hi. </para>
  <para style="p">
    <verse number="2" style="v" />Ni sagih ma-in Pasian in a nasepte zo khinta a, ama hihsa nasep
    khempeuh panin ni sagih ni-in a tawlnga hi. </para>
  <para style="p">
    <verse number="3" style="v" />Tua ahih ciangin Pasian in ni sagih ni thupha pia-in siangthosak
    hi. Bang hang hiam cih leh pian'sak nasepna ama nasep khempeuh panin tua ni-in Pasian a tawlnga
    hi. </para>
  <para style="p">
    <verse number="4" style="v" />Hihte pen, a kipiansak lai-a vantung leh leitung tangthu ahi hi. {
    Topa } Pasian in leitung leh vantungte a bawl hi. </para>
  <para style="p">
    <verse number="5" style="v" />{ Topa } Pasian in leitungah guah zusak nailo a, leitang a kho
    ding mi omlo ahih manin gamsung kungnote lei sungah om nailo a, lo sung ankungte pokhia lo hi. </para>
  <para style="p">
    <verse number="6" style="v" />Tua ciangin leitung panin meiilum kaaito-in, lei maitang khempeuh
    a buah hunin </para>
  <para style="p">
    <verse number="7" style="v" />{ Topa } Pasian in leilak pana leivui tawh mihing bawl a, a nak
    sungah nuntakna hu sang suk hi. Tua mi pen leitung nuntakna a nei mihing hong suak pah hi. </para>
  <para style="p">
    <verse number="8" style="v" />{ Topa } Pasian in nisuahna lamah Eden huan khat bawl hi. Tua lai
    munah ama bawlsa mipa koih hi. </para>
  <para style="p">
    <verse number="9" style="v" />A deihhuai, nek dinga a hoih singkung nam khempeuh, huan laizangah
    nuntakna singkung zong, leh a pha leh a sia theihna singkung, lei sung panin { Topa } Pasian in
    posak hi. </para>
  <para style="p">
    <verse number="10" style="v" />Huan sung a kawtsak dingin Eden nawkin gun khat hong luang a, tua
    mun panin gun hong kikhenin li hong pha hi. </para>
  <para style="p">
    <verse number="11" style="v" />A masa pen gun a min Pishon hi a, kham a omna, Havilah gambup
    kimkotah a luang pen ahi hi. </para>
  <para style="p">
    <verse number="12" style="v" />Tua gama khamte hoih hi. Tua munah bedolak singnai leh onik suang
    om hi. </para>
  <para style="p">
    <verse number="13" style="v" />A nihna gun min Gihon hi a, Kush gam kimkotah a luang pen ahi hi. </para>
  <para style="p">
    <verse number="14" style="v" />Assiria gam nisuahna lamah a luang a thumna gun min Hiddekel ahi
    hi. A lina gun pen Eufratis gun ahi hi. </para>
  <para style="p">
    <verse number="15" style="v" />{ Topa } Pasian in mipa la-in, Eden huan kho-in a kem dingin a
    koih hi. </para>
  <para style="p">
    <verse number="16" style="v" />{ Topa } Pasian in mipa thu pia a, “Na ut utin huan sung singkung
    gah khempeuh na ne thei ding hi. </para>
  <para style="p">
    <verse number="17" style="v" />Ahih hangin a pha leh a sia theihna singkung gah pen na ne kei
    ding hi. Bang hang hiam cih leh tua na nek ni-in na si ding hi,” a ci hi. </para>
  <para style="p">
    <verse number="18" style="v" />Tua ciangin { Topa } Pasian in, “Mipa amah guak a om ding hoihlo
    hi. Ama-a' ding a kituak a huh ding ka bawlsak ding hi,” ci hi. </para>
  <para style="p">
    <verse number="19" style="v" />Tua ahih ciangin { Topa } Pasian in gamsung ganhing khempeuh leh
    huih lak vasa khempeuh lei tawh bawl a, mipa in tuate bang a ci hiam ci-in a theihna dingin mipa
    kiangah tuate a paipih hi. Nuntakna a nei khempeuhte pen mipa' cih bangbang a min hi pahpah hi. </para>
  <para style="p">
    <verse number="20" style="v" />Mipa in ganhing namte khempeuh, huihlak vasate khempeuh leh
    gamsung ganhing khempeuh min a vawh hi. Ahih hangin mipa-a' dinga a kilawm, amah a huh ding khat
    zong omlo hi. </para>
  <para style="p">
    <verse number="21" style="v" />Tua ahih ciangin { Topa } Pasian in mipa ihmut suak mahmah sak a,
    ama ihmut kalin a nakguhte khat la-in tua mun pen satak tawh a dimsak hi. </para>
  <para style="p">
    <verse number="22" style="v" />{ Topa } Pasian in mipa' tung panin a lakkhiat nakguh pen numei
    khatin bawl a, mipa kiangah tuanu a paipih hi. </para>
  <para style="p">
    <verse number="23" style="v" />Tua ciangin mipa in, “Tu petpetin hih pen keima guhte leh keima
    sate ahi hi. Amah pen mipa sung panin a kilakhia ahih manin ‘Numei’ kici ding hi,” a ci hi. </para>
  <para style="p">
    <verse number="24" style="v" />Tua thu hangin pasal in a nu leh a pa nusia-in a zi tawh kigawm
    a, amaute gel pum khat a bang uh hi. </para>
  <para style="p">
    <verse number="25" style="v" />Mipa leh a zi a guaktangin om uh a, maizum lo uh hi. </para>
  <chapter number="3" style="c" />
  <para style="p">
    <verse number="1" style="v" />Tu-in gulpi pen, { Topa } Pasian' bawlsa gamlak ganhing dangte
    khempeuh sangin ngiansiam zaw hi. Amah in numei kiangah, “Pasian in, ‘Huan sung singgah khat
    peuhpeuh ne lo ding,’ hong ci ahi hiam?” ci hi. </para>
  <para style="p">
    <verse number="2" style="v" />Numei in gulpi kiangah, “Huan sung singgahte ka ne thei ding uh
    hi. </para>
  <para style="p">
    <verse number="3" style="v" />Ahih hangin Pasian in, ‘Huan laizanga om singgah na ne kei ding uh
    hi, zong na lawng kei ding uh hi. Tua bang hih le-uhcin na si ding uh hi,’ hong ci hi,” a ci hi. </para>
  <para style="p">
    <verse number="4" style="v" />Ahih hangin gulpi in numei kiangah, “Na si kei ding uh hi. </para>
  <para style="p">
    <verse number="5" style="v" />Bang hang hiam cih leh tua singgah na nek ciangun na mitte uh hong
    vak ding a, a pha leh a sia thei-in, Pasian tawh na kibat ding lamtak uh Pasian in thei hi,” a
    ci hi. </para>
  <para style="p">
    <verse number="6" style="v" />Tua ahih ciangin singkung a hoihna, mi a pilsak dingin tua a gah a
    deihhuaina a muh ciangin, a singgah lo-in a ne hi. Amah in singgah kimkhat a pasal pia a, a
    pasal in zong a ne hi. </para>
  <para style="p">
    <verse number="7" style="v" />A nek khit phetun amaute gel in khua phawk uh a, a guaktangin a
    omlam uh kithei uh hi. Amaute in theitehte khui tuahin puansilh dingin a bawl uh hi. </para>
  <para style="p">
    <verse number="8" style="v" />A nitak ciangin huan sungah { Topa } Pasian a hong paina ging
    amaute in za uh a, { Topa } Pasian' muh loh dingin mipa leh a zi, huan sung singte lakah a bu uh
    hi. </para>
  <para style="p">
    <verse number="9" style="v" />Ahih hangin { Topa } Pasian in mipa samin ama kiangah, “Koi lai-ah
    om na hi hiam?” a ci hi. </para>
  <para style="p">
    <verse number="10" style="v" />Amah in, “Nangma gin'na huan sungah ka za a, ka lau hi. Bang hang
    hiam cih leh ka guaktangin om ka hih manin ka bucip hi,” a ci hi. </para>
  <para style="p">
    <verse number="11" style="v" />Amah in, “Na guaktanga na omna kua in hong gen ahi hiam? Na nek
    loh dinga kong thupiak singgah ne kha na hi hiam?” ci hi. </para>
  <para style="p">
    <verse number="12" style="v" />Mipa in, “Kei tawh a om dinga nong piak numei in singgah hong pia
    a, ke'n ka ne hi,” ci hi. </para>
  <para style="p">
    <verse number="13" style="v" />Tua ciangin { Topa } Pasian in numei kiangah, “Bangcia hici
    gamtat na hi hiam?” a ci hi. Numei in, “Gulpi in kei hong khem a, ka ne hi,” ci hi. </para>
  <para style="p">
    <verse number="14" style="v" />Tua ciangin { Topa } Pasian in gulpi kiangah, “Nang, hih bangin
    gamta khin na hih manin, ganhing khempeuhte leh gamlak ganhing khempeuhte sangin ciamsiatna na
    ngahzaw hi. Na gilpi-in lam na pai ding a, na nuntak sung tawntungin leivui na ne ding hi. </para>
  <para style="p">
    <verse number="15" style="v" />Nang leh numei kikal na suanlekhakte leh ama suanlekhakte kikalah
    kilangneihna ka omsak ding hi. Amah in na lutang hong sunim ding a, nang in ama khetul na sunim
    ding hi,” a ci hi. </para>
  <para style="p">
    <verse number="16" style="v" />Tua ciangin numei kiangah, “Naupaina-ah na gimna nakpi takin ka
    khangsak ding a, na a sapipi-in nau na nei ding hi. Ahi zongin na pasal mah na deih ding a, amah
    in nang tungah hong uk ding hi,” a ci hi. </para>
  <para style="p">
    <verse number="17" style="v" />Tua ciangin mipa kiangah, “Nang in na zi' thu mangin, ‘Nang in na
    ne kei ding hi,’ ci-in nang kong thupiak singgah ne na hih ciangin, nangma hangin leitang in
    samsiatna ngah hi. Na nuntak tawntung gimpi-in na semin na annek ding na zong ding hi. </para>
  <para style="p">
    <verse number="18" style="v" />Ling leh kiakte, nang-a' dingin hong pokhiasak ding a, nang in
    gamlak kungte na ne ding hi. </para>
  <para style="p">
    <verse number="19" style="v" />Lei-ah na ciahkik matengin khua-ul kai-in na na sep ciang bekin
    an na ne ding hi. Bang hang hiam cih leh lei sung panin nang hong kipiangsak a, nang, leivui na
    hih manin, leivui mah na suakkik ding hi,” a ci hi. </para>
  <para style="p">
    <verse number="20" style="v" />Mipa in a zi' min pen Eve, ci hi. Bang hang hiam cih leh amah pen
    mihing khempeuh' nu ahi hi. </para>
  <para style="p">
    <verse number="21" style="v" />{ Topa } Pasian in mipa leh a zi-a' dingin savun puan bawl a,
    amaute silhsak hi. </para>
  <para style="p">
    <verse number="22" style="v" />Tua ciangin { Topa } Pasian in, “En un, mipa pen eite khat tawh
    kibang a, a pha leh a sia thei hi. Amah in nuntakna singgah ne-in a hin' tawntung khak lohna
    dingin i vaihawm ding hi,” ci hi. </para>
  <para style="p">
    <verse number="23" style="v" />Tua ahih ciangin { Topa } Pasian in, amah a kipiansakna leitang a
    kho dingin Eden Huan panin mipa a sawlkhia hi. </para>
  <para style="p">
    <verse number="24" style="v" />Amah in mipa hawlkhia hi. Kherub-te leh mun khempeuh a nga thei
    meikuang namsau pen Eden Huan nisuahna lamah nuntakna singkung lampi a cing dingin a koih hi. </para>
  <chapter number="4" style="c" />
  <para style="p">
    <verse number="1" style="v" />Tu-in mipa in ama zi Eve luppih a, amah gai-in Kain nei a, “{
    Topa' } huhna tawh mi khat ka ngah khin hi,” ci hi. </para>
  <para style="p">
    <verse number="2" style="v" />Tua ciangin a sanggampa Abel nei leuleu hi. Tu-in Abel, tuu kempa
    hi a, Kain, lo khopa ahi hi. </para>
  <para style="p">
    <verse number="3" style="v" />Tua hun sungin Kain in lei pana piang gah piakna { Topa' } tungah
    paipih a, </para>
  <para style="p">
    <verse number="4" style="v" />Abel in a tuuhon tacilte leh a sa limcite paipih hi. { Topa } in
    Abel leh ama piakna thusim a, </para>
  <para style="p">
    <verse number="5" style="v" />ahih hangin Kain leh ama piakna thusim lo hi. Tua ahih ciangin
    Kain heh mahmah a, a mai sia hi. </para>
  <para style="p">
    <verse number="6" style="v" />{ Topa } in Kain tungah, “Bang hangin nang heh a, bang hangin na
    mai sia ahi hiam? </para>
  <para style="p">
    <verse number="7" style="v" />Limtakin hih lecin, nang hong kisanglo ding ahi hiam? Limtakin na
    hih kei leh nang hong hih nuamin mawhna in hong buk a, nang hong uk nuam hi. Ahih hangin nang in
    tua mawhna na zawh ding ahi hi,” a ci hi. </para>
  <para style="p">
    <verse number="8" style="v" />Kain in a sanggampa Abel kiangah, “Gamlakah vak ni,” ci hi. Amaute
    gamlakah a om ciangin Kain in a sanggampa Abel a that hi. </para>
  <para style="p">
    <verse number="9" style="v" />Tua ciangin { Topa } in Kain tungah, “Na sanggampa Abel koi-ah om
    ahi hiam?” a ci hi. Amah in, “Ka thei kei hi. Kei, ka sanggam a kempa ka hi hiam?” ci hi. </para>
  <para style="p">
    <verse number="10" style="v" />{ Topa } in, “Bang hangin hici gamtat na hi hiam? Na sanggampa'
    sisan, leilak panin kei tungah hong kiko hi. </para>
  <para style="p">
    <verse number="11" style="v" />Na sanggampa' sisan a hup dingin a kam a ka leitang tungah tu-in
    nang hong kisamsiat hi. </para>
  <para style="p">
    <verse number="12" style="v" />Lo na khawh ciangin nang-a' dingin an hong piangsak nawnlo ding
    hi. Nang pen a galtai, leitunga a vakvai na hi ding hi,” a ci hi. </para>
  <para style="p">
    <verse number="13" style="v" />Kain in { Topa' } tungah, “Keimah gim hong kipiakna, ka thuak
    zawh ding hilo hi. </para>
  <para style="p">
    <verse number="14" style="v" />En in, tuni-in nangmah in leitung panin kei nong hawlkhia a, nang
    kiang panin kei nong notkhia hi. Kei pen a galtai, leitungah a vakvai ka hi ding a, kei hong mu
    peuhmah in hong that ding hi,” a ci hi. </para>
  <para style="p">
    <verse number="15" style="v" />Tua ciangin { Topa } in ama kiangah, “Tua bang hilo ding hi.
    Khatpeuh in Kain a thah leh tuapa tungah a zah sagihin kithuk ding hi,” a ci hi. Amah a tuakpeuh
    in a thahkhak lohna dingin { Topa } in Kain' tungah ciamtehna khat a koih hi. </para>
  <para style="p">
    <verse number="16" style="v" />Tua ciangin { Topa' } omna panin Kain paikhia-in Eden nisuahna
    lam Nod gam sungah a teng hi. </para>
  <para style="p">
    <verse number="17" style="v" />Kain in a zi luppih a, amah gai-in Enok a nei hi. Kain in khuapi
    khat sat a, tua khuapi min dingin ama tapa' min tamin Enok a phuak hi. </para>
  <para style="p">
    <verse number="18" style="v" />Enok sung panin Irad suak a, Irad pen Mehujael' pa ahi hi.
    Mehujael pen Methushael' pa hi a, Methushael pen Lamek' pa ahi hi. </para>
  <para style="p">
    <verse number="19" style="v" />Lamek in zi nih nei hi. A khat' min Adah hi a, adang khat' min
    Zillah ahi hi. </para>
  <para style="p">
    <verse number="20" style="v" />Adah in tapa Jabal nei hi. Amah pen puanbukte sungah tengin
    ganhing a neite' pian'na pupi ahi hi. </para>
  <para style="p">
    <verse number="21" style="v" />A sanggampa' min Jubal hi a, laia lasakna leh tamngai tumte
    khempeuh' pian'na pupi ahi hi. </para>
  <para style="p">
    <verse number="22" style="v" />Zillah in Tubalkain nei a, sumngo leh sik nazat khempeuh a
    bawlte' pian'na pupi ahi hi. Tubalkain' sanggamnu pen Naamah ahi hi. </para>
  <para style="p">
    <verse number="23" style="v" />Lamek in a zite kiangah, “Adah leh Zillah aw, ka aw ngai un.
    Lamek' zite aw, ka thugen ngai un. Kei hong liamsak manin mi khat, kei hong sat manin khanglai
    mi khat ka that khin hi. </para>
  <para style="p">
    <verse number="24" style="v" />Kain a kithah manin a zah sagihin kithukkik ahih leh, Lamek a
    kithah manin a zah sawmsagihin kithukkik taktak ding hi,” a ci hi. </para>
  <para style="p">
    <verse number="25" style="v" />Adam in a zi luppih leuleu hi. Amah in tapa khat nei a, a min
    Seth ci hi. Bang hang hiam cih leh, “Kain in Abel that ahih manin Abel' tangin Pasian in kei-a'
    dingin naupang khat hong sehsak hi,” amah in ci hi. </para>
  <para style="p">
    <verse number="26" style="v" />Seth in zong tapa khat nei a, ama min Enosh ci hi. Tua huna
    kipanin mite in { Topa } bia-in a min lawh ding kipan ta uh hi. </para>
  <chapter number="5" style="c" />
  <para style="p">
    <verse number="1" style="v" />Hih pen Adam' suanlekhakte' laibu ahi hi. Pasian in mi a
    pian'sakin, amah in Pasian tawh a kisunin a bawl hi. </para>
  <para style="p">
    <verse number="2" style="v" />Amah in numei leh pasal a piangsak hi. Amaute a kipiansakin amah
    in amaute, “Mi,” ci a, amaute thupha a pia hi. </para>
  <para style="p">
    <verse number="3" style="v" />Adam kum za leh kum sawmthum a phak khit ciangin, amah a sun tapa
    khat nei a, Seth ci-in a min a phuak hi. </para>
  <para style="p">
    <verse number="4" style="v" />Seth a suah khit ciangin Adam kum zagiat sung nungta lai hi. Amah
    in tanu leh tapa dang zong a nei hi. </para>
  <para style="p">
    <verse number="5" style="v" />Tua ahih ciangin Adam' nuntak hun sungteng pen kum zakua leh kum
    sawmthum hi a, tua ciangin amah si hi. </para>
  <para style="p">
    <verse number="6" style="v" />Seth kum za leh kum nga a phak ciangin Enosh kici tapa khat a nei
    hi. </para>
  <para style="p">
    <verse number="7" style="v" />Enosh a suah khit ciangin Seth kum zagiat leh kum sawmthum nungta
    a, tanu leh tapa dang nei lai hi. </para>
  <para style="p">
    <verse number="8" style="v" />Tua ahih ciangin Seth' khan' sungteng pen kum zakua leh kum
    sawmlenih hi a, tua ciangin amah si hi. </para>
  <para style="p">
    <verse number="9" style="v" />Enosh kum sawmkua a phak ciangin, amah in Kenan kici tapa khat nei
    hi. </para>
  <para style="p">
    <verse number="10" style="v" />Kenan a suah khit ciangin Enosh kum zagiat leh kum sawmlenga
    nungta a, tanu leh tapa dang nei lai hi. </para>
  <para style="p">
    <verse number="11" style="v" />Tua ahih ciangin Enosh' khan' sungteng pen kum zakua leh kum nga
    hi a, tua ciangin amah si hi. </para>
  <para style="p">
    <verse number="12" style="v" />Kenan kum sawmsagih a phak ciangin, Mahalalel kici tapa khat nei
    hi. </para>
  <para style="p">
    <verse number="13" style="v" />Mahalalel' suah khit ciangin Kenan kum zagiat leh kum sawmli
    nungta a, tanu leh tapa dang nei lai hi. </para>
  <para style="p">
    <verse number="14" style="v" />Tua ahih ciangin Kenan' khan' sungteng pen kum zakua leh kum sawm
    hi a, tua ciangin amah si hi. </para>
  <para style="p">
    <verse number="15" style="v" />Mahalalel kum sawmguk leh kum nga a phak ciangin Jared kici tapa
    khat nei hi. </para>
  <para style="p">
    <verse number="16" style="v" />Jared' suah khit ciangin Mahalalel kum zagiat leh kum sawmthum
    nungta a, tanu leh tapa dang nei lai hi. </para>
  <para style="p">
    <verse number="17" style="v" />Tua ahih ciangin Mahalalel' khan' sungteng pen kum zagiat leh kum
    sawmkualenga hi a, tua ciangin amah si hi. </para>
  <para style="p">
    <verse number="18" style="v" />Jared kum za leh kum sawmguklenih a phak ciangin Enok kici tapa
    khat nei hi. </para>
  <para style="p">
    <verse number="19" style="v" />Enok' suah khit ciangin Jared kum zagiat nungta a, tanu leh tapa
    dang nei lai hi. </para>
  <para style="p">
    <verse number="20" style="v" />Tua ahih ciangin Jared' khan' sungteng pen kum zakua leh kum
    sawmguklenih hi a, tua ciangin amah si hi. </para>
  <para style="p">
    <verse number="21" style="v" />Enok kum sawmguk leh kum nga a phak ciangin, Methuselah kici tapa
    khat nei hi. </para>
  <para style="p">
    <verse number="22" style="v" />Methuselah' suah khit ciangin kum zathum sung Enok leh Pasian
    kikhawl a, tanu leh tapa dang nei lai hi. </para>
  <para style="p">
    <verse number="23" style="v" />Tua ahih ciangin Enok' khan' sungteng pen kum zathum leh kum
    sawmguk leh kum nga ahi hi. </para>
  <para style="p">
    <verse number="24" style="v" />Enok pen Pasian tawh kikhawl hi. Enok kimu nawnlo hi; bang hang
    hiam cih leh Pasian in amah la hi. </para>
  <para style="p">
    <verse number="25" style="v" />Methuselah kum za leh kum sawmgiat leh kum sagih a phak ciangin
    Lamek kici tapa khat nei hi. </para>
  <para style="p">
    <verse number="26" style="v" />Lamek' suah khit ciangin Methuselah kum za sagih leh kum
    sawmgiatlenih nungta a, tanu leh tapa dang nei lai hi. </para>
  <para style="p">
    <verse number="27" style="v" />Tua ahih ciangin Methuselah' khan' sungteng pen kum zakua leh kum
    sawmguklekua hi a, tua ciangin amah si hi. </para>
  <para style="p">
    <verse number="28" style="v" />Lamek kum za leh kum sawmgiatlenih a phak ciangin tapa khat nei
    a, </para>
  <para style="p">
    <verse number="29" style="v" />ama min Noah phuakin, “{ Topa } in a ciamsiatsa leitang panin
    hihpa in i nasepna leh i gimnate-ah eite hong khahkhia ding hi,” a ci hi. </para>
  <para style="p">
    <verse number="30" style="v" />Noah' suah khit ciangin Lamek kum zanga leh kum sawmkualenga
    nungta a, tanu leh tapa dang nei lai hi. </para>
  <para style="p">
    <verse number="31" style="v" />Tua ahih ciangin Lamek' khan' sungteng pen kum za sagih leh kum
    sawmsagihlesagih hi a, tua ciangin amah si hi. </para>
  <para style="p">
    <verse number="32" style="v" />Noah kum zanga a phak khit ciangin Shem, Ham, leh Jafeth, tapa
    thum a nei hi. </para>
  <chapter number="6" style="c" />
  <para style="p">
    <verse number="1" style="v" />Leitungah mite tam dingin hong kipanin, amau' sung panin tanute
    hong suah ciangin, </para>
  <para style="p">
    <verse number="2" style="v" />vana om mite in leitung mite' tanute hoihsa uh ahih manin a deih
    bangun amaute zi-in a la uh hi. </para>
  <para style="p">
    <verse number="3" style="v" />Tua ciangin { Topa } in, “Mihingte sungah ka Kha om paisuak nawnlo
    ding hi. Bang hang hiam cih leh mihingte a mawh hi khinta a, kum za leh kum sawmnih sung kisikna
    ding hun kipia lai bek ding hi,” a ci hi. </para>
  <para style="p">
    <verse number="4" style="v" />Vana om mite in leitung mihing tanute luppihin, amaute in ta a
    neih hun laitak hita leh tua khit hita leh, amau' suanlekhak Nefilim a kici mite leitungah om
    hi. Hih mite pen tang lai-a mi thahat, mi minthangte ahi uh hi. </para>
  <para style="p">
    <verse number="5" style="v" />Leitungah mihing a gitlohna a liatna leh mihing lungsim ngaihsutna
    peuhmah a sia ahih ngitngetna thu { Topa } in mu hi. </para>
  <para style="p">
    <verse number="6" style="v" />Leitungah mihing a bawl pen { Topa } khial kisa a, tua thu in ama
    lungsim dahsak hi. </para>
  <para style="p">
    <verse number="7" style="v" />Tua ahih ciangin { Topa } in, “Ka pian'saksa mihing, ganhing, a
    bokvak ganhingte leh huih lak vasate, leitung panin ka phiatkhia ding hi. Bang hang hiam cih leh
    amaute ka bawl ka khial hi,” a ci hi. </para>
  <para style="p">
    <verse number="8" style="v" />Ahih hangin Noah in { Topa' } maipha mu hi. </para>
  <para style="p">
    <verse number="9" style="v" />Noah' tangthu hih bang ahi hi. Noah a thuman mi khat hi a, ama
    khangah paubaanglo hi. Noah pen Pasian tawh kikhawl hi. </para>
  <para style="p">
    <verse number="10" style="v" />Noah in tapa thum, Shem, Ham, leh Jafeth a nei hi. </para>
  <para style="p">
    <verse number="11" style="v" />Tu-in Pasian' muhna-ah leitung sia a, leitungah ngongtatna kidim
    hi. </para>
  <para style="p">
    <verse number="12" style="v" />Pasian in leitung en a, a kisiagawp mu hi. Bang hang hiam cih leh
    leitungah mi khempeuh a sia-in a gamtalo kuamah omlo hi. </para>
  <para style="p">
    <verse number="13" style="v" />Pasian in Noah' kiangah, “Mi khempeuh beisak ding ka khentat zo
    hi; bang hang hiam cih leh amau' hangin leitungah ngongtatna kidim hi. En in, leitung tawh
    amaute ka susia khawm ding hi. </para>
  <para style="p">
    <verse number="14" style="v" />Nang-a' dingin noah-taak sing tawh teembaw khat bawl in. Teembaw
    sungah a deite bawl in la, a sung leh a pua kultal tui tawh zut in. </para>
  <para style="p">
    <verse number="15" style="v" />Na bawlna ding dan hih bang ahi hi: Teembaw a sauna pi zali
    sawmnga, a zaina pi sawmsagihnga, a san'na pi sawmlinga hi ding hi. </para>
  <para style="p">
    <verse number="16" style="v" />Teembaw-a' dingin kongkhak khat bawl in la, tua tung pi khat leh
    alang ciangah zawh bawl in. A pangah teembaw kongkhak bulh in. A dawl nuainung, a dawl nihna leh
    a dawl thumnate bawl in. </para>
  <para style="p">
    <verse number="17" style="v" />Bang hang hiam cih leh, en in, leitungah a om nuntak husan'na a
    nei khempeuh a susia dingin leitungah tuiciin ka tungsak ding hi. Leitunga om khempeuh si ding
    hi. </para>
  <para style="p">
    <verse number="18" style="v" />Ahih hangin nang tawh ka thuciamna ka kipsak ding hi. Teembaw
    sungah nang na hong pai ding hi. Nang, na tapate, na zi leh na tapate' zite tawh na paikhawm
    ding uh hi. </para>
  <para style="p">
    <verse number="19" style="v" />Nuntakna a nei khempeuh nang tawh a nungta dingin nam khatah nih
    ciat teembaw sungah na paipih ding hi. Tuate pen a nu leh a pa hi ding hi. </para>
  <para style="p">
    <verse number="20" style="v" />Vasate amau' nam ciatin, ganhingte amau' nam ciatin, leilakah a
    bokvak ganhingte peuhmah amau' nam ciatin, a suakta dingin nam khatah nih ciat nang kiangah hong
    pai ding uh hi. </para>
  <para style="p">
    <verse number="21" style="v" />A kine an nam khempeuh zong la in la khol in. Tuate pen nang leh
    amaute-a' dingin an ding ahi hi,” a ci hi. </para>
  <para style="p">
    <verse number="22" style="v" />Noah zong tua bangmahin gamta a, Pasian' thupiak khempeuh a hih
    hi. </para>
  <chapter number="7" style="c" />
  <para style="p">
    <verse number="1" style="v" />Tua ciangin { Topa } in Noah kiangah, “Nang leh na innkuanpih mi
    khempeuh teembaw sungah pai un. Bang hang hiam cih leh hih khang mite sung panin nang bek a
    thuman na hihna ka hong thei hi. </para>
  <para style="p">
    <verse number="2" style="v" />Ganhing siangtho nupa kop sagih, ganhing a sianglo nupa kop khat, </para>
  <para style="p">
    <verse number="3" style="v" />huih lak vasate zong nupa kop sagih, leitungah amau' nam a
    man'than' lohna dingin la in. </para>
  <para style="p">
    <verse number="4" style="v" />Bang hang hiam cih leh ni sagih sungin sun sawmli leh zan sawmli
    sung leitungah guah ka zusak ding hi. Ka bawlsa nuntakna a nei peuhmah leitung panin ka
    phiatkhia ding hi,” a ci hi. </para>
  <para style="p">
    <verse number="5" style="v" />Noah in zong { Topa' } thupiak khempeuh a hih hi. </para>
  <para style="p">
    <verse number="6" style="v" />Leitungah tuiciin a tun' lai-in Noah kum zaguk pha hi. </para>
  <para style="p">
    <verse number="7" style="v" />Tuiciin a pelh dingin Noah, a tapate, a zi leh a tapate' zite
    teembaw sungah pai uh hi. </para>
  <para style="p">
    <verse number="8" style="v" />Ganhing siangthote, a sianglo ganhingte, vasate, leitunga a bokvak
    peuhmah, </para>
  <para style="p">
    <verse number="9" style="v" />a nupa kopin Pasian in Noah a thupiaksa bangin teembaw sungah Noah
    tawh pai uh hi. </para>
  <para style="p">
    <verse number="10" style="v" />A ni sagih ni-in leitungah tuiciin tung hi. </para>
  <para style="p">
    <verse number="11" style="v" />Noah' nuntak kum zaguk kum, a kha nihna, tua kha ni sawmlesagih
    ni-in vana om a thuk mahmah tuikhukte puakkhamin, vantung tawlette kihong hi. </para>
  <para style="p">
    <verse number="12" style="v" />Sun sawmli leh zan sawmli sung leitungah guah zu hi. </para>
  <para style="p">
    <verse number="13" style="v" />Tua ni teekteekin Noah leh a tapate Shem, Ham, Jafeth, leh Noah'
    zi leh a tapate' zi thumte, amau tawh teembaw sungah a tum uh hi. </para>
  <para style="p">
    <verse number="14" style="v" />Amaute leh gamsa peuhmah amau' nam ciat, innsa khempeuh amau' nam
    ciat, leitungah a bokvak peuhmah amau' nam ciat, leh vasa peuhmah amau' nam ciat, vasa namkim
    amau' nam ciatin a tum uh hi. </para>
  <para style="p">
    <verse number="15" style="v" />Nuntak husan'na a nei khempeuh a nupa kop ciatin Noah tawh
    teembaw sungah a pai uh hi. </para>
  <para style="p">
    <verse number="16" style="v" />Pasian in Noah tungah a thupiakna bangin nuntakna a nei khempeuh
    teembaw sungah a lut khit ciangin { Topa } in Noah kong a khaknelh hi. </para>
  <para style="p">
    <verse number="17" style="v" />Leitungah tuiciin ni sawmli sung omden hi. Tui tam semsem a,
    teembaw laamto-in, leitung' tungah khangin sangto lai hi. </para>
  <para style="p">
    <verse number="18" style="v" />Tui khangto-in leitungah tam mahmah hi. Tui tungah teembaw laam
    hi. </para>
  <para style="p">
    <verse number="19" style="v" />Leitungah tui khangkhang ahih manin mual lian a sangte khempeuh
    tuumcip hi. </para>
  <para style="p">
    <verse number="20" style="v" />Mual liante tungah tui omto lai a, tuate tungah pi sawmnihlenih
    thuk-in tuumcip hi. </para>
  <para style="p">
    <verse number="21" style="v" />Leitungah a nungta khempeuh, vasate, innsate, gamsate, a hon
    honin leitungah a hon om ganhingte khempeuh leh mi khempeuh a si uh hi. </para>
  <para style="p">
    <verse number="22" style="v" />Leitungah a om, nuntakna hu a nei peuhmah a si uh hi. </para>
  <para style="p">
    <verse number="23" style="v" />Mihing, ganhing, a bokvakte leh huih lak vasate, leitunga om
    nuntakna a nei peuhmah amah in phiatkhia hi. Leitung panin amaute kiphiatkhia hi. Noah leh amah
    tawh teembaw sunga a omteng bek a suakta uh hi. </para>
  <para style="p">
    <verse number="24" style="v" />Ni za leh ni sawmnga sung leitungah tui om hi. </para>
  <chapter number="8" style="c" />
  <para style="p">
    <verse number="1" style="v" />Ahih hangin Pasian in Noah leh amah tawh teembaw sungah a om
    gamsate leh innsate khempeuh a phawk hi. Pasian in leitungah huih nungsak a, tui a kiam hi. </para>
  <para style="p">
    <verse number="2" style="v" />Tui thukte leh vantung tawlette kikhak a, vantung pana guahte
    kikhawlsak hi. </para>
  <para style="p">
    <verse number="3" style="v" />Leitung panin tuite kiamkiam hi. Ni za leh ni sawmnga a phak
    ciangin tuite kiam khinta hi. </para>
  <para style="p">
    <verse number="4" style="v" />Kha sagihna, tua kha ni sawmlesagih ni-in Ararat mualtungah
    teembaw kinga hi. </para>
  <para style="p">
    <verse number="5" style="v" />A kha sawmna ciangdong tuite kiamkiam lai hi. Kha sawmna, tua kha
    ni khat ni-in mual dawnte kidawk hi. </para>
  <para style="p">
    <verse number="6" style="v" />Ni sawmli a cin' ni ciangin Noah in ama bawlsa teembaw tawlet hong
    a, </para>
  <para style="p">
    <verse number="7" style="v" />va-ak khat khah hi. Leitung panin tuite a keu mateng leeng
    kawikawi hi. </para>
  <para style="p">
    <verse number="8" style="v" />Tua ciangin, leitungah tuite a kiam khin nai hiam cih a theihna
    dingin amah in vakhu khat khah hi. </para>
  <para style="p">
    <verse number="9" style="v" />Ahih hangin, leitung khempeuhah tuite omlai-in, a khawlna ding
    mulo ahih manin teembaw-ah hong ciahkik hi. Tua ahih ciangin amah in a khut zanin a vakhu man a,
    teembaw sungah paipih hi. </para>
  <para style="p">
    <verse number="10" style="v" />Amah in ni sagih sung ngakin, teembaw panin a vakhu khah leuleu
    hi. </para>
  <para style="p">
    <verse number="11" style="v" />Nitak ciangin ama kiangah a vakhu hong ciahkik a, oliv teh a
    tukkhiat thak khat a mukah petin hong tun'pih hi. Tua ahih ciangin leitung panin tuite kiam
    khinta hi, ci-in Noah in a thei hi. </para>
  <para style="p">
    <verse number="12" style="v" />Tua ciangin ni sagih sung ngak leuleu-in a vakhu khah hi. Tua
    vakhu pen ama kiangah hong ciahkik nawnlo hi. </para>
  <para style="p">
    <verse number="13" style="v" />Noah a khan' kum zaguk leh a kum khatna, a kha masa, tua kha ni
    masa ni-in leitung panin tuite keu hi. Noah in teembaw khuhna lakhia a, khuadak hi. Lei maitang
    na keu ta hi. </para>
  <para style="p">
    <verse number="14" style="v" />A kha nihna, tua kha ni sawmnihlesagih ni-in leitung keu hi. </para>
  <para style="p">
    <verse number="15" style="v" />Tua ciangin Pasian in Noah kiangah, </para>
  <para style="p">
    <verse number="16" style="v" />“Nang leh na zi, na tapate leh na tapate' zite, teembaw sung
    panin paikhia un. </para>
  <para style="p">
    <verse number="17" style="v" />Nang tawh a omkhawm nuntakna a nei khempeuh — vasate, ganhingte
    leh leitunga a bokvak peuhmah — leitungah tampi suakin, pungin leitungah a tam theihna dingin
    paikhiatpih in,” a ci hi. </para>
  <para style="p">
    <verse number="18" style="v" />Tua ahih ciangin Noah paikhia a, a tapate leh ama zi leh a
    tapate' zite mah tawh paikhia khawm hi. </para>
  <para style="p">
    <verse number="19" style="v" />Ganhing khempeuh, a bokvak khempeuh, vasa khempeuh, leitunga a
    gamtang khempeuh a innkuan kuanin teembaw panin a paikhia uh hi. </para>
  <para style="p">
    <verse number="20" style="v" />Tua ciangin Noah in { Topa}-a' ding biakna tau khat lam a, a
    siangtho ganhing khempeuh leh a siangtho vasa khempeuh lak pan khat ciat la-in, biakna tau
    tungah meihal biakna a pia hi. </para>
  <para style="p">
    <verse number="21" style="v" />{ Topa } in a namtui gimnam a zak ciangin, a lungsim sungah,
    “Mihing' gamtatna hangin leitang ka samsia kik ngei nawn kei ding hi. Bang hang hiam cih leh
    mihing' lungsim ngaihsutna pen a tangval lai panin a gilo hi mawk hi. Tu-a ka hih bangin
    nuntakna a nei khempeuh zong ka susia ngei nawn kei ding hi. </para>
  <para style="p">
    <verse number="22" style="v" />Leitung a omlai tengin, lo pawi hun leh anlak hun, a vot leh a
    sa, khuakhal leh phalbi, sun leh zan beilo ding hi,” a ci hi. </para>
  <chapter number="9" style="c" />
  <para style="p">
    <verse number="1" style="v" />Pasian in Noah leh a tapate thupha pia a, amaute tungah, “Pung un
    la, tampi pha-in, leitung dim un. </para>
  <para style="p">
    <verse number="2" style="v" />Note pen leitung ganhing khempeuh, huih lak vasa khempeuh,
    leilakah a bokvak khempeuh leh tuipi ngasa khempeuh in hong kihta-in hong zahtak ding uh hi.
    Note' khutsungah tuate hong kipia hi. </para>
  <para style="p">
    <verse number="3" style="v" />A nungta a gamtang peuhmah, note-a' dingin an hi ding hi. Kung
    hing khempeuh ka hong piak bangin na khempeuh zong note ka hong pia hi. </para>
  <para style="p">
    <verse number="4" style="v" />A nuntakna ahi a sisan pen a sa tawh na ne khawm kei bek ding uh
    hi. </para>
  <para style="p">
    <verse number="5" style="v" />Mi khatpeuh in hong thah leh ama tungah sihna dan ka pia ding hi.
    A hong that ganhing peuhmah ka that ding a, a mipihte a that mi peuhmah gim ka pia ding hi. </para>
  <para style="p">
    <verse number="6" style="v" />Mi a that peuhmahte pen, midangte in amah that ding hi. Bang hang
    hiam cih leh Pasian in ama lim bangin mi bawl hi. </para>
  <para style="p">
    <verse number="7" style="v" />“Note, pungin khang un la, leitungah tampi tak piangkhia-in, tampi
    pha-in khang un,” a ci hi. </para>
  <para style="p">
    <verse number="8" style="v" />Tua ciangin Pasian in Noah leh amah tawh a om a tapate kiangah, </para>
  <para style="p">
    <verse number="9" style="v" />“En un, note leh note' khita na suanlekhakte uh leh, </para>
  <para style="p">
    <verse number="10" style="v" />note tawh a om nuntakna a nei peuhmah, vasate, innsate, note tawh
    a om leitung gamsa peuhmah, teembaw sung panin a paikhia zahzah peuhmah tawh ka thuciamna ka
    kipsak hi. </para>
  <para style="p">
    <verse number="11" style="v" />Nuntakna a nei khempeuh, tuiciin tawh susia kik ngei nawnloin,
    leitung a susia dingin tuiciin ka tun'sak kik ngei nawnlohna dingin note tawh ka thuciamna ka
    kipsak hi,” a ci hi. </para>
  <para style="p">
    <verse number="12" style="v" />Tua ciangin Pasian in, “Hih pen, kei leh note leh note tawh a om
    nuntakna a nei khempeuh kikalah mailam khang tawntungah thuciamna lim ahi hi. </para>
  <para style="p">
    <verse number="13" style="v" />Meii sungah ka sakhituihup ka kaisak a, tua pen kei leh leitung
    kikalah thuciamna lim hi ding hi. </para>
  <para style="p">
    <verse number="14" style="v" />Vantungah meii kong kaisak ciangin meii sungah sakhituihup a
    kimuh leh, </para>
  <para style="p">
    <verse number="15" style="v" />kei leh note leh nuntakna a nei khempeuh tawh ka thuciamna ka
    phawk ding hi. Tuite pen, nuntakna a nei khempeuh a susia ding tuiciin suakkik ngei nawnlo ding
    hi. </para>
  <para style="p">
    <verse number="16" style="v" />Meii sungah sakhituihup a om ciangin keimah in ka en ding a, kei
    leh leitunga a om nuntakna a nei khempeuh tawh tawntung thuciamna ka phawk ding hi,” a ci hi. </para>
  <para style="p">
    <verse number="17" style="v" />Pasian in Noah kiangah, “Hih pen, kei leh leitunga a om nuntakna
    a nei khempeuh tawh ka kipsaksa thuciamna lim ahi hi,” a ci hi. </para>
  <para style="p">
    <verse number="18" style="v" />Teembaw sung panin a paikhia Noah' tapate, Shem, Ham, leh Jafeth
    ahi hi. Ham pen Kanaan' pa ahi hi. </para>
  <para style="p">
    <verse number="19" style="v" />Hih Noah' tapa thumte panin leitung buppi mi tawh hong kidim hi. </para>
  <para style="p">
    <verse number="20" style="v" />Noah pen lo kho masapa hi a, amah in leenggui lo khat a bawl hi. </para>
  <para style="p">
    <verse number="21" style="v" />Amah in leenggahzu ne-in kham a, a puanbuk sungah bangmah silh
    loin a lum hi. </para>
  <para style="p">
    <verse number="22" style="v" />Kanaan' pa Ham in a pa guaktangin a omna mu a, a pualama om a
    sanggam nihte kiangah a gen hi. </para>
  <para style="p">
    <verse number="23" style="v" />Tua ciangin Shem leh Jafeth in puan khat la-in amaute gel'
    liangko tuakah baang uh a, a nung leh lamun pai-in a pa uh' guaktang omna a khuh uh hi. Amaute
    in maingat lo uh ahih manin a pa uh guaktang omna mulo uh hi. </para>
  <para style="p">
    <verse number="24" style="v" />Noah a zukhamna panin a pilvan' ciangin ama tungah a tapa Ham'
    gamtatna thei a, </para>
  <para style="p">
    <verse number="25" style="v" />amah in, “Kanaan in samsiatna ngah ta hen la, a sanggamte' sila
    hi ta hen. </para>
  <para style="p">
    <verse number="26" style="v" />{ Topa } ka Pasian in Shem thupha pia hen la, Kanaan, ama sila
    hisak hen. </para>
  <para style="p">
    <verse number="27" style="v" />Pasian in Jafeth pungsak hen la, Shem' puanbukte sungah amah
    tengsak hen. Kanaan ama sila hisak hen,” a ci hi. </para>
  <para style="p">
    <verse number="28" style="v" />Tuiciin a tun' khit ciangin Noah kum zathum leh kum sawmnga
    nungta hi. </para>
  <para style="p">
    <verse number="29" style="v" />Noah' khan' sungteng pen kum zakua leh kum sawmnga hi a, tua
    ciangin amah a si hi. </para>
  <chapter number="10" style="c" />
  <para style="p">
    <verse number="1" style="v" />Hihte pen Noah' tapa Shem, Ham, leh Jafeth-te' suanlekhakte ahi
    hi. Tuiciin tun' khit ciangin amau sung panin tapate hong piang hi. </para>
  <para style="p">
    <verse number="2" style="v" />Jafeth' tapate: Gomer, Magog, Madai, Javan, leh Tiras ahi hi. </para>
  <para style="p">
    <verse number="3" style="v" />Gomer' tapate: Ashkenaz, Rifath, leh Togarmah ahi hi. </para>
  <para style="p">
    <verse number="4" style="v" />Javan' tapate: Elishah, Tarshish, Kittim, leh Dodanim ahi hi. </para>
  <para style="p">
    <verse number="5" style="v" />Hihte pen tuipi gei-a teng mite' pulepa ahi uh hi. Amaute'
    leitangah amau' kam pau ciat zangin, a beh, a minamin a om uh hi. </para>
  <para style="p">
    <verse number="6" style="v" />Ham' tapate: Kush, Egypt, Put, leh Kanaan ahi hi. </para>
  <para style="p">
    <verse number="7" style="v" />Kush' tapate: Seba, Havilah, Sabtah, Raamah, leh Sabteka ahi hi.
    Raamah' tapate: Sheba leh Dedan ahi hi. </para>
  <para style="p">
    <verse number="8" style="v" />Kush in Nimrod kici tapa khat nei a, amah pen leitungah a vanglian
    masa mi ahi hi. </para>
  <para style="p">
    <verse number="9" style="v" />Amah pen { Topa' } mai-ah a minthang sabengpa zong ahi hi. Tua
    ahih ciangin, “{ Topa } in Nimrod bangin a minthang sabengpa hong suaksak ta hen,” kici hi. </para>
  <para style="p">
    <verse number="10" style="v" />Ama kumpi gam kipatna Babel, Erek, leh Akkad hi a, tuate khempeuh
    Shinar gamsungah om hi. </para>
  <para style="p">
    <verse number="11" style="v" />Tua gam panin Assiria gam sungah amah pai-in Nineveh,
    Rehoboth-Ir, Kalah, leh </para>
  <para style="p">
    <verse number="12" style="v" />Nineveh leh Kalah kikala om Resen khuapite a sat hi. Tua Kalah
    khuapi pen khuapi lian ahi hi. </para>
  <para style="p">
    <verse number="13" style="v" />Egypt pen Lud mite, Anam mite, Lehab mite, Naftuh mite, </para>
  <para style="p">
    <verse number="14" style="v" />Pathru mite, Kasluh mite (Filistia mite' pian'na), leh Kaftor
    mite' pian'na pupi ahi hi. </para>
  <para style="p">
    <verse number="15" style="v" />Kanaan pen ama sung pan a suak masa Sidon, Heth, </para>
  <para style="p">
    <verse number="16" style="v" />leh Jebus mite, Amor mite, Girgash mite, </para>
  <para style="p">
    <verse number="17" style="v" />Hiv mite, Arki mite, Sin mite, </para>
  <para style="p">
    <verse number="18" style="v" />Arvad mite, Zemari mite, leh Hamath mite' pian'na pupi ahi hi.
    Tua khit ciangin Kanaan mite kizelthang hi. </para>
  <para style="p">
    <verse number="19" style="v" />Kanaan mite' gam pen Sidon panin kipanin Gerar lam manawhin Gaza
    ciangdong ban a, Sodom lam panin Gomorrah, Admah, leh Lasha gei-a Zeboiim ciangdong ban hi. </para>
  <para style="p">
    <verse number="20" style="v" />Hihte pen a innkuan, a kam pau, a leitang, a minamin Ham'
    suanlekhakte ahi hi. </para>
  <para style="p">
    <verse number="21" style="v" />Eber mi khempeuh' pian'na pupi, Jafeth' u, Shem' sung panin zong
    tate hong piang hi. </para>
  <para style="p">
    <verse number="22" style="v" />Shem' tapate: Elam, Asshur, Arpakshad, Lud, leh Aram ahi hi. </para>
  <para style="p">
    <verse number="23" style="v" />Aram' tapate: Uz, Hul, Gether, leh Mash ahi hi. </para>
  <para style="p">
    <verse number="24" style="v" />Arpakshad in Shelah kici tapa khat nei a, Shelah in Eber kici
    tapa khat mah nei hi. </para>
  <para style="p">
    <verse number="25" style="v" />Eber' sung panin tapa nih suak a, khat' min pen Peleg ahi hi.
    Bang hang hiam cih leh ama hunin leitung kikhen hi. A sanggampa' min pen Joktan ahi hi. </para>
  <para style="p">
    <verse number="26" style="v" />Joktan pen Almodad, Shelef, Hazarmaveth, Jerah, </para>
  <para style="p">
    <verse number="27" style="v" />Hadoram, Uzal, Diklah, </para>
  <para style="p">
    <verse number="28" style="v" />Obal, Abimael, Sheba, </para>
  <para style="p">
    <verse number="29" style="v" />Ofir, Havilah, leh Jobab' pian'na pa ahi hi. Hihte khempeuh
    Joktan' tapate ahi hi. </para>
  <para style="p">
    <verse number="30" style="v" />Amau' ten'na gam pen Mesha panin kipanin Sefar lamah nisuahna gam
    mualtung dong ban hi. </para>
  <para style="p">
    <verse number="31" style="v" />Hihte pen a innkuan, a kam pau, a leitang, a minamin Shem'
    suanlekhakte ahi hi. </para>
  <para style="p">
    <verse number="32" style="v" />Hihte pen Noah' tapate innkuan, a khangsimna tawh kizui-in amau'
    minam ahi hi. Tuiciin tun' khit ciangin hihte tung panin leitungah minamte kizelthang hi. </para>
  <chapter number="11" style="c" />
  <para style="p">
    <verse number="1" style="v" />Tua laitakin leitung buppi in kampau khat leh kammal tawmno bek
    nei hi. </para>
  <para style="p">
    <verse number="2" style="v" />Amaute, nisuahna lamah lal uh a, Shinar gam sungah zanglei mun
    khat mu-in tua lai-ah a teng uh hi. </para>
  <para style="p">
    <verse number="3" style="v" />Amaute khatlekhat kiangah, “Hong pai un, leiseek seekin limtakin
    hal ni,” kici uh hi. Amaute in suang dingin leiseek nei uh a, a buan dingin kultal tui nei uh
    hi. </para>
  <para style="p">
    <verse number="4" style="v" />Tua ciangin amaute in, “Hong pai un, leitung buppi-ah eite i
    kithehthang gawp lohna dingin ei-a' dingin khuapi khat bawlin, a dawn in vantung a ban ding
    tausang khat lamin, eite' minthan'na ding khat bawl ni,” ci uh hi. </para>
  <para style="p">
    <verse number="5" style="v" />Tua ciangin mihingte' lamsa khuapi leh tausangpi a en dingin {
    Topa } hong paisuk hi. </para>
  <para style="p">
    <verse number="6" style="v" />{ Topa } in, “En un, amaute minam khat hi uh a, amaute khempeuh in
    kampau khat nei uh hi. Hih pen amau' sep ding a kipatna bek ahi hi. Tu-in sep dinga amau'
    vaihawmte amau-a' dingin hi thei nawnlo ding hi. </para>
  <para style="p">
    <verse number="7" style="v" />Hong pai un, amaute khatlekhat' thugen a kitheih lohna dingun eite
    paisukin amau' kampau va kitukalhsak ni,” a ci hi. </para>
  <para style="p">
    <verse number="8" style="v" />Tua ahih ciangin { Topa } in tua lai panin leitung khempeuhah
    amaute thehthang a, a khuapi bawl uh a tawp uh hi. </para>
  <para style="p">
    <verse number="9" style="v" />Tua ahih ciangin a min Babel kici hi. Bang hang hiam cih leh {
    Topa } in tua munah leitung khempeuh' kampau kitukalhsak hi. Tua lai mun panin { Topa } in
    leitung khempeuhah amaute a thehthang hi. </para>
  <para style="p">
    <verse number="10" style="v" />Hihte pen Shem' suanlekhakte ahi hi. Shem kum za khat a phak,
    tuiciin tun' khit kum nih ciangin, amah in Arpakshad kici tapa khat nei hi. </para>
  <para style="p">
    <verse number="11" style="v" />Arpakshad a suah khit ciangin Shem kum za khat nungta lai a, tanu
    leh tapa dang nei lai hi. </para>
  <para style="p">
    <verse number="12" style="v" />Arpakshad kum sawmthumlenga a phak khit ciangin, amah in Shelah
    kici tapa khat nei hi. </para>
  <para style="p">
    <verse number="13" style="v" />Shelah a suah khit ciangin Arpakshad kum za li leh kum sawmthum
    nungta lai a, tanu leh tapa dang nei lai hi. </para>
  <para style="p">
    <verse number="14" style="v" />Shelah kum sawmthum a phak khit ciangin Eber kici tapa khat nei
    hi. </para>
  <para style="p">
    <verse number="15" style="v" />Eber' suah khit ciangin Shelah kum za li leh kum sawmthum nungta
    lai a, tanu leh tapa dang nei lai hi. </para>
  <para style="p">
    <verse number="16" style="v" />Eber kum sawmthumleli a phak khit ciangin amah in Peleg kici tapa
    khat nei hi. </para>
  <para style="p">
    <verse number="17" style="v" />Peleg a suah khit ciangin Eber kum za li leh kum sawmthum nungta
    lai a, tanu leh tapa dang nei lai hi. </para>
  <para style="p">
    <verse number="18" style="v" />Peleg kum sawmthum a phak khit ciangin amah in Reu kici tapa khat
    nei hi. </para>
  <para style="p">
    <verse number="19" style="v" />Reu a suah khit ciangin Peleg kum za nih leh kum kua nungta lai
    a, tanu leh tapa dang nei lai hi. </para>
  <para style="p">
    <verse number="20" style="v" />Reu kum sawmthumlenih a phak khit ciangin amah in Serug kici tapa
    khat nei hi. </para>
  <para style="p">
    <verse number="21" style="v" />Serug a suah khit ciangin Reu kum za nih leh kum sagih nungta
    nungta lai a, tanu leh tapa dang nei lai hi. </para>
  <para style="p">
    <verse number="22" style="v" />Serug kum sawmthum a phak khit ciangin amah in Nahor kici tapa
    khat nei hi. </para>
  <para style="p">
    <verse number="23" style="v" />Nahor a suah khit ciangin Serug kum za nih nungta lai a, tanu leh
    tapa dang nei lai hi. </para>
  <para style="p">
    <verse number="24" style="v" />Nahor kum sawmnihlekua a phak khit ciangin amah in Terah kici
    tapa khat nei hi. </para>
  <para style="p">
    <verse number="25" style="v" />Terah a suah khit ciangin Nahor kum za leh sawmlekua nungta lai
    a, tanu leh tapa dang neilai hi. </para>
  <para style="p">
    <verse number="26" style="v" />Terah kum sawmsagih a phak khit ciangin amah in Abram, Nahor, leh
    Haran a nei hi. </para>
  <para style="p">
    <verse number="27" style="v" />Tu-in Terah' suanlekhakte hih bang ahi hi. Terah pen Abram,
    Nahor, leh Haran' pa hi a, Haran pen Lot' pa ahi hi. </para>
  <para style="p">
    <verse number="28" style="v" />Ama pa Terah a sih ma-in ama suahna gam ahi, Khaldea gam Ur
    khua-ah Haran si hi. </para>
  <para style="p">
    <verse number="29" style="v" />Abram leh Nahor in zi nei uh hi. Abram' zi min Sarai hi a, Nahor'
    zi min Milkah hi a, Milkah pen Iskah' pa Haran' tanu ahi hi. </para>
  <para style="p">
    <verse number="30" style="v" />Tu-in Sarai ciing a, ta neilo hi. </para>
  <para style="p">
    <verse number="31" style="v" />Terah in ama tapa Abram leh Haran' tapa, ama tupa ahi Lot, leh a
    tapa Abram' zi ahi a monu Sarai samin, Kanaan gam sungah a pai dingin Khaldea gam Ur khua panin
    amaute a paikhia khawm uh hi. Ahi zongin amaute Haran a tun' uh ciangin tua munah a teng uh hi. </para>
  <para style="p">
    <verse number="32" style="v" />Terah' khan'sung kum za nih leh kum nga hi a, Haran-ah Terah a si
    hi. </para>
  <chapter number="12" style="c" />
  <para style="p">
    <verse number="1" style="v" />{ Topa } in Abram kiangah, “Na gam, na beh, leh na pa' inn panin
    nang kong lah ding gamah pai in. </para>
  <para style="p">
    <verse number="2" style="v" />Thupha a ngah dingin minam lian khatin nang hong bawlin, thupha
    hong pia-in, na min kong liansak ding hi. </para>
  <para style="p">
    <verse number="3" style="v" />Nang thupha hong piate thupha ka pia ding a, nang hong samsiate ka
    samsia ding hi. Nang' thupha ngah bangin thupha a ngahna dingun leitung midang khempeuh in hong
    ngen ding uh hi,” a ci hi. </para>
  <para style="p">
    <verse number="4" style="v" />Tua ciangin { Topa' } gensa bangin Abram pai a, Lot in zong a zui
    hi. Haran panin a paikhiatin Abram kum sawmsagihlenga a pha hi. </para>
  <para style="p">
    <verse number="5" style="v" />Abram in ama zi Sarai, a sanggampa' tapa Lot, amau' kaihkhopsa
    neihsa khempeuh, leh Haran-a amau' neih sila khempeuh samin, Kanaan gamah a pai dingin amaute
    dingkhia uh a, tua gam a tung uh hi. </para>
  <para style="p">
    <verse number="6" style="v" />Abram in tua gamsung nawkin Shekhem mun, Moreh tawsaw phung dong a
    tung hi. Tua hunin tua lai-ah Kanaan mite teng lai hi. </para>
  <para style="p">
    <verse number="7" style="v" />Tua ciangin Abram' tungah { Topa } kilang a, “Na suanlekhakte
    tungah hih leitang ka pia ding hi,” a ci hi. Tua ahih ciangin amah in ama tunga kilang {
    Topa}-a' dingin biakna tau khat a bawl hi. </para>
  <para style="p">
    <verse number="8" style="v" />Tua ciangin Bethel panin nisuahna lam mualah amah kin kikin a
    puanbuk lam a, nitumna lamah Bethel, nisuahna lamah Ai om hi. Tua lai munah zong amah in {
    Topa}-a' dingin biakna tau khat bawl a, { Topa' } tungah thu a ngen hi. </para>
  <para style="p">
    <verse number="9" style="v" />Abram in a khualzin zom lai a, Negeb gam lam manawhin a pai lai
    hi. </para>
  <para style="p">
    <verse number="10" style="v" />Kanaan gam sungah kialpi tung hi. Tua kialpi nasia ahih manin
    tawlkhat sung a om dingin Egypt-ah Abram a paisuk hi. </para>
  <para style="p">
    <verse number="11" style="v" />Egypt gam a tum ding ciangin amah in a zi Sarai' kiangah, “Nang
    pen nupi melhoih khat na hihna ka thei hi. </para>
  <para style="p">
    <verse number="12" style="v" />Egypt mite in nang hong muh ciangin amaute in, ‘Hih nu ama zi
    hi,’ ci ding uh hi. Tua ciangin amaute in kei hong that ding uh a, ahi zongin amaute in nang
    hong nungtasak ding uh hi. </para>
  <para style="p">
    <verse number="13" style="v" />Nang pen ka sanggamnu ci lehang, nangma hangin kei-a' dingin thu
    hong hoihzaw ding a, nangma hangin ka suakta thei khading hi,” a ci hi. </para>
  <para style="p">
    <verse number="14" style="v" />Egypt gam sungah Abram a tun' ciangin Egypt mite in tua nupi a
    mel hoihsa mahmah uh hi. </para>
  <para style="p">
    <verse number="15" style="v" />Faro' uliante in amah a muh uh ciangin Faro' kiangah amah phat uh
    hi. Faro' inn sungah tua nupi kila hi. </para>
  <para style="p">
    <verse number="16" style="v" />Tuanu' hangin amah in Abram limbawl mahmah hi. Amah in tuu,
    bawngtal, latal, pasal nasem, numei nasem, lanu, leh kalaohte a pia hi. </para>
  <para style="p">
    <verse number="17" style="v" />Ahih hangin { Topa } in Abram' zi Sarai' huhau-in Faro leh a
    innkuanpihte gimna lianpi thuaksak hi. </para>
  <para style="p">
    <verse number="18" style="v" />Tua ahih ciangin Faro in Abram samin, “Bang hangin hih bangin kei
    hong bawl na hi hiam? Amah na zi ahihna bang hangin kei kiangah hong genlo na hi hiam? </para>
  <para style="p">
    <verse number="19" style="v" />Ka zi dingin amah ka lak theihna dingin, ‘Amah ka sanggamnu hi,’
    bang hangin hong ci na hi hiam? Tu-in hih lai-ah na zi om hi. Amah la in la pai un,” a ci hi. </para>
  <para style="p">
    <verse number="20" style="v" />Faro in amah tawh kisai-in a mite tungah thu a pia hi. Amaute in
    a zi leh ama neih khempeuh tawh lampi-ah a khakhia uh hi. </para>
  <chapter number="13" style="c" />
  <para style="p">
    <verse number="1" style="v" />Tua ahih ciangin Egypt panin Abram, a zi, ama neih khempeuh, leh
    Lot zong tawh, Negeb gam lamah a paito hi. </para>
  <para style="p">
    <verse number="2" style="v" />Abram in ganhing, ngun, leh kham hau mahmah hi. </para>
  <para style="p">
    <verse number="3" style="v" />Amah Negeb gam pan kipanin Bethel ciangdong, a kipat cilin a
    puanbuk omnasa mun Bethel leh Ai kikal, </para>
  <para style="p">
    <verse number="4" style="v" />a masa-a biakna tau khat a bawlnasa munah khualzinin a paisuak hi.
    Tua lai munah Abram in { Topa' } tungah thu a ngen hi. </para>
  <para style="p">
    <verse number="5" style="v" />Abram tawh a paikhawm Lot in zong tuuhon, ganhon, leh puanbukte
    nei hi. </para>
  <para style="p">
    <verse number="6" style="v" />Tua ahih manin mun khatah a tengkhawm dingin leitang in amaute gel
    vak zolo hi. Bang hang hiam cih leh amau' gan neihsate tam mahmah ahih manin amaute gel
    tengkhawm theilo uh a, </para>
  <para style="p">
    <verse number="7" style="v" />Abram' gancingte leh Lot' gancingte kitawng thei zel hi. Tua hun
    laitakin Kanaan mite leh Perez mite tua gamah teng lai uh hi. </para>
  <para style="p">
    <verse number="8" style="v" />Tua ciangin Abram in Lot' kiangah, “Nang leh kei' kikal, nang'
    gancingte leh kei' gancingte' kikalah kitotna omsak kei ni. Bang hang hiam cih leh eite beh khat
    ihi hi. </para>
  <para style="p">
    <verse number="9" style="v" />Na mai-ah gam buppi om hilo ahi hiam? Kei' kiang panin nangmah
    paikhia tawm in. Nang in veilam na lak leh, kei taklamah ka pai ding hi. Tua ahih kei leh zong,
    nang in taklam na lak leh, kei veilamah ka pai ding hi,” a ci hi. </para>
  <para style="p">
    <verse number="10" style="v" />Lot zong khuadak a, Jordan gun kuam mun khempeuh in limtakin tui
    ngahin { Topa' } huan hita leh, Zoar lama Egypt gam tawh hita leh kibang hi, ci-in mu hi. Hih
    pen { Topa } in Sodom leh Gomorrah a suksiat hun ma ahi hi. </para>
  <para style="p">
    <verse number="11" style="v" />Tua ahih ciangin Lot in ama-a' dingin Jordan gun kuam khempeuh
    teel a, nisuahna lamah a pai hi. Tua ahih manin amaute kikhen tuak uh hi. </para>
  <para style="p">
    <verse number="12" style="v" />Kuam sunga khuapite' lakah Lot tengin, a puanbukte Sodom
    ciangdongah khinin a om laitakin Kanaan gam sungah Abram teng hi. </para>
  <para style="p">
    <verse number="13" style="v" />Tua laitakin Sodom mite migilo hi a, { Topa' } tungah nakpi takin
    a khialte ahi hi. </para>
  <para style="p">
    <verse number="14" style="v" />Ama kiang panin Lot a paikhiat khit ciangin { Topa } in Abram'
    kiangah, “Khuadak to in la, nangma omna panin leilu lam, leitaw lam, nisuahna lam, leh nitumna
    lam en in. </para>
  <para style="p">
    <verse number="15" style="v" />Bang hang hiam cih leh na muh gam khempeuh nang leh na
    suanlekhakte kong pia paisuak ding hi. </para>
  <para style="p">
    <verse number="16" style="v" />Na suanlekhakte, leitung leivui zahin tampi ka phasak ding hi. Mi
    khatpeuh in leitung leivui a sim theih leh na suanlekhakte zong kisim thei ding hi. </para>
  <para style="p">
    <verse number="17" style="v" />Ding in la, gamdung gamvai kantanin pai in. Bang hang hiam cih
    leh nang' tungah kong pia ding hi,” a ci hi. </para>
  <para style="p">
    <verse number="18" style="v" />Tua ahih ciangin Abram in a puanbuk khinin, Hebron gamsung, Mamre
    tawsawte gei-ah hong pai-in a teng hi. Tua lai munah { Topa}-a' dingin biakna tau khat a bawl
    hi. </para>
  <chapter number="14" style="c" />
  <para style="p">
    <verse number="1" style="v" />Shinar kumpipa Amrafel, Ellasar kumpipa Ariok, Elam kumpipa
    Khedorlaomer, leh Goiim kumpipa Tidal-te' hun lai-in, </para>
  <para style="p">
    <verse number="2" style="v" />hih kumpite in Sodom kumpipa Bera, Gomorrah kumpipa Birsha, Admah
    kumpipa Shinab, Zeboiim kumpipa Shemeber, leh Bela (Zoar) kumpipa, kumpi ngate va sim uh hi. </para>
  <para style="p">
    <verse number="3" style="v" />Hih kumpi ngate in kipawlna bawlin Siddim Kuam (Ci Tuipi)-ah a
    galkapte uh gawm uh hi. </para>
  <para style="p">
    <verse number="4" style="v" />Amaute, kum sawmlenih sung Khedorlaomer' khutnuai--ah om uh a,
    ahih hangin a kum sawmlethumna ciangin amaute in lehdo uh hi. </para>
  <para style="p">
    <verse number="5" style="v" />A kum sawmlelina ciangin Khedorlaomer leh amah tawh a kipawl
    kumpite hong pai-in sehnel gamgi Elparan ciangdongah Ashteroth—-karnaim gama Refaim, Ham gama
    Zuzim, Shavehkiriathaim gama Emim, </para>
  <para style="p">
    <verse number="6" style="v" />leh amau' gam Seir Mual tunga Hori mite hong zo uh hi. </para>
  <para style="p">
    <verse number="7" style="v" />Tua ciangin amaute kihei kikin Enmishpat (Kadesh) -ah hong pai uh
    a, Amalek mite' gam khempeuh leh Hazazontamar gama teng Amor mite zong zo uh hi. </para>
  <para style="p">
    <verse number="8" style="v" />Tua ciangin Sodom kumpipa, Gomorrah kumpipa, Admah kumpipa,
    Zeboiim kumpipa, leh Bela (Zoar) kumpipa kuankhia uh a, amaute kipawlin Siddim Kuam-ah </para>
  <para style="p">
    <verse number="9" style="v" />Ela kumpipa Khedorlaomer, Goiim kumpipa Tidal, Shinar kumpipa
    Amrafel, leh Ellasar kumpipa Ariok tawh kido uh a, kumpi li kigawm leh kumpi nga kigawm kido uh
    hi. </para>
  <para style="p">
    <verse number="10" style="v" />Siddim Kuam pen kultal khukte tawh kidim a, Sodom leh Gomorrah
    kumpite a tai uh ciangin pawlkhat tua khukte sungah kia uh a, a omlai teng mualtungah tai uh hi. </para>
  <para style="p">
    <verse number="11" style="v" />Tua ahih ciangin galte in Sodom leh Gomorrah-te' na khempeuh leh
    a an khempeuh uh la-in a ciah uh hi. </para>
  <para style="p">
    <verse number="12" style="v" />Amaute in Sodom-a a teng Lot (Abram' sanggampa' tapa) leh a na
    khempeuh zong la-in a paikhia uh hi. </para>
  <para style="p">
    <verse number="13" style="v" />Tua ciangin a suakta mi khat hong pai-in, Hebru mi Abram' kiangah
    hong gen hi. Amah pen Eshkol leh Aner' sanggampa ahi hi. Amor mi hi a, Mamre tawsawte gei-ah
    teng hi. Hih mite pen Abram' kipawlpihte ahi hi. </para>
  <para style="p">
    <verse number="14" style="v" />Ama behpa salin a kimatna Abram in a zak ciangin, ama inn sunga a
    suak, a kihilhsa ama mi zathum leh sawmlegiatte makaihin Dan ciangdong a delhin a pai uh hi. </para>
  <para style="p">
    <verse number="15" style="v" />Amah in zan hunin ama pawlte, amah leh a nasemte, amaute a do
    dingin khenin amaute zo a, Damaskas leilu lam Hobah ciangdong a delh uh hi. </para>
  <para style="p">
    <verse number="16" style="v" />Tua ciangin amah in Lot leh ama na khempeuh, numeite leh a
    galmatte tawh a ciahpih kik hi. </para>
  <para style="p">
    <verse number="17" style="v" />Abram in Khedorlaomer kumpipa leh a pawlte a zawhna panin a
    ciahkik ciangin amah a dawn dingin Sodom kumpipa Shaveh Kuam (Kumpipa' Kuam)-ah na pai hi. </para>
  <para style="p">
    <verse number="18" style="v" />Tua ciangin Jerusalem kumpipa Melkhizedek in an leh leenggahzu
    hong pusuah hi. Amah pen Sang Pen Pasian' siampi zong ahi hi. </para>
  <para style="p">
    <verse number="19" style="v" />Amah in thupha pia a, “Vantung leh leitung a bawl, Sang Pen
    Pasian in Abram thupha pia hen! </para>
  <para style="p">
    <verse number="20" style="v" />Na galte na khutsungah a hong pia Sang Pen Pasian in thupha ngah
    hen,” a ci hi. Abram in na khempeuh sawmah khat ama tungah a pia hi. </para>
  <para style="p">
    <verse number="21" style="v" />Sodom kumpipa in Abram' kiangah, “A mite hong pia in la, ahih
    hangin a nate nang-a' dingin la in,” a ci hi. </para>
  <para style="p">
    <verse number="22" style="v" />Ahih hangin Abram in Sodom kumpipa kiangah, “Vantung leh leitung
    a bawl Sang Pen { Topa } Pasian tungah ka kiciam khinzo hi. </para>
  <para style="p">
    <verse number="23" style="v" />Nangmah in, ‘Abram ka hausak hi,’ ci khading na hih manin mimkhau
    ahi a, khedap khau ahi a, nangma-a' ahi na khat peuhpeuh ahi zongin ka la kei ding hi. </para>
  <para style="p">
    <verse number="24" style="v" />Tangvalte' neksate leh kei tawh hong kuan mite' tahn dingte
    lobuang bangmah ka la kei ding hi. Aner, Eshkol, leh Mamre-te amau' tanh ding pia in,” a ci hi. </para>
  <chapter number="15" style="c" />
  <para style="p">
    <verse number="1" style="v" />Hih thute khit ciangin mang sungah { Topa' } thu Abram' tungah
    hong tung a, “Abram aw, lau kei in. Keimah in lauhuaina panin nang ka hong hu ding a, na thaman
    lian mahmah ding hi,” a ci hi. </para>
  <para style="p">
    <verse number="2" style="v" />Ahih hangin Abram in, “{ Topa } Pasian aw, bang hong pia ding na
    hi hiam? Ta neiloin ka omlai hi. Ka inn a luah dingpa pen Damaskas mi Eliezer ahi hi. </para>
  <para style="p">
    <verse number="3" style="v" />Ta nong pia kei a, ka inn sunga a suak sila in keima gamh a luah
    ding hi ta hi,” a ci hi. </para>
  <para style="p">
    <verse number="4" style="v" />Tua ciangin ama tungah { Topa' } thu hong tung a, “Hih mipa pen
    nangma gamhluahpa hilo ding hi. Nangma tapa mahmah na gamhluahpa hi ding hi,” a ci hi. </para>
  <para style="p">
    <verse number="5" style="v" />Amah in a pualamah paipih a, “Vantung lam enin aksite sim in; na
    sim thei hiam?” a ci hi. Tua ciangin amah in, “Na suanlekhakte, tua mah bang ding hi,” a ci hi. </para>
  <para style="p">
    <verse number="6" style="v" />Amah in { Topa } muang hi. Tua ahih manin ahi ding bangin Abram
    gamta hi, ci-in { Topa } in a ciamteh hi. </para>
  <para style="p">
    <verse number="7" style="v" />Tua ciangin ama kiangah, “Hih leitang na neihna dingin nangma
    tungah a hong pia dingin Khaldea gam Ur khua panin a hong paikhiatpihpa pen keimah na { Topa }
    ka hi hi,” a ci hi. </para>
  <para style="p">
    <verse number="8" style="v" />Ahih hangin amah in, { “Topa } Pasian aw, keimah in tua leitang ka
    neihna ding bangci theih ding ka hi hiam?” a ci hi. </para>
  <para style="p">
    <verse number="9" style="v" />Amah in, “Kum thum a pha bawngla khat, kum thum a pha keelnu khat,
    kum thum a pha tuutal khat, vakhu khat leh kawl vakhu khanglai khat hong paipih in,” a ci hi. </para>
  <para style="p">
    <verse number="10" style="v" />Amah in Pasian kiangah hihte khempeuh paipih a, tuate phel nih
    ciat suahin, phel khat pen a phel dang khat tungah a koih ciat hi. Ahih hangin vasate phelnih
    suahlo hi. </para>
  <para style="p">
    <verse number="11" style="v" />Sasialne vasate tua sate tungah hong tuk suk ciangin Abram in
    tuate a hawlkhia hi. </para>
  <para style="p">
    <verse number="12" style="v" />Ni a tum ciangin Abram a ihmut nak suah mahmah a, khua mial
    bekbak a, lau mahmah hi. </para>
  <para style="p">
    <verse number="13" style="v" />Tua ciangin { Topa } in Abram kiangah, “Na suanlekhakte amau'
    leitang a hilo munah tawlkhat sung omin, tua lai-ah amaute sila hi ding uh a, amaute kum za li
    sung kinengniam ding ahihna thu a kitel theihna thei in. </para>
  <para style="p">
    <verse number="14" style="v" />Ahi zongin na a sepsak uh minamte' tungah thukhenna ka tungsak
    ding a, tua khit ciangin neihsa tampi tawh amaute paikhia ding uh hi. </para>
  <para style="p">
    <verse number="15" style="v" />Nang na hih leh, nuamtakin na pu na pate kiang na zuan ding a,
    khan' kicingin hong kivui ding hi. </para>
  <para style="p">
    <verse number="16" style="v" />Khang lina ciangin hih lai munah amaute hong paikik ding uh hi.
    Bang hang hiam cih leh Amor mite' mawhna kicing nailo hi,” a ci hi. </para>
  <para style="p">
    <verse number="17" style="v" />Ni tumin khua a mial khit ciangin, en in, hih sate kikalah mei
    beel khu leh a kuang meivak a pai hi. </para>
  <para style="p">
    <verse number="18" style="v" />Tua ni-in { Topa } in Abram tawh thuciamna khat bawl a, “Na
    suanlekhakte tungah hih leitang, Egypt gun panin a lian gunpi ahi Eufratis gun ciangdong, </para>
  <para style="p">
    <verse number="19" style="v" />Ken mite, Kenaz mite, Kadmon mite, </para>
  <para style="p">
    <verse number="20" style="v" />Hit mite, Perez mite, Refaim mite, </para>
  <para style="p">
    <verse number="21" style="v" />Amor mite, Kanaan mite, Girgash mite, leh Jebus mite' leitang ka
    hong pia hi,” a ci hi. </para>
  <chapter number="16" style="c" />
  <para style="p">
    <verse number="1" style="v" />Tua hunin Abram' zi Sarai in ta nei nailo hi. Amah in Hagar min
    nei Egypt mi sila numei khat nei hi. </para>
  <para style="p">
    <verse number="2" style="v" />Sarai in Abram' kiangah, “Tu-in en in, { Topa } in ka ta neih ding
    hong khaktan hi. Ka sila numei' kiangah lum in. Ama sung panin keimah in ta a nei ding ka hi
    khading hi,” a ci hi. Abram in Sarai' thu mang hi. </para>
  <para style="p">
    <verse number="3" style="v" />Tua ahih ciangin, Kanaan leitangah Abram kum sawm a ten' khit
    ciangin Abram' zi Sarai in Egypt mi a sila numei Hagar la-in a pasal Abram' tungah zi-in a pia
    hi. </para>
  <para style="p">
    <verse number="4" style="v" />Amah in Hagar luppih a, Hagar gai hi. Amah a gai lam a kitheih
    ciangin kiphasakin a tonu simmawh bawl hi. </para>
  <para style="p">
    <verse number="5" style="v" />Tua ciangin Sarai in Abram' kiangah, “Keima tungah a manlo-a hong
    kibawlna nangma tungah hong tung ta hen! Nangma kawi dingin ka sila numei kong pia a, amah a gai
    khitna a kitheih ciangin kei hong simmawh bawl hi. {Topa } in nang leh kei' kikalah thu hong
    khen ta hen,” a ci hi. </para>
  <para style="p">
    <verse number="6" style="v" />Ahih hangin Abram in Sarai' kiangah, “En in, na sila numei, nangma
    khutsungah om hi. Na ut bangin ama tungah bawl in,” a ci hi. Tua ciangin Sarai in amah gawt bawl
    a, Hagar zong a taikhia hi. </para>
  <para style="p">
    <verse number="7" style="v" />{ Topa' } vantung mi in Shur paina lampi-a cik ahi, sehnel gama
    ciktui gei khatah amah a mu hi. </para>
  <para style="p">
    <verse number="8" style="v" />Amah in, “Sarai' sila numei Hagar aw, koi pan hong pai a, koi-ah
    pai ding na hi hiam?” a ci hi. Amah in, “Ka tonu Sarai' kiang panin a taikhia ka hi hi,” a ci
    hi. </para>
  <para style="p">
    <verse number="9" style="v" />Tua ciangin { Topa' } vantung mi in ama kiangah, “Na tonu' kiangah
    ciahkik in la, ama tungah ki-ap in,” a ci hi. </para>
  <para style="p">
    <verse number="10" style="v" />{ Topa' } vantung mi in ama kiangah, “Na suanlekhakte nakpi takin
    tamsak ding ka hih manin amaute kisim zolo ding hi,” zong ci lai hi. </para>
  <para style="p">
    <verse number="11" style="v" />Tua ciangin { Topa' } vantung mi in ama kiangah, “En in, nau na
    paii a, tapa khat na nei ding hi. Ama min Ishmael na phuak ding hi. Bang hang hiam cih leh {
    Topa } in nangma thuakna hong mu khin hi. </para>
  <para style="p">
    <verse number="12" style="v" />Amah pen la a zual nailo bang ding a, amah in mi khempeuh
    langpangin mi khempeuh in amah langpang ding hi. Ama behte khempeuh a langpangin om ding hi,” a
    ci hi. </para>
  <para style="p">
    <verse number="13" style="v" />Tua ahih ciangin ama tungah thu a gen { Topa } pen, “Nang, a mu
    thei Pasian khat na hi hi,” a ci hi. Bang hang hiam cih leh amah in, “Keimah in Pasian mu khin
    taktakin, amah ka muh khit ciangin hing lai hilo ka hi hiam?” a ci hi. </para>
  <para style="p">
    <verse number="14" style="v" />Tua ahih ciangin tua tuikhuk pen Beerlahairoi kici a, Kadesh leh
    Bered kikalah om hi. </para>
  <para style="p">
    <verse number="15" style="v" />Hagar in Abram tawh tapa khat nei hi. Abram in Hagar' sung panin
    a suak ama tapa' min dingin Ishmael a phuak hi. </para>
  <para style="p">
    <verse number="16" style="v" />Hagar in Abram tawh a neih Ishmael a suah ciangin Abram kum
    sawmgiatleguk a pha ta hi. </para>
  <chapter number="17" style="c" />
  <para style="p">
    <verse number="1" style="v" />Abram kum sawmkualekua a phak ciangin ama tungah { Topa } kilang
    a, “Kei, Vanglian Pasian ka hi hi. Hoihtakin gamta in la, paubaang kei in. </para>
  <para style="p">
    <verse number="2" style="v" />Nang tawh thuciamna ka bawl ding a, nang tampi tak kong phasak
    ding hi,” a ci hi. </para>
  <para style="p">
    <verse number="3" style="v" />Tua ciangin Abram mai kunsuk hi. Pasian in ama kiangah, </para>
  <para style="p">
    <verse number="4" style="v" />“En in, nang tungah hih thuciamna kong bawl hi: Nang pen minam
    honpite' pa na hi ding hi. </para>
  <para style="p">
    <verse number="5" style="v" />Na min Abram hi nawnlo ding a, Abraham hi ding hi. Bang hang hiam
    cih leh minam honpite' pa-in nang kong bawl khin hi. </para>
  <para style="p">
    <verse number="6" style="v" />Keimah in suanlekhak tampi kong neisak ding hi. Nang sung panin
    minamte ka piangsak ding a, nang sung panin kumpite hong piangkhia ding hi. </para>
  <para style="p">
    <verse number="7" style="v" />“Nang leh nang' khit cianga na suanlekhakte tungah Pasian hihna
    ding tawntung thuciamna dingin kei leh nang' khit cianga na suanlekhakte' tungah amau' khang
    tawntungin ka thuciamna ka kipsak ding hi. </para>
  <para style="p">
    <verse number="8" style="v" />Nangma tung leh nang' khit cianga na suanlekhakte tungah tawlkhat
    na omna Kanaan leitang khempeuh na neih tawntung dingun kong pia ding a, kei pen amaute' Pasian
    ka hi ding hi,” a ci hi. </para>
  <para style="p">
    <verse number="9" style="v" />Pasian in Abraham' kiangah, “Nang leh nang' khit cianga na
    suanlekhakte in zong ka thuciamna na zuih ding uh nong thukim ding uh ahi hi. </para>
  <para style="p">
    <verse number="10" style="v" />Hih pen nang leh nang' khit cianga na suanlekhakte' zuih ding
    keima thuciamna ahi hi: Note' lak panin pasal peuhmah a vun ki-at ding hi. </para>
  <para style="p">
    <verse number="11" style="v" />Note' vun dawn ki-at ding a, tua pen kei leh note' kikalah
    thuciamna lim khat hi ding hi. </para>
  <para style="p">
    <verse number="12" style="v" />Note' lak panin ni giat a pha peuhmahpa a vun ki-at ding hi.
    Note' khang tawntungin pasal peuhmah, note' inn sunga suak hita leh, note' ta a hilo, gamdang mi
    khatpeuh kiang panin na sum uh tawh na lei uh hita leh </para>
  <para style="p">
    <verse number="13" style="v" />na inn sunga suak hita leh, na sum tawh a kileipa hita leh a vun
    ki-at tuak ding hi. Tua ahih ciangin tawntung thuciamna ahi keima thuciamna pen nomau' satak
    sungah om ding hi. </para>
  <para style="p">
    <verse number="14" style="v" />A vun dawn a ki-at lo pasal peuhmah a mipihte kiang panin
    kihawlkhia ding hi. Bang hang hiam cih leh amah in keima thuciamna palsat hi,” a ci hi. </para>
  <para style="p">
    <verse number="15" style="v" />Tua ciangin Pasian in Abraham' kiangah, “Na zi Sarai ahih leh,
    ama min Sarai na ci nawn kei ding a, ama min Sarah hi ding hi. </para>
  <para style="p">
    <verse number="16" style="v" />Amah thupha ka pia ding a, amah tawh tapa khat kong pia ding hi.
    Amah thupha ka pia ding a, amah, minamte' nu hi ding hi. Mihingte' kumpite ama sung pan hong
    piangkhia ding hi,” a ci hi. </para>
  <para style="p">
    <verse number="17" style="v" />Tua ciangin Abraham mai kun sukin nui a, amahmah tungah, “Kum za
    a pha pasal khat in ta nei ding ahi hiam? Kum sawmkua a pha Sarah in ta nei ding ahi hiam?” kici
    hi. </para>
  <para style="p">
    <verse number="18" style="v" />Abraham in Pasian' kiangah, “Ishmael hong nungtasak peuh lecin,”
    a ci hi. </para>
  <para style="p">
    <verse number="19" style="v" />Pasian in, “Hilo hi. Na zi Sarah in nang-a' dingin tapa khat nei
    ding a, ama min Isaac na phuak ding hi. Ama khit cianga a suanlekhakte-a' dingin tawntung
    thuciamna dingin ka thuciamna amah tawh ka kipsak ding hi. </para>
  <para style="p">
    <verse number="20" style="v" />Ishmael-a' ding na ngetna ahih leh ka za khin hi. En in, amah
    thupha pia-in ka pungsak ding a, tampi tak ka phasak ding hi. Amah pen ulian sawmlenihte' pa hi
    ding a, minam lian khatin ka bawl ding hi. </para>
  <para style="p">
    <verse number="21" style="v" />Ahih hangin, kumkik tuhun ciangin Sarah' sung panin nang-a' dinga
    hong suak ding Isaac tawh ka thuciamna ka kipsak ding hi,” a ci hi. </para>
  <para style="p">
    <verse number="22" style="v" />Amah tawh a kiho a man khit ciangin Abraham' kiang panin Pasian
    paikhia to hi. </para>
  <para style="p">
    <verse number="23" style="v" />Tua ciangin Abraham in a tapa Ishmael leh ama sum tawh a lei hita
    leh ama inn sunga suak hita leh a sila, ama inn sunga om mite' lak panin pasal khempeuh samin,
    Pasian in ama tunga a gensa bangin tua ni mahmahin amaute' vun dawn a atsak hi. </para>
  <para style="p">
    <verse number="24" style="v" />Ama vun dawn a ki-atin Abraham kum sawmkualekua pha ta hi. </para>
  <para style="p">
    <verse number="25" style="v" />Ama vun dawn a ki-atin a tapa Ishmael kum sawmlethum a pha hi. </para>
  <para style="p">
    <verse number="26" style="v" />Tua ni mahmahin Abraham leh a tapa Ishmael a vun uh ki-at hi. </para>
  <para style="p">
    <verse number="27" style="v" />Ama inn sunga pasal khempeuh, inn sunga suak hita leh gamdang
    mite' tung panin sum tawh a kilei mite hita leh, amah tawh a vun uh ki-at khawm hi. </para>
  <chapter number="18" style="c" />
  <para style="p">
    <verse number="1" style="v" />Mamre tawsaw gei-a Abraham a omna-ah { Topa } hong kilang hi.
    Abraham a puanbuk kong gei-ah sun nisat laitakin tu-in a om laitakin </para>
  <para style="p">
    <verse number="2" style="v" />a khuadaktoh leh, ama mai-ah mi thum na ding hi. Amah in amaute a
    muh ciangin amaute a dawn dingin puanbuk kong panin va tai a, leilakah kunsukin, </para>
  <para style="p">
    <verse number="3" style="v" />“Ka tote aw, nong hehpihna-un na sempa hong kheng kei un. </para>
  <para style="p">
    <verse number="4-5" style="v" />Na nasempa' kiang hong tung khin na hih khit buangun na thahat
    kikna dingun an tawmkhat ka va lak kikal sungin tui tawmkhat la sakin na khe uh sil un la, sing
    nuai-ah khawl un; tua khit ciangin paisuak un,” a ci hi. Tua ahih ciangin amaute in, “Na cih
    bangin hong hih in,” a ci uh hi. </para>
  <para style="p">
    <verse number="6" style="v" />Tua ciangin puanbuk sunga Sarah kiangah Abraham pai mengmeng a,
    “Annel hoihte lawh thum hong bawl mengmeng in la, meek manin mohin hong bawl in,” a ci hi. </para>
  <para style="p">
    <verse number="7" style="v" />Abraham zong bawnghon lakah tai-in bawngno a dawng a hoih khat la
    a, manlang taka a na bawlpah a nasempa tungah a pia hi. </para>
  <para style="p">
    <verse number="8" style="v" />Tua ciangin amah in, bawngnawithaukhal, bawngnawi, leh a minsa
    bawngsa la-in amau' mai-ah a lui hi. Amaute in a nek laitakun sing nuai-ah amau' kiangah amah a
    ding hi. </para>
  <para style="p">
    <verse number="9" style="v" />Amaute in ama kiangah, “Na zi Sarah koi-ah om ahi hiam?” a ci uh
    hi. Amah in, “Puanbuk sungah om hi,” a ci hi. </para>
  <para style="p">
    <verse number="10" style="v" />Amaute khat in, “Tuzawh kha kua khit ciangin kong paikik taktak
    ding a, na zi Sarah in tapa khat nei ding hi,” a ci hi. Sarah in ama nung puanbuk kongah na ngai
    hi. </para>
  <para style="p">
    <verse number="11" style="v" />Tu-in Abraham leh Sarah teek ta uh a, a kum uh ham hi. Sarah a
    numei ngeina teng tawpta hi. </para>
  <para style="p">
    <verse number="12" style="v" />Tua ahih ciangin Sarah amahmah nui-in, “Kei ka teek khit, ka topa
    zong a teek khitin tua bang hi thei nawn ding ahi hiam?” a ci hi. </para>
  <para style="p">
    <verse number="13" style="v" />{ Topa } in Abraham' tungah, “Bang hangin Sarah nui-in, ‘Tu-in
    kei teek ka hih ciangin ta nei takpi ding ka hi hiam?’ ci ahi hiam? </para>
  <para style="p">
    <verse number="14" style="v" />Na khat peuhpeuh { Topa}-a' dingin haksa lua ahi hiam? A kisehsa
    tuzawh kha kua ciangin nang kiangah kong paikik ding a, Sarah in tapa khat nei ding hi,” a ci
    hi. </para>
  <para style="p">
    <verse number="15" style="v" />Ahih hangin Sarah in nialin, “Ka nui kei hi,” ci hi. Bang hang
    hiam cih leh amah lau hi. Amah in, “Hilo hi, na nui mah hi,” a ci hi. </para>
  <para style="p">
    <verse number="16" style="v" />Tua ciangin tua mun panin mite paikhia a, amaute in Sodom lam en
    uh hi. Amau' paina ding lampi-ah a kha dingin Abraham in amaute va zui hi. </para>
  <para style="p">
    <verse number="17-18" style="v" />{ Topa } in a lungsimah, “Abraham a lian a thahat minam
    suakin, leitung minam khempeuh in ama thupha ngah bangin thupha a ngahna dingun hong ngen ding
    hi, ci-in thei ahih manin, tu-a ka hih ding thu Abraham' tungah im ding ka hi hiam? </para>
  <para style="p">
    <verse number="19" style="v" />Im kei ning. Bang hang hiam cih leh { Topa } in Abraham' tunga a
    ciamsa thu a tun'sak theihna dingin ama khita a tate leh a innkuanpihte in thuman leh thutangin
    nasepna tawh { Topa' } thupiakte a zuih theihna dingun a hilh dingin amah ka teel khin hi,” a ci
    hi. </para>
  <para style="p">
    <verse number="20" style="v" />Tua ciangin { Topa } in, “Sodom leh Gomorrah a kimawhsakna
    lianin, amaute' khialhna nasia mahmah kici ahih manin, </para>
  <para style="p">
    <verse number="21" style="v" />kei tunga hong kigen bangin amaute gamta takpi uh hiam, ci-in a
    thei dingin ka paisuk ding hi. Tua bang ahih kei leh zong ke'n ka va thei ding hi,” a ci hi. </para>
  <para style="p">
    <verse number="22" style="v" />Tua ahih ciangin tua panin mite kihei-in Sodom lamah pai uh a,
    ahi zongin { Topa' } mai-ah Abraham ding lai hi. </para>
  <para style="p">
    <verse number="23" style="v" />Tua ciangin Abraham in hong naihin, “Thuman mite, migilote tawh
    susia khawm takpi ding na hi hiam? </para>
  <para style="p">
    <verse number="24" style="v" />Tua khuapi sungah thuman mi sawmnga bang om leh, tua sunga om
    thuman mi sawmngate' hangin khahloin tua khua susia teitei ding na hi hiam? </para>
  <para style="p">
    <verse number="25" style="v" />Thuman mite, migilote tawh a kibatna dingin migilote tawh thuman
    mite thahkhawm ding, hi thei ding ahi hiam? Tua pen hi theilo ding hi. Leitung khempeuh
    Thukhenpa a manin gamtalo ding ahi hiam?” a ci hi. </para>
  <para style="p">
    <verse number="26" style="v" />{ Topa } in, “Sodom khuapi sungah thuman mi sawmnga ka muh leh,
    amaute' hangin tua khua buppi ka khah ding hi,” a ci hi. </para>
  <para style="p">
    <verse number="27" style="v" />Abraham in thu gen leuleu a, “En in, leivui leh vut bang ahi lel
    keimah in { Topa' } tungah thu kong gen ngamna hong maisak in. </para>
  <para style="p">
    <verse number="28" style="v" />Thuman mi sawmnga sung panin nga om kei leh? Tua nga a omloh
    manin khuapi buppi na susia veve ding hiam?” a ci hi. Amah in, “Tua sungah sawmlilenga ka muh
    nak leh ka susia kei ding hi,” a ci hi. </para>
  <para style="p">
    <verse number="29" style="v" />Ama kiangah thu gen kikin, “Tua sungah sawmli bang kimu leh,” a
    ci hi. Amah in dawngin, “Sawmlite' hangin ka hih kei ding hi,” a ci hi. </para>
  <para style="p">
    <verse number="30" style="v" />Tua ciangin amah in, “Topa heh kei in, thu kong gen lai ding hi.
    Tua lai-ah sawmthum bang kimu leh,” ci hi. Amah in dawngin, “Sawmthum ka muh leh ka hih kei ding
    hi,” a ci hi. </para>
  <para style="p">
    <verse number="31" style="v" />Amah in, “En in, Topa tungah thu kong gen ngam lailaina hong
    maisak in. Tua lai-ah sawmnih bang kimu leh,” a ci hi. Amah in dawngin, “Sawmnihte' hangin ka
    susia kei ding hi,” a ci hi. </para>
  <para style="p">
    <verse number="32" style="v" />Tua ciangin amah in, “Topa heh kei in, hih khatvei bek thu hong
    gensak lai in. Tua lai-ah sawm bang kimu leh,” a ci hi. Amah in dawngin, “Sawmte' hangin ka
    susia kei ding hi,” a ci hi. </para>
  <para style="p">
    <verse number="33" style="v" />Abraham' tungah a thugen ding a man khit ciangin ama paina dingah
    { Topa } pai a, Abraham zong ama inn-ah a ciahkik hi. </para>
  <chapter number="19" style="c" />
  <para style="p">
    <verse number="1" style="v" />Vantung mi nihte Sodom-ah nitakin hong tung a, Sodom khua
    kulhkongpi-ah Lot na tu hi. Lot in amaute a muh ciangin, amaute a dawn dingin ding a, leilakah a
    mai ngatin kun a, </para>
  <para style="p">
    <verse number="2" style="v" />“Ka tote aw, kong thum hi. Na nasempa' inn lamah hong kihei-in
    hong giak un la, na khete uh sil un. Tua ciangin zingsangin tho baihin na paina ding lam uhah
    pai pan un,” a ci hi. Amaute in, “Hilo hi; khua lakah ka giak ding uh hi,” a ci uh hi. </para>
  <para style="p">
    <verse number="3" style="v" />Ahih hangin amah in amaute nakpi takin kun ahih manin ama lamah
    kihei uh a, ama inn-ah a lut uh hi. Amah in amaute-a' dingin an bawl a, silngo sawhloh anlum
    emsak a, amaute in a ne uh hi. </para>
  <para style="p">
    <verse number="4" style="v" />Ahih hangin amaute' lup ma-in Sodom khua mite, a moi a hamin mi
    khempeuh in a inn umcih uh hi. </para>
  <para style="p">
    <verse number="5" style="v" />Amaute in Lot sam uh a, “Tu nitaka nang kiangah hong tung mite
    koi-ah om ahi hiam? Amau' taw ka luk theihna dingun ko kiangah amaute hong paikhiatpih in,” a ci
    uh hi. </para>
  <para style="p">
    <verse number="6" style="v" />Lot, kongkhak pua-ah mite kiangah pai-in kong lehkhak a, </para>
  <para style="p">
    <verse number="7" style="v" />“Ka sanggamte aw, tua banga na gitloh gamtat lohna ding uh kong
    thum hi. </para>
  <para style="p">
    <verse number="8" style="v" />En un, ta nungak nih ka nei hi. No kiangah amaute hong
    paikhiatpihsak un la, na ut bangun amaute tungah gamta un. Hih mite' tungah bangmah gamta kei
    bek un. Bang hang hiam cih leh amaute, keima innsung hong tungkhin uh ahih manin ka hut ding
    kisam hi,” a ci hi. </para>
  <para style="p">
    <verse number="9" style="v" />Ahih hangin amaute in, “Taikhia in. Kote kiangah hong peem pak a,
    tu-in nang thukhen hong kineih ding na hi hiam? Tu-in amaute sangin nang kong siatbawl zaw ding
    uh hi,” a ci uh hi. Tua ciangin amaute in nakpi takin Lot' lam hong neh uh a, kongkhak a phukham
    zah dongin hong neh uh hi. </para>
  <para style="p">
    <verse number="10" style="v" />Ahih hangin mi nihte in amau' khut hong zanin innsung amau'
    kiangah Lot paipihin kong khak uh hi. </para>
  <para style="p">
    <verse number="11" style="v" />Inn kongkhakah a om mi a lian a neute, amaute in a mit uh tawsak
    uh hi. Tua ahih ciangin kongkhak a zawtzawt hangun mu zolo uh hi. </para>
  <para style="p">
    <verse number="12" style="v" />Tua ciangin mi nihte in Lot kiangah, “Hih lai-ah tanau dang na
    nei hiam? Makte, tapate, ahih kei leh khua sunga nang' mi peuhpeuh hih mun panin paikhiatpih in. </para>
  <para style="p">
    <verse number="13" style="v" />Bang hang hiam cih leh hih mite a kimawhsakna thu { Topa' }
    tungah tung khin a, a susia dingin { Topa } in hong sawl khin ahih ciangin hih khua a susia ta
    ding ka hi uh hi,” a ci uh hi. </para>
  <para style="p">
    <verse number="14" style="v" />Tua ahih ciangin Lot paikhia-in a tanute a ten'pih dingte
    kiangah, “Manlangin hih khua panin paikhia un. Bang hang hiam cih leh { Topa } in hih khuapi a
    susia ding hi ta hi,” a ci hi. Ahih hangin amah pen a mak dingte tungah a ciamnui bang lel hi. </para>
  <para style="p">
    <verse number="15" style="v" />Zingsang khuavak ciangin vantung mite in, “Khuapi gimpiakna
    sungah kangtum khading na hih uh ciangin kinawh in la, hih lai-a om na zi leh na tanute la in,”
    ci-in Lot sawl hamtang uh hi. </para>
  <para style="p">
    <verse number="16" style="v" />Ahih hangin amah lungka-in omlai veve hi. Ahi zongin { Topa } in
    ama tungah hehpihna nei ahih manin, mite in amah leh a zi leh a tanu nihte a khut uh tawh manin,
    amaute in amah paikhiatpihin khua pualamah koih uh hi. </para>
  <para style="p">
    <verse number="17" style="v" />Amaute in a paikhiatpih khit uh ciangin, “Na nuntakna dingun tai
    un. Nunghei kei un la, kuam sungah zong khawl kei un. Note hong kangtum khading ahih manin
    mualtungah taito un,” a ci uh hi. </para>
  <para style="p">
    <verse number="18" style="v" />Ahi zongin Lot in amaute tungah, “Hilo hi, ka tote aw; </para>
  <para style="p">
    <verse number="19" style="v" />en un, note' muhna-ah na nasempa in maipha muzo a, ka nuntakna
    nong hutna uhah migitna lianpi kei tungah nong lak khin uh hi. Ahih hangin mualtung gamla ahih
    manin ka tun' ma-in siatna in kei hong pha-in ka si ding hi. </para>
  <para style="p">
    <verse number="20" style="v" />En un, gal-a om khuapi, taina dingin nai a, khuapi neu khat ahi
    hi. Tua lai-ah hong taisak un — khuapi neu khat hilo ahi hiam? — tua hi leh ka suakta ding hi,”
    a ci hi. </para>
  <para style="p">
    <verse number="21" style="v" />Amah in ama kiangah, “En in, na gensa khuapi ka lumlet lohna
    ding, hih maipha zong nang kong pia hi. </para>
  <para style="p">
    <verse number="22" style="v" />Kinawh in la, tua lai-ah tai in. Bang hang hiam cih leh tua
    lai-ah nang na tun' mateng ke'n bangmah ka hih thei kei hi,” a ci hi. Tua ahih ciangin tua
    khuapi min Zoar kici hi. </para>
  <para style="p">
    <verse number="23" style="v" />Zoar-ah Lot a tun' ciangin tua lai-ah ni suak khinta hi. </para>
  <para style="p">
    <verse number="24" style="v" />Tua ciangin { Topa } in vantung panin Sodom leh Gomorrah khuate
    tungah kaat leh meikuang zusak hi. </para>
  <para style="p">
    <verse number="25" style="v" />Amah in tua khuapite, kuamte khempeuh, khuapite sunga mi tengte
    khempeuh leh leitunga a po khempeuh a susia hi. </para>
  <para style="p">
    <verse number="26" style="v" />Ahih hangin a nunga om Lot' zi nunghei a, amah ci khuam a suak
    hi. </para>
  <para style="p">
    <verse number="27" style="v" />{ Topa' } mai-a a din'nasa munah zingsang tungin Abraham va pai
    hi. </para>
  <para style="p">
    <verse number="28" style="v" />Sodom leh Gomorrah leh kuamte khempeuh lam nga sukin khuadak a,
    leitang khu pen, meiphualpi khu bangin a kah to a mu hi. </para>
  <para style="p">
    <verse number="29" style="v" />Pasian in kuam sunga khuapite a suksiat lai-in, amah in Abraham
    phawk a, amah in Lot' ten'na khuapite a suksiat ciangin tua bang a suksiatna sung panin Lot
    sawlkhia ahih manin a suakta ahi hi. </para>
  <para style="p">
    <verse number="30" style="v" />Tu-in Zoar panin Lot paikhia to-in a tanu nihte tawh mualtungah a
    teng hi. Bang hang hiam cih leh Zoar-ah a ten' ding lau hi. Tua ahih ciangin a tanu nihte tawh
    suanghawm sung khatah a teng uh hi. </para>
  <para style="p">
    <verse number="31" style="v" />A u pen in a nau tungah, “I pa lah teek ta a, leitung ngeina
    bangin eite hong luppih ding pasal khat zong omlo hi. </para>
  <para style="p">
    <verse number="32" style="v" />Hong pai in; i pa leenggahzu khamsak ni; i pa tawh suanlekhak i
    kizopsak theihna dingin amah tawh lumkhawm ni,” a ci hi. </para>
  <para style="p">
    <verse number="33" style="v" />Tua ahih ciangin amaute in tua nitakin a pa uh leenggahzu khamsak
    uh hi. A unu pai-in a pa tawh lum hi. A tanu a luplam hita leh a thawhlam hita leh amah in
    phawklo hi. </para>
  <para style="p">
    <verse number="34" style="v" />A zing ciangin a u in a nau tungah, “En in, zan zanin i pa tawh
    ka lum hi. Tu nitakin zong amah leenggahzu khamsak leuleu ni. Tua ciangin nang pai in la, i pa
    tawh suanlekhak i kizopsak theihna dingin amah tawh lumkhawm in,” a ci hi. </para>
  <para style="p">
    <verse number="35" style="v" />Tua ahih ciangin amaute in tua nitakin zong a pa uh leenggahzu
    khamsak uh hi. A nau pai-in amah tawh lum hi. A tanu a luplam hita leh a thawhlam hita leh amah
    in phawklo hi. </para>
  <para style="p">
    <verse number="36" style="v" />Tua ahih ciangin Lot' tanute gel in a pa uh tawh naupaii uh hi. </para>
  <para style="p">
    <verse number="37" style="v" />A u in tapa khat nei-in a min Moab phuak a, amah pen tuhuna Moab
    mite' pian'na pupi ahi hi. </para>
  <para style="p">
    <verse number="38" style="v" />A nau in zong tapa khat nei-in a min Benammi phuak a, amah pen
    tudonga Ammon mite' pian'na pupi ahi hi. </para>
  <chapter number="20" style="c" />
  <para style="p">
    <verse number="1" style="v" />Mamre panin Negeb gamah Abraham paisuk a, Kadesh leh Shur kikal
    Gerar-ah tawlkhat sung a teng hi. </para>
  <para style="p">
    <verse number="2" style="v" />Abraham in a zi Sarah pen, “Ka sanggamnu hi,” ci hi. Gerar kumpipa
    Abimelek in mi sawlin Sarah samsak hi. </para>
  <para style="p">
    <verse number="3" style="v" />Ahih hangin zanin mang sungah Abimelek kiangah Pasian pai a, ama
    kiangah, “En in, na laksa numei' hangin nang a si ding na hi hi. Bang hang hiam cih leh amah, mi
    khat' zi ahi hi,” a ci hi. </para>
  <para style="p">
    <verse number="4" style="v" />Ahi zongin Abimelek in amah zuan nailo hi. Tua ahih ciangin amah
    in, “Topa aw, nang in midikpa that ding na hi hiam? </para>
  <para style="p">
    <verse number="5" style="v" />Amahmah in kei kiangah, ‘Amah, ka sanggamnu ahi hi,’ hong ci hilo
    ahi hiam? A numei mahmah in zong, ‘Amah, ka sanggampa ahi hi,’ hong ci hi. Tua ahih ciangin
    lungsim kisuang hetloin a gamta ka hi a, khial ka kisa kei hi,” a ci hi. </para>
  <para style="p">
    <verse number="6" style="v" />Tua ciangin Pasian in a mang sungin ama kiangah, “Hi hi, lungsim
    kisuan'na omloin hih bangin na gamtatna thu ka thei a, kei tungah na khialhlohna dingin a hong
    kempa keimahmah ka hi hi. Tua ahih ciangin nang, amah kong lawngsak kei hi. </para>
  <para style="p">
    <verse number="7" style="v" />Tua ahih ciangin tu-in mipa' zi piakik in. Bang hang hiam cih leh
    amah, kamsang khat hi a, amah in nang-a' dingin thu hong ngetsak ding a, nang na nungta ding hi.
    Ahih hangin nang in tua numei na piakkik kei leh nang leh na mi khempeuh na sih taktak ding uh
    thei in,” a ci hi. </para>
  <para style="p">
    <verse number="8" style="v" />Tua ahih ciangin zingsangin Abimelek tho baih a, a nasemte samin
    hih thute khempeuh amaute kiangah a gen hi. Amaute nak lau mahmah uh hi. </para>
  <para style="p">
    <verse number="9" style="v" />Tua ciangin Abimelek in Abraham samin ama kiangah, “Bang hangin ko
    tungah hong hici gamtat na hi hiam? Kei leh ka kumpi gam sungah khialhna lianpi khat nong tutna
    dingin nang' tungah bang khialhna nei ka hi uh hiam? Hih dinga kilawmlo nate kei' tungah nong
    hih hi,” a ci hi. </para>
  <para style="p">
    <verse number="10" style="v" />Tua ciangin Abimelek in Abraham' kiangah, “Hih banga na gamtatna
    dingin bang ngaihsun na hi hiam?” ci lai hi. </para>
  <para style="p">
    <verse number="11" style="v" />Abraham in, “Hih lai munah Pasian zahtakna om hetlo hi. Ka zi'
    hangin amaute in kei hong that ding hi, ci-in ngaihsun kha ka hih manin hih bangin a gamta ka hi
    hi. </para>
  <para style="p">
    <verse number="12" style="v" />Tua thamloin a taktakin amah ka sanggamnu mah ahi hi. Pa kikhat,
    nu tuam ka hi uh a, amah ka ten'pih ahi hi. </para>
  <para style="p">
    <verse number="13" style="v" />Pasian in ka pa' inn panin hong paikhiatsak ciangin ama kiangah,
    ‘Hih pen kei' tunga nong hih ding na migitna ahi hi: I paina peuhpeuhah kei pen ka sanggampa hi,
    hong ci in,’ ka ci hi,” a ci hi. </para>
  <para style="p">
    <verse number="14" style="v" />Tua ciangin Abimelek in tuu leh bawngtalte, sila numei leh sila
    pasalte la-in Abraham pia a, ama tungah a zi Sarah a pia kik hi. </para>
  <para style="p">
    <verse number="15" style="v" />Abimelek in, “En in, ka leitang, na mai-ah om hi. Nangmah in hoih
    na sakna munah teng in,” a ci hi. </para>
  <para style="p">
    <verse number="16" style="v" />Sarah' kiangah, “En in, na sanggampa tungah ngun tang tul khat ka
    pia khin hi. Nang tawh a om mite khempeuh' mai-ah nangma dikna a kilatna ahi hi. Mi khempeuh'
    mai-ah nang a manin hong kibawl hi,” a ci hi. </para>
  <para style="p">
    <verse number="17" style="v" />Tua ciangin Abraham in Pasian' tungah thu ngen a, Pasian in
    Abimelek a damsak hi. Amaute in ta a neih theihna dingin a zi leh a sila numeite zong a damsak
    hi. </para>
  <para style="p">
    <verse number="18" style="v" />Bang hang hiam cih leh { Topa } in Abraham' zi Sarah' hangin
    Abimelek' innkuan' naubu khempeuh khakcipsak khin hi. </para>
  <chapter number="21" style="c" />
  <para style="p">
    <verse number="1" style="v" />A gensa bangin { Topa } in Sarah' tungah thupha pia a, a gensa
    bangin Sarah' tungah { Topa } in hih hi. </para>
  <para style="p">
    <verse number="2" style="v" />Sarah gai a, ama tunga Pasian in a gensa hunin a teek zawhin
    Abraham tawh tapa khat nei hi. </para>
  <para style="p">
    <verse number="3" style="v" />Abraham in Sarah tawh a neih ama tapa' min dingin Isaac a phuak
    hi. </para>
  <para style="p">
    <verse number="4" style="v" />Pasian in ama tunga a thu piaksa bangin amah in ni giat a phak
    ciangin a tapa Isaac a vun a at hi. </para>
  <para style="p">
    <verse number="5" style="v" />A tapa Isaac a suah ciangin Abraham kum za pha hi. </para>
  <para style="p">
    <verse number="6" style="v" />Sarah in, “Pasian in kei-a' dingin nuamin nuihzakna ding hong
    bawlsak khin hi. A za peuhmah in nuamin hong nuihpih ding uh hi,” a ci hi. </para>
  <para style="p">
    <verse number="7" style="v" />Amah in, “Sarah in nau nawi pia ding ci-in kua in Abraham' tungah
    gen ngei ding ahi hiam? Ahi zongin a teek khitin amah tawh tapa khat ka nei hi,” a ci hi. </para>
  <para style="p">
    <verse number="8" style="v" />Naupang khang a, nawi tawh hong kikhen ta hi. Isaac nawi tawh a
    kikhen ni ciangin Abraham in pawi lianpi khat bawl hi. </para>
  <para style="p">
    <verse number="9" style="v" />Ahih hangin, Abraham tawh a neih Egypt mi Hagar' tapa in ama tapa
    Isaac a ciamnuih bawlna Sarah in a mu hi. </para>
  <para style="p">
    <verse number="10" style="v" />Tua ahih ciangin amah in Abraham' kiangah, “Hih sila numei a tapa
    tawh lawnkhia in; bang hang hiam cih leh sila numei' tapa in ka tapa Isaac tawh gamh luahkhawm
    theilo ding uh hi,” a ci hi. </para>
  <para style="p">
    <verse number="11" style="v" />Ama tapa' hangin Abraham' tungah thu nuam hetlo hi. </para>
  <para style="p">
    <verse number="12" style="v" />Ahih hangin Pasian in Abraham' tungah, “Tangvalpa leh na sila
    numei' hangin lungkim loin om kei in. Sarah in nang' tunga hong gen peuhmah ama hong gen bangin
    gamta in. Bang hang hiam cih leh Isaac tawh na suanlekhakte' min kilo ding hi. </para>
  <para style="p">
    <verse number="13" style="v" />Sila numei' tapa zong nangma ta mah ahih manin, minam khatin ka
    bawl ding hi,” a ci hi. </para>
  <para style="p">
    <verse number="14" style="v" />Tua ahih ciangin zingsangin Abraham tho baihin an leh tuithawl
    la-in Hagar pia a, ama liangko tungah naupang tawh suanin a sawlkhia hi. Amah paikhia a,
    Beersheba gam sungah a vak kawikawi hi. </para>
  <para style="p">
    <verse number="15" style="v" />Thawl sunga tui a bei ciangin amah in sawlbawk nuai khatah
    naupang lawn hi. </para>
  <para style="p">
    <verse number="16" style="v" />Tua ciangin amah pai-in a hoihkhop khat a gamla, thallot khat tan
    bangah a ta nungngatin a tusuk hi. Bang hang hiam cih leh amah in, “Naupang' sih hong musak kei
    in,” a ci hi. Amah nungngatin a tut laitakin naupang nakpi-in a kap hi. </para>
  <para style="p">
    <verse number="17" style="v" />Pasian in naupang' kahna aw a za hi. Pasian' vantung mi in
    vantung panin Hagar sam a, ama kiangah, “Hagar aw, bang in hong lungkhamsak ahi hiam? Lau kei
    in. Bang hang hiam cih leh naupang a omna munah a kahna awging Pasian in za hi. </para>
  <para style="p">
    <verse number="18" style="v" />Dingin naupang la in la, na khut tawh kip takin len in. Bang hang
    hiam cih leh minam lian khatin amah ka bawl ding hi,” a ci hi. </para>
  <para style="p">
    <verse number="19" style="v" />Tua ciangin Pasian in ama mit hak sak a, amah in tuikhuk khat a
    mu hi. Amah pai-in tui tawh tuithawl dimin naupang a dawn sak hi. </para>
  <para style="p">
    <verse number="20" style="v" />Pasian in tua naupang ompih a, amah khangto hi. Amah gamlakah
    teng a, thallot siampa khat hong suak hi. </para>
  <para style="p">
    <verse number="21" style="v" />Paran gam sungah amah teng hi. A nu in Egypt gam panin ama-a'
    ding zi khat a la hi. </para>
  <para style="p">
    <verse number="22" style="v" />Tua hun laitakin Abimelek leh a galkap mangpa Fikol in Abraham'
    kiangah, “Na sepna khempeuhah Pasian in nang hong ompih hi. </para>
  <para style="p">
    <verse number="23" style="v" />Tua ahih ciangin tu-in kei hita leh ka tate hita leh ka
    suanlekhakte hita leh tungah a manlopi-in hong bawlloin, nang tungah thuman tak tawh kong gamtat
    bangin keima tung leh tawlkhat na omna leitang tungah nong gamtatna dingin Pasian tawh kei
    tungah hong kiciam in,” a ci hi. </para>
  <para style="p">
    <verse number="24" style="v" />Abraham in, “Ka kiciam ding hi,” a ci hi. </para>
  <para style="p">
    <verse number="25" style="v" />Abimelek' nasemte in a suhsa tuikhuk tawh kisai thu Abraham in a
    lungkim lohna Abimelek' kiangah a gen ciangin, </para>
  <para style="p">
    <verse number="26" style="v" />Abimelek in, “Kua in hih hiam ka thei kei hi. Nang nong gen kei
    a, keimah in tuni dong ka za nai kei hi,” a ci hi. </para>
  <para style="p">
    <verse number="27" style="v" />Tua ahih ciangin Abraham in tuu leh bawngtalte la-in Abimelek pia
    a, tua mi nihte in thuciamna khat a bawl uh hi. </para>
  <para style="p">
    <verse number="28" style="v" />Abraham in a tuuhon sung panin tuununo sagih tuam koih hi. </para>
  <para style="p">
    <verse number="29" style="v" />Abimelek in Abraham' kiangah, “Hih na koihtuam tuununo sagihte
    bang a cihnopna ahi hiam?” a ci hi. </para>
  <para style="p">
    <verse number="30" style="v" />Amah in, “Keimah in hih tuikhuk ka tawhna thu-ah nang in keima-a'
    dingin teci na hih theihna dingin nangmah in ka khutsung panin hih tuununo sagihte na la ding
    hi,” a ci hi. </para>
  <para style="p">
    <verse number="31" style="v" />Tua ahih ciangin tua mun Beersheba kici hi. Bang hang hiam cih
    leh amaute gel tua munah thu kiciam uh hi. </para>
  <para style="p">
    <verse number="32" style="v" />Tua ahih ciangin amaute in Beersheba-ah thuciamna khat a bawl uh
    hi. Tua khit ciangin Abimelek leh a galkapmangpa Fikol, Filistia mite' leitangah ciahkik uh hi. </para>
  <para style="p">
    <verse number="33" style="v" />Abraham in Beersheba-ah makeng kung khat suan a, tua lai munah
    Tawntung Pasian, { Topa } a bia hi. </para>
  <para style="p">
    <verse number="34" style="v" />Filistia mite' leitangah Abraham, sauveipi sung peemta-in a om
    hi. </para>
  <chapter number="22" style="c" />
  <para style="p">
    <verse number="1" style="v" />Hih thute khit ciangin Pasian in Abraham ze-et a, ama kiangah,
    “Abraham,” a ci hi. Amah in, “Hiah om ing,” a ci hi. </para>
  <para style="p">
    <verse number="2" style="v" />Amah in, “Na it, na tapa neihsun Isaac, la in la Moriah gamah pai
    in. Tua lai muna nang kiangah kong gen ding mual khat tungah meihal biakpiakna-in amah hong pia
    in,” a ci hi. </para>
  <para style="p">
    <verse number="3" style="v" />Tua ahih ciangin zingsangin Abraham tho baih a, a la tutphah
    vawhin, ama nasem tangval nih leh a tapa Isaac a paipih hi. Amah in meihal biakpiakna dingin
    sing ek a, ama tunga Pasian' gensa munah a pai hi. </para>
  <para style="p">
    <verse number="4" style="v" />A ni thum ni ciangin Abraham khuadak to-in a gamla-ah tua mun a mu
    hi. </para>
  <para style="p">
    <verse number="5" style="v" />Tua ciangin Abraham in a nasemte kiangah, “Hih lai-ah la tawh na
    om un. Kei leh tangvalpa hua lamah pai-in Pasian ka va bia ding uh a, note kiangah ka hong
    paikik ding uh hi,” a ci hi. </para>
  <para style="p">
    <verse number="6" style="v" />Abraham in meihal biakna ding sing la-in a tapa Isaac' tungah suan
    a, amah in a khutsungah mei leh temta a tawi hi. Tua bangin amaute gel paikhawm uh hi. </para>
  <para style="p">
    <verse number="7" style="v" />Isaac in a pa Abraham' kiangah, “Pa aw,” a ci hi. Amah in, “Hiah
    om ing, ka ta,” a ci hi. Amah in, “En in, mei leh sing om hi. Ahih hangin meihal biakpiakna ding
    tuuno koi-ah om ahi hiam?” a ci hi. </para>
  <para style="p">
    <verse number="8" style="v" />Abraham in, “Pasian in meihal biakpiakna dingin ama-a' ding tuuno
    hong pia ding hi, ka ta aw,” a ci hi. Tua bangin amaute gel paikhawm uh hi. </para>
  <para style="p">
    <verse number="9" style="v" />Ama kiangah Pasian' gensa mun a tun' uh ciangin, Abraham in tua
    lai-ah biakna tau khat bawlin, a ngeina ding bangin sing koihin, a tapa Isaac henin biakna tau
    tunga sing tungah a koih hi. </para>
  <para style="p">
    <verse number="10" style="v" />Tua ciangin Abraham in a tapa a that dingin tem la hi. </para>
  <para style="p">
    <verse number="11" style="v" />Ahih hangin { Topa' } vantung mi in vantung panin, “Abraham,
    Abraham!” ci-in a sam hi. Amah in, “Hiah om ing,” a ci hi. </para>
  <para style="p">
    <verse number="12" style="v" />Amah in, “Tangvalpa su kei in. Ama tungah bangmah hih kei in.
    Bang hang hiam cih leh nang in Pasian na zahtakna tu-in ka thei a, na tapa khat neihsun keima-a'
    dingin na humcip lohna ka mu hi,” a ci hi. </para>
  <para style="p">
    <verse number="13" style="v" />Tua ciangin Abraham khuadak kawikawi a, khaumang lakah a ki-a a
    awk tuutal khat a nungah na om hi. Abraham pai-in tua tuutal kai a, ama tapa' tangin meihal
    biakna--in a pia hi. </para>
  <para style="p">
    <verse number="14" style="v" />Tua ahih ciangin Abraham in tua mun pen, “{ Topa } in hong sik
    hi,” ci-in min phuak a, tuni dongin { Topa' } muatungah hong kisik hi, a kici hi. </para>
  <para style="p">
    <verse number="15" style="v" />{ Topa' } vantung mi in vantung panin Abraham a nih veina sam a, </para>
  <para style="p">
    <verse number="16" style="v" />“Keimahmah ka kiciam hi, { Topa } in ci hi. Bang hang hiam cih
    leh nang in hih thu na bawl khin a, na tapa neihsun na humcip kei hi. </para>
  <para style="p">
    <verse number="17" style="v" />Nang thupha kong pia taktak ding a, na suanlekhakte vana aksite
    leh tuipi gei-a sehnel bangin tampi ka phasak ding hi. Na suanlekhakte in amau' galte' khuapite
    luah ding uh a, </para>
  <para style="p">
    <verse number="18" style="v" />na suanlekhakte thupha ka piak bangin, leitung minam khempeuh in
    thupha a ngahna dingun hong ngen ding uh hi. Bang hang hiam cih leh nang in ka thu na mang hi,”
    a ci hi. </para>
  <para style="p">
    <verse number="19" style="v" />Tua ciangin a nasemte' kiangah Abraham ciahkik a, Beersheba-ah
    paikhawm uh hi. Abraham Beersheba-ah a teng hi. </para>
  <para style="p">
    <verse number="20" style="v" />Hih thute' khit ciangin Abraham' kiangah, “En in, Milkah in zong
    na sanggampa Nahor tawh tate nei hi: </para>
  <para style="p">
    <verse number="21" style="v" />Uz a u pen hi. A sanggamte pen Buz, Aram' pa Kemuel, </para>
  <para style="p">
    <verse number="22" style="v" />Khesed, Hazo, Pildash, Jidlaf, leh Bethuel ahi hi,” kici hi. </para>
  <para style="p">
    <verse number="23" style="v" />Bethuel pen Rebekah' pa ahi hi. Milkah in Abraham' sanggam Nahor
    tawh tapa giat nei hi. </para>
  <para style="p">
    <verse number="24" style="v" />Tua thamloin Reumah min nei a zineu in ta Tebah, Gaham, Tahash,
    leh Maakah a nei hi. </para>
  <chapter number="23" style="c" />
  <para style="p">
    <verse number="1" style="v" />Sarah kum za leh kum sawmnihlesagih nungta a, </para>
  <para style="p">
    <verse number="2" style="v" />Kanaan mite' gamsung Kiriatharba (Hebron)-ah a si hi. Abraham
    dahin kap a, a vuina ding vaihawm hi. </para>
  <para style="p">
    <verse number="3" style="v" />Abraham in a misi nusia-in Hit mite kiangah va pai a, </para>
  <para style="p">
    <verse number="4" style="v" />“Kei pen note lakah khualmi hi-in peemta ka hi hi. Ka zi ka vui
    theihna dingin note' lakah vuina ding mun leitang hong pia un,” a ci hi. </para>
  <para style="p">
    <verse number="5" style="v" />Hit mite in Abraham dawngin, </para>
  <para style="p">
    <verse number="6" style="v" />“Topa aw, kote' thu hong ngai in. Nang pen kote' lakah a vanglian
    ulian khat na hi hi. Kote' han na deih pen munah na zi vui in. Kote kuamah in nang-a' dingin a
    han itlo ding a, na zi vui ding hong khaktanlo ding hi,” a ci uh hi. </para>
  <para style="p">
    <verse number="7" style="v" />Abraham dingin tua gammi ahi Hit mite' lamah a kun hi. </para>
  <para style="p">
    <verse number="8" style="v" />Amah in amaute' kiangah, “Hih gamah ka zi ka vui ding nong deih uh
    leh, ka thu hong ngai un. Zohar' tapa Efron in </para>
  <para style="p">
    <verse number="9" style="v" />ama neih Makpelah leihawm kei tungah hong piak theihna dingin hong
    thum sak un. Tua pen ama lo nawlah om hi. Vuina ding munin ka neihna dingin a man ding cing
    takin piakna tawh note' muhna-ah kei tungah amah hong pia sak un,” a ci hi. </para>
  <para style="p">
    <verse number="10" style="v" />Tua laitakin Hit mite' lakah Efron zong a om ahi hi. Khuapi
    kulhkongpi-ah a hong pai Hit mite khempeuh' zakna-ah Hit mi Efron in Abraham dawng a, </para>
  <para style="p">
    <verse number="11" style="v" />“Hilo hi, ka topa aw, hong ngai in. Nang' tungah lo kong pia hi.
    Tua sunga leihawm zong nang' tungah kong pia hi. Ka mipihte' muhna-ah nang' tungah kong pia hi.
    Na misi vui in,” a ci hi. </para>
  <para style="p">
    <verse number="12" style="v" />Tua ciangin tua gam mite' mai-ah Abraham a kun hi. </para>
  <para style="p">
    <verse number="13" style="v" />Tua gam mite' zakna-ah amah in Efron' kiangah, “Lungsim takpi
    tawh na cih ahih leh hong ngai in. Lo man ding kong pia ding hi. Tua lai-ah ka misi ka vui
    theihna dingin kei' tung panin a man hong sang in,” a ci hi. </para>
  <para style="p">
    <verse number="14" style="v" />Efron in Abraham dawngin, </para>
  <para style="p">
    <verse number="15" style="v" />“Ka topa aw, ka thu hong ngai in. Leitang bek khat in ngun shekel
    za li man hi. Nang leh kei' kikalah bang thudang omnawn ahi hiam? Na misi vui in,” a ci hi. </para>
  <para style="p">
    <verse number="16" style="v" />Efron' cih bangin Abraham thukim hi. Abraham in Efron-a' dingin,
    Hit mite' zakna-ah a min lawh zah, tua hun laitaka sumbukte' lakah a kizang a gikzah tawh
    kizui-in ngun shekel za li a tehkhia hi. </para>
  <para style="p">
    <verse number="17" style="v" />Tua ahih ciangin Makpelah-a Efron' lo, Mamre nisuahna lamah a om,
    a sunga om leihawm leh a lo, leh tua mun khempeuhah a om lo sunga singte pen </para>
  <para style="p">
    <verse number="18" style="v" />khuapi kulhkongpi-ah a kikhawm mite khempeuh' mai, Hit mite'
    omna-ah Abraham' neih dingin kipia hi. </para>
  <para style="p">
    <verse number="19" style="v" />Hih bangin a kihih khit ciangin, Kanaan gam sunga om Mamre
    (Hebron) nisuahna lamah a om Makpelah lo sunga leihawm sungah Abraham in a zi Sarah a vui hi. </para>
  <para style="p">
    <verse number="20" style="v" />Lo leh a sunga om leihawmte si vuina ding munin a neih dingin
    Abraham' tungah Hit mite in a pia uh hi. </para>
  <chapter number="24" style="c" />
  <para style="p">
    <verse number="1" style="v" />Tu-in Abraham teekin a kum tam mahmah ta hi. { Topa } in na
    khempeuhah Abraham thupha pia hi. </para>
  <para style="p">
    <verse number="2" style="v" />Abraham in ama neih khempeuh a uk, a inn sungah a upa pen a
    nasempa kiangah, “Ka phei nuai-ah na khut hong koih in. </para>
  <para style="p">
    <verse number="3-4" style="v" />Nangmah in amau' lakah ka ten'na Kanaan mite' tanute lak panin
    ka tapa' zi ding laloin, keima gam leh ka behte kiangah va pai-in ka tapa Isaac' zi ding na
    lakna dingin vantung leh leitung Pasian ahi { Topa } tawh nang kong kiciamsak ding hi,” a ci hi. </para>
  <para style="p">
    <verse number="5" style="v" />Nasempa in ama kiangah, “A numei in hih gamah kei hong zui nuam
    kei kha leh nangma hong paikhiatna gamah na tapa ka paipih kik ding hiam?” a ci hi. </para>
  <para style="p">
    <verse number="6" style="v" />Abraham in ama kiangah, “Tua lai-ah ka tapa na paipih kik loh ding
    thei in. </para>
  <para style="p">
    <verse number="7" style="v" />Ka pa' inn leh ka suahna leitang panin kei hong la-in, kei kiangah
    thu hong genin kei tungah hong kiciam a, ‘Na suanlekhakte' tungah hih leitang ka pia ding hi,’ a
    hong ci vantung Pasian, { Topa } in nangma mai-ah a vantung mi sawl ding a, tua lai mun panin
    nangmah in ka tapa-a' ding zi khat na la ding hi. </para>
  <para style="p">
    <verse number="8" style="v" />Ahih hangin a numei in nang hong zuih nop kei leh keima thuciamna
    panin nang na suakta ding hi. Bangbang hi leh tua lai-ah ka tapa na paipih kik kei ding hi,” a
    ci hi. </para>
  <para style="p">
    <verse number="9" style="v" />Tua ahih ciangin a nasempa in a topa Abraham' phei nuai-ah a khut
    koih a, hih thu tawh kisai-in ama tungah a kiciam hi. </para>
  <para style="p">
    <verse number="10" style="v" />Tua ciangin a nasempa in a topa' kalaohte sawm la-in paikhia a, a
    topa' tung panin letsong hoihnono a namkim la hi. Amah dingin Mesopotamia gam Nahor' khuapi-ah a
    pai hi. </para>
  <para style="p">
    <verse number="11" style="v" />Numeite' nitak tuitawi hun laitakin khuapi pualam tuikhuk gei-ah
    amah in a kalaohte boksak hi. </para>
  <para style="p">
    <verse number="12" style="v" />Amah in, “Ka topa Abraham' Pasian, { Topa } aw, tuni-in ka ma
    hong vangsak in. Nang tungah thu kong ngen hi, ka topa Abraham' tungah itna kip hong lak in. </para>
  <para style="p">
    <verse number="13" style="v" />En in, tuikhuk gei-ah kei ka ding a, khuapi nungakte tuitawi
    dingin hong pai uh hi. </para>
  <para style="p">
    <verse number="14" style="v" />Keimah in, ‘Tui ka dawn theihna dingin na beel hong nga suk in,’
    ka cih ciangin, ‘Dawn in; na kalaohte zong tui ka pia ding hi,’ hong ci nu pen na nasempa
    Isaac-a' dingin na sehsa numei hisak in. Nangmah in ka topa tungah itna kip na lahna hih thu
    tawh ka thei ding hi,” a ci hi. </para>
  <para style="p">
    <verse number="15" style="v" />Tua bangin a thunget a khit ma-in, Abraham' sanggampa Nahor in a
    zi Milkah tawh a neih a tapa Bethuel' tanu Rebekah a liangko tungah a tuibeel pua-in hong
    paikhia hi. </para>
  <para style="p">
    <verse number="16" style="v" />Tuanu pen kuamah tawh a lumkhawm nailo, nungak, a ngaihbaang
    mahmah khat ahi hi. Amah tuikhukah paisukin a beel dim a, hong paito hi. </para>
  <para style="p">
    <verse number="17" style="v" />Tua ciangin amah a dawntuah dingin nasempa tai a, “Dawn ding tui
    tawmkhat na beel sung panin hong pia dih in,” a ci hi. </para>
  <para style="p">
    <verse number="18" style="v" />Amah in, “Dawn in, ka topa,” a ci hi. Tuanu in a khut tungah a
    beel niamsuk sakin amah a dawnsak hi. </para>
  <para style="p">
    <verse number="19" style="v" />Amah in tua mipa tui a dawnsak khit ciangin, “Na kalaohte in a
    kham matengun a dawn ding zong tui kong tawisak ding hi,” a ci hi. </para>
  <para style="p">
    <verse number="20" style="v" />Tua ahih ciangin amah in a tuikuang sungah a tui bungsuk pak a,
    tuitawi dingin tuikhukah tai-in a kalaohte khempeuh-a' dingin tui a tawi hi. </para>
  <para style="p">
    <verse number="21" style="v" />{ Topa } in ama khualzinna mavangsak ding hiam, vangsaklo ding
    hiam, cih a theihna dingin mipa in daptakin tuanu na en hi. </para>
  <para style="p">
    <verse number="22" style="v" />Kalaohte in tui a dawn khit ciangin mipa in shekel lang a gik
    kham nakbah khat leh shekel sawm a gik kham tau nih tua nu-a' dingin la-in pia a, </para>
  <para style="p">
    <verse number="23" style="v" />“Kua' tanu na hi hiam, hong gen in. Na pa' inn-ah kote' giahna
    ding a awng ding hiam?” a ci hi. </para>
  <para style="p">
    <verse number="24" style="v" />Tuanu in ama kiangah, “Nahor leh a zi Milkah' tapa Bethuel' tanu
    ka hi hi,” a ci hi. </para>
  <para style="p">
    <verse number="25" style="v" />Amah in, “Buhkung leh gan-an a kicing ka nei uh a, giahna ding
    mun zong ka nei uh hi,” ci thuah lai hi. </para>
  <para style="p">
    <verse number="26" style="v" />Mipa a lu kunin { Topa } bia a, </para>
  <para style="p">
    <verse number="27" style="v" />“Ka topa' tungah a itna kip leh a thumanna a pelhlo, ka topa
    Abraham' Pasian, { Topa } in thupha ngah ta hen. Kei ka hih leh, ka topa' behte' inn zuatna
    lampi-ah { Topa } in hong paipih hi,” a ci hi. </para>
  <para style="p">
    <verse number="28" style="v" />Tua ciangin nungaknu a inn-ah tai-in hih thute khempeuh a
    innkuanpihte tungah a gen hi. </para>
  <para style="p">
    <verse number="29" style="v" />Rebekah in Laban min nei sanggam pasal khat nei hi. Laban zong
    tuikhuka mipa kiangah a tai hi. </para>
  <para style="p">
    <verse number="30" style="v" />Amah in nakbah leh a sanggamnu' khut tunga taute a muh ciang leh,
    “Mipa in hih bangin kei tungah hong gen,” ci-in a sanggamnu Rebekah' kam gen a zak ciangin, mipa
    kiangah a pai ahi hi. Tuikhuka kalaohte kiangah amah na ding hi. </para>
  <para style="p">
    <verse number="31" style="v" />Amah in, “Hong pai in, { Topa' } thupha piakpa aw; bang hangin a
    pua-ah ding na hi hiam? Bang hang hiam cih leh inn-ah na omna ding mun ka bawl khin a,
    kalaohte-a' ding mun zong om hi,” a ci hi. </para>
  <para style="p">
    <verse number="32" style="v" />Tua ahih ciangin inn sungah mipa hong pai hi. Laban in kalaoh
    vante suah a, kalaohte-a' dingin buhkung leh gan-an pia a, amah leh a kikholhpih mite' khe silna
    dingin tui zong a pia hi. </para>
  <para style="p">
    <verse number="33" style="v" />Tua ciangin nek dingin a mai-ah an kilui hi. Ahih hangin amah in,
    “Ka thu ka gen khit matengin an ka ne kei ding hi,” a cih ciangin amah in, “Gen in,” a ci hi. </para>
  <para style="p">
    <verse number="34" style="v" />Tua ahih ciangin amah in, “Kei pen Abraham' nasem ka hi hi. </para>
  <para style="p">
    <verse number="35" style="v" />{ Topa } in ka topa nakpi takin thupha pia a, amah a lian mahmah
    suak khin hi. Amah in ama tungah tuuhon, bawnghon, ngun leh kham, nasem pasal leh nasem numei,
    kalaoh leh late tampi pia hi. </para>
  <para style="p">
    <verse number="36" style="v" />Ka topa' zi Sarah in a teek khitin ka topa tawh tapa khat nei hi.
    Amah in a neihsa khempeuh ama tungah pia hi. </para>
  <para style="p">
    <verse number="37" style="v" />Ka topa in kei hong kiciamsak a, ‘Nangmah in amau' gamah ka
    ten'na Kanaan numeite lak panin ka tapa' zi ding la kei in la, </para>
  <para style="p">
    <verse number="38" style="v" />ka pa' innkuan mi leh ka behte kiangah pai-in ka tapa-a' ding zi
    khat na la ding hi,’ hong ci hi. </para>
  <para style="p">
    <verse number="39" style="v" />Keimah in ka topa kiangah, ‘A numei in kei hong zui nuam kei kha
    leh,’ ka ci hi. </para>
  <para style="p">
    <verse number="40" style="v" />Ahih hangin amah in kei tungah, ‘A thu ka man' { Topa } in nang
    tawh a vantung mi hong sawlin na ma hong vangsak ding hi. Nang in ka behte leh ka pa' inn panin
    ka tapa-a' ding zi khat na la ding hi. </para>
  <para style="p">
    <verse number="41" style="v" />Ka behte kiangah na pai ciangin amaute in nang hong piak kei leh
    ka thuciamna panin nang na suakta ding hi,’ hong ci hi. </para>
  <para style="p">
    <verse number="42" style="v" />“Tuni-in tuikhukah pai-in, ‘Ka topa Abraham' Pasian, { Topa } aw,
    tu-a ka paina ka ma nong van'sak ding leh, </para>
  <para style="p">
    <verse number="43" style="v" />en in, tuikhuk gei-ah kei ka ding hi. Tuitawi dinga hong paikhia
    nungak tungah, “Na beel panin tui dawn ding tawmkhat hong pia in,” ka cih ciangin, </para>
  <para style="p">
    <verse number="44" style="v" />“Dawn in, na kalaohte-a' ding zong kong tawisak ding hi,” hong ci
    nu pen, ka topa' tapa-a' dingin { Topa } in a sehsa numei hisak in,’ ka ci hi. </para>
  <para style="p">
    <verse number="45" style="v" />“Ka lungsim sungah thu ka nget khit ma-in, a liangko tungah a
    tuibeel pua-in Rebekah hong paikhia ka mu hi. Amah tuikhukah paisukin tui hong tawi hi. Keimah
    in ama kiangah, ‘Tui hong dawnsak in,’ ka ci hi. </para>
  <para style="p">
    <verse number="46" style="v" />Amah in a liangko panin a beel hong khiasuk pahin, ‘Dawn in, na
    kalaohte zong tui ka pia ding hi,’ hong ci hi. Tua ahih ciangin keimah in ka dawn a, amah in
    kalaohte zong tui a pia hi. </para>
  <para style="p">
    <verse number="47" style="v" />Tua ciangin, ‘Kua' tanu na hi hiam?’ ci-in ka dong hi. Amah in,
    ‘Nahor leh a zi Milkah' tapa Bethuel' tanu ka hi hi,’ hong ci hi. Tua ahih ciangin a nak tungah
    nakbah ka batsak a, a khut tungah taute ka butsak hi. </para>
  <para style="p">
    <verse number="48" style="v" />Tua ciangin ka lu kunin { Topa } ka bia a, a tapa-a' dingin ka
    topa' behpa' tanu a la dingin lampi manah kei a hong paipih, ka topa Abraham' Pasian, { Topa }
    ka phat hi. </para>
  <para style="p">
    <verse number="49" style="v" />Tua ahih ciangin tu-in, ka gamtatna ding zia ka theihna dingin ka
    topa' tungah hoihtak leh thuman takin na gamtat ding uh leh na gamtat loh ding uh hong gen un,”
    a ci hi. </para>
  <para style="p">
    <verse number="50" style="v" />Tua ciangin Laban leh Bethuel in dawng a, “Hih thu pen { Topa' }
    kiang panin hong pai thu ahi hi. A sia ahi zongin a pha ahi zongin nang tungah kong gen ding
    dang uh omlo hi. </para>
  <para style="p">
    <verse number="51" style="v" />En in, Rebekah na mai-ah om hi. Amah la in la pai un. { Topa' }
    gensa bangin na topa' tapa' zi hisak un,” a ci uh hi. </para>
  <para style="p">
    <verse number="52" style="v" />Abraham' nasempa in amau' kammalte a zak ciangin { Topa' } mai
    leilakah a kunsuk hi. </para>
  <para style="p">
    <verse number="53" style="v" />Nasempa in ngun leh kham kizepnate leh puante hong suahkhia-in
    Rebekah a pia hi. A sanggampa leh a nu zong a manpha kizepnate a pia hi. </para>
  <para style="p">
    <verse number="54" style="v" />Tua ciangin amah leh a nungzuite in an ne tui dawnin, tua lai-ah
    tua zan a giak uh hi. Amaute zingsangin a thawh uh ciangin amah in, “Ka topa' kiangah hong
    ciahsak kik un,” a ci hi. </para>
  <para style="p">
    <verse number="55" style="v" />Ahi zongin a sanggampa leh a nu in, “A tawm penin ni sawm bang,
    ko tawh numei hong omsak lai in; tua khit ciangin amah hong pai thei ding hi,” a ci uh hi. </para>
  <para style="p">
    <verse number="56" style="v" />Ahih hangin amah in amaute kiangah, “{ Topa } in ka ma hong
    vangsak khin ahih nungsang kei hong zekaisak nawn kei un. Ka topa kiangah ka ciah theihna dingin
    hong paisak un,” a ci hi. </para>
  <para style="p">
    <verse number="57" style="v" />Amaute in, “A numei samin amah i dong ding hi,” a ci uh hi. </para>
  <para style="p">
    <verse number="58" style="v" />Amaute in Rebekah samin ama kiangah, “Hih mipa na zui pah ding
    hiam?” a ci uh hi. Amah in, “Ka zui ding hi,” ci pah hi. </para>
  <para style="p">
    <verse number="59" style="v" />Tua ahih ciangin amaute in a sanggamnu uh Rebekah leh a cingnu,
    Abraham' nasempa leh a nungzuite tawh ciahkhiasak uh hi. </para>
  <para style="p">
    <verse number="60" style="v" />Amaute in Rebekah thupha pia-in ama kiangah, “Kote' sanggamnu aw,
    a tultul a thenthente' nu hi ta in. Na suanlekhakte in amau a mudahte' khuapite luah ta uh hen!”
    a ci uh hi. </para>
  <para style="p">
    <verse number="61" style="v" />Tua ciangin Rebekah leh a numeite dingin, kalaohte tungah tuangin
    mipa a zui uh hi. Tua bangin nasempa in Rebekah la-in a paina ding lamah a pai hi. </para>
  <para style="p">
    <verse number="62" style="v" />Tua kikalin, Isaac, Beerlahairoi panin hong pai-in Negeb gamah na
    teng hi. </para>
  <para style="p">
    <verse number="63" style="v" />Isaac, thu a lungngaingai dingin nitakin gamlakah a paikhia hi.
    Amah a khuadak leh kalaohte hong pai a mu hi. </para>
  <para style="p">
    <verse number="64" style="v" />Rebekah in Isaac a muh ciangin, kalaoh tung panin kumin </para>
  <para style="p">
    <verse number="65" style="v" />nasempa kiangah, “Hua lai-a mipa, eite hong dawn dingin gamlaka
    hong pai kua ahi hiam?” a ci hi. Nasempa in, “Ka topa hi,” a ci hi. Tua ahih ciangin amah in a
    kikhuhna puan la-in a kikhuh hi. </para>
  <para style="p">
    <verse number="66" style="v" />Nasempa in Isaac kiangah a gamtatnasa khempeuh a gen hi. </para>
  <para style="p">
    <verse number="67" style="v" />Tua ciangin Isaac in a puanbuk sungah Rebekah paipih a, amah pen
    a zi a suak hi. Amah in tuanu a it hi. Tua ahih manin a nu' sih khit ciangin Isaac in hehnepna a
    ngah hi. </para>
  <chapter number="25" style="c" />
  <para style="p">
    <verse number="1" style="v" />Abraham in Keturah min nei zi dang khat la hi. </para>
  <para style="p">
    <verse number="2" style="v" />Amah in tuanu tawh ta Zimran, Jokshan, Medan, Midian, Ishbak, leh
    Shuah nei hi. </para>
  <para style="p">
    <verse number="3" style="v" />Jokshan pen Sheba leh Dedan' pa ahi hi. Dedan' tate: Asshurim,
    Lethusim, leh Leummim ahi hi. </para>
  <para style="p">
    <verse number="4" style="v" />Midian' tate: Efah, Efer, Hanok, Abida, leh Eldaah ahi hi. Hihte
    khempeuh, Keturah' suanlekhakte ahi hi. </para>
  <para style="p">
    <verse number="5" style="v" />Abraham in a neih khempeuh Isaac a pia hi. </para>
  <para style="p">
    <verse number="6" style="v" />Ahih hangin Abraham in a zi dang tawh a tate tungah zong letsong
    pia a, ama nuntak lai mahin ama tapa Isaac kiang panin nisuahna lam gamah amaute a sawlkhia hi. </para>
  <para style="p">
    <verse number="7" style="v" />Abraham, kum za leh kum sawmsagihlenga a phak ciangin, </para>
  <para style="p">
    <verse number="8" style="v" />a hu tawpna sang a, a teek, kum tampi a pha, a khanghamin si a,
    ama mite tawh kivui khawm hi. </para>
  <para style="p">
    <verse number="9-10" style="v" />Ama tapa Isaac leh Ishmael in, Abraham in Hit mite' tung panin
    a lei, Mamre nisuahna lamah a om, Hit mi Zohar' tapa Efron' lo sung, Makpelah leihawm sungah
    amah a vui uh hi. Tua lai munah a zi Sarah kiangah Abraham kivui hi. </para>
  <para style="p">
    <verse number="11" style="v" />Abraham' sih khit ciangin Pasian in a tapa Isaac thupha pia hi.
    Isaac, Beerlahairoi-ah a teng hi. </para>
  <para style="p">
    <verse number="12" style="v" />Hihte pen, Abraham in Sarah' sila numei ahi Egypt mi Hagar tawh a
    neih, Abraham' tapa Ishmael' suanlekhakte ahi hi. </para>
  <para style="p">
    <verse number="13" style="v" />Hihte pen a suahna tawh kizui-in Ishmael' tate' min ahi hi:
    Ishmael' ta upa pen Nebaioth hi a, tua ciangin Kedar, Adbeel, Mibsam, </para>
  <para style="p">
    <verse number="14" style="v" />Mishma, Dumah, Massa, </para>
  <para style="p">
    <verse number="15" style="v" />Hadad, Tema, Jetur, Nafish, leh Kedemah ahi hi. </para>
  <para style="p">
    <verse number="16" style="v" />Hihte pen a khua, a phual, a behin ulian sawmlenihte ahi Ishmael'
    tate leh amaute' min ahi hi. </para>
  <para style="p">
    <verse number="17" style="v" />(Ishmael kum za leh kum sawmthumlesagih a phak ciangin a hu
    tawpna sang-in si a, a behte tawh kivui khawm hi.) </para>
  <para style="p">
    <verse number="18" style="v" />Amaute, Egypt nisuahna, Assiria lam Havilah panin Shur dongah
    teng uh a, amau' sanggamte khempeuh panin amau tuam ten' uh hi. </para>
  <para style="p">
    <verse number="19" style="v" />Hihte pen Abraham' tapa Isaac' suanlekhakte ahi hi. Abraham pen
    Isaac' pa hi a, </para>
  <para style="p">
    <verse number="20" style="v" />Aram mi Laban' sanggamnu, Paddanaram gama Aram mi Bethuel' tanu
    Rebekah zi-in a lak lai-in Isaac kum sawmli pha hi. </para>
  <para style="p">
    <verse number="21" style="v" />Isaac in { Topa' } tungah a zi-a' dingin thu ngen hi. Bang hang
    hiam cih leh amah ciing hi. { Topa } in ama thungetna pia a, a zi Rebekah gai hi. </para>
  <para style="p">
    <verse number="22" style="v" />Ama sungah a naute kilaigawp hi. Amah in, “Hih bang ahih leh bang
    hangin nungta se ka hi hiam?” a ci hi. Tua ahih ciangin { Topa } kiangah thukan dingin amah pai
    hi. </para>
  <para style="p">
    <verse number="23" style="v" />{ Topa } in ama kiangah, “Na gil sungah mi nam nih om a, nang'
    sung pan a suak mihing nihte kikhen ding hi. Khat pen a khat sangin hat zaw ding a, a uzaw in a
    nauzaw' na sem ding hi,” a ci hi. </para>
  <para style="p">
    <verse number="24" style="v" />Amah a suah hun a tun' ciangin, a gil sungah tapeeng om hi. </para>
  <para style="p">
    <verse number="25" style="v" />A masa pen a sanin hong suak a, a pumpi khempeuh mul a nei puan
    tawh kibang hi. Tua ahih ciangin ama min dingin Esau phuak uh hi. </para>
  <para style="p">
    <verse number="26" style="v" />Tua khit ciangin a sanggampa hong suakkhia a, ama khut in Esau'
    khetul len hi. Tua ahih ciangin ama min dingin Jakob kiphuak hi. Amau' suah ciangin Isaac kum
    sawmguk a pha hi. </para>
  <para style="p">
    <verse number="27" style="v" />Tua naupangte a khan' ciangin, Esau pen gamsung mi sabet siam
    khat hi a, Jakob ahih leh inn-ah om hithiatin a cingkam khat ahi hi. </para>
  <para style="p">
    <verse number="28" style="v" />Isaac in Esau' sa matsa nene ahih manin Esau mah itzaw a, ahi
    zongin Rebekah in Jakob itzaw hi. </para>
  <para style="p">
    <verse number="29" style="v" />Khatvei Jakob in meh huanin a om laitakin gamlak a sa betna panin
    phukhong vei-in Esau hong ciah hi. </para>
  <para style="p">
    <verse number="30" style="v" />Esau in Jakob kiangah, “Gilkialin phukhong vei ka hih manin tua
    na meh san tawmkhat hong nesak in,” a ci hi. (Tua ahih manin ama min Edom kici hi.) </para>
  <para style="p">
    <verse number="31" style="v" />Jakob in, “Na innluahza hong pia lecin ka meh kong pia ding hi,”
    na ci hi. </para>
  <para style="p">
    <verse number="32" style="v" />Esau in, “A si ding ka hita hi; kei-a' dingin innluahza bangin
    kimang ding ahi hiam?” a ci hi. </para>
  <para style="p">
    <verse number="33" style="v" />Jakob in, “Kei' tungah hong kiciam masa in,” a ci hi. Tua ahih
    ciangin ama tungah Esau kiciam a, Jakob' tungah a innluahza a zuak hi. </para>
  <para style="p">
    <verse number="34" style="v" />Tua ciangin Jakob in an leh bemeh Esau a pia hi. Esau in zong an
    ne-in tui a dawn khit ciangin a paina ding a zuan hi. Tua ahih manin Esau in a innluahza tua
    ciang bang bekin a ngaihsun ahi hi. </para>
  <chapter number="26" style="c" />
  <para style="p">
    <verse number="1" style="v" />Abraham' hun lai-a kialpi banah, tu-in tua gam sungah kialpi dang
    khat tung hi. Filistia mite' kumpipa Abimelek' omna Gerar-ah Isaac pai hi. </para>
  <para style="p">
    <verse number="2" style="v" />Ama tungah { Topa } kilang a, “Egypt-ah paisuk kei in la, kong gen
    ding leitangah teng in. </para>
  <para style="p">
    <verse number="3" style="v" />Hih leitangah tawlkhat om in. Nang tawh kong omkhawm ding a,
    thupha kong pia ding hi. Bang hang hiam cih leh nang leh na suanlekhakte tungah hih leitangte
    kong pia ding a, na pa Abraham' tungah ka thuciam ka tungsak ding hi. </para>
  <para style="p">
    <verse number="4" style="v" />Na suanlekhakte vana aksi bangin tampi ka phasak ding a, na
    suanlekhakte tungah hih leitang khempeuh ka pia ding hi. Na suanlekhakte thupha ka piak bangin
    leitung minam khempeuh in thupha a ngahna dingun hong ngen ding uh hi. </para>
  <para style="p">
    <verse number="5" style="v" />Bang hang hiam cih leh Abraham in ka thu mangin, ka sawlna, ka
    thupiakna, ka ngeina kip leh ka thu zui hi,” a ci hi. </para>
  <para style="p">
    <verse number="6" style="v" />Tua ahih ciangin Isaac, Gerar-ah teng hi. </para>
  <para style="p">
    <verse number="7" style="v" />Tua mun mite in ama zi tawh kisai thu a dot uh ciangin amah in,
    “Ka sanggamnu hi,” na ci hi. Bang hang hiam cih leh, “Rebekah' hangin tua gam mite in hong that
    khading ahih ciangin,” ci-in ngaihsun ahih manin, “Ka zi hi,” a cih ding lau hi. Bang hang hiam
    cih leh amah ngaihbaang hi. . </para>
  <para style="p">
    <verse number="8" style="v" />Tua lai-ah amah sauveipi a om khit ciangin, Filistia mite' kumpipa
    Abimelek a tawlet panin khuadak a, Isaac in a zi Rebekah a noh laitak mu kha hi. </para>
  <para style="p">
    <verse number="9" style="v" />Tua ahih manin Abimelek in Isaac samin, “En in, amah na zi ahi hi.
    Tua ahih ciangin bangci-in nang in, ‘Amah ka sanggamnu hi,’ ci thei na hi hiam?” a ci hi. Isaac
    in ama kiangah, “‘Ama hangin si khading ka hih ciangin,’ ci-in ngaihsun ka hihna hang hi,” a ci
    hi. </para>
  <para style="p">
    <verse number="10" style="v" />Abimelek in, “Ko tungah bangcia hih bangin hong gamta na hi hiam?
    Mite khat peuhpeuh na zi tawh lumkhawm pak kha thei ding a, kote' tungah mawhna hong tun' na hi
    ding hi,” a ci hi. </para>
  <para style="p">
    <verse number="11" style="v" />Tua ahih ciangin Abimelek in mi khempeuh thu zasak a, “Hih mipa
    ahi zongin a zi ahi zongin a sukha peuhmah kithat ding hi,” a ci hi. </para>
  <para style="p">
    <verse number="12" style="v" />Isaac in tua leitangah khai tuh a, tua kum mahin a zah za khat la
    hi. { Topa } in amah thupha pia a, </para>
  <para style="p">
    <verse number="13" style="v" />a neihsa kibehlaplap ahih manin a hau mahmah khat a suak hi. </para>
  <para style="p">
    <verse number="14" style="v" />Amah in tuuhon leh bawnghon, leh innkuan mi tampi nei a, Filistia
    mite in amah eng uh hi. </para>
  <para style="p">
    <verse number="15" style="v" />(Ama pa Abraham' hun lai-a a pa' nasemte in a tawh tuikhuk
    khempeuh tu-in Filistia mite in hucipin lei vuk uh hi.) </para>
  <para style="p">
    <verse number="16" style="v" />Abimelek in Isaac kiangah, “Kote' kiang panin paikhia in. Bang
    hang hiam cih leh kote sangin nang na vanglian zaw hi,” a ci hi. </para>
  <para style="p">
    <verse number="17" style="v" />Tua ahih ciangin tua mun panin Isaac paikhia a, Gerar kuam sungah
    phual satin tua munah a teng hi. </para>
  <para style="p">
    <verse number="18" style="v" />Isaac in a pa Abraham' hun lai-a a kitosa tuikhukte to pha kik
    hi. Bang hang hiam cih leh Abraham' sih khit ciangin Filistia mite in tuate vukcip uh hi. Amah
    in a pa' phuahsa minte mah phuak kik hi. </para>
  <para style="p">
    <verse number="19" style="v" />Ahih hangin Isaac' nasemte in tua kuam sung to-in tuikhuk a muh
    uh ciangin, </para>
  <para style="p">
    <verse number="20" style="v" />Gerar gancingte leh Isaac' gancingte kitawng uh a, “Tui, ko-a'
    hi,” ci uh hi. Tua ahih ciangin amah in tua tuikhuk Esek ci-in min a phuak hi. Bang hang hiam
    cih leh amaute leh amah kitawng uh hi. </para>
  <para style="p">
    <verse number="21" style="v" />Tua ciangin amaute in tuikhuk dang khat to uh a, tua tungtangah
    zong amaute kitawng leuleu uh hi. Tua ahih ciangin amah in tua pen Sitnah ci-in min a phuak hi. </para>
  <para style="p">
    <verse number="22" style="v" />Tua mun panin amah kinin tuikhuk dang khat to leuleu hi. Tua
    tungtangah amaute kitawng nawnlo uh hi. Tua ahih ciangin amah in Rehoboth ci-in min a phuak hi.
    “Bang hang hiam cih leh tu-in { Topa } in eite-a' dingin omna hong bawlsak khin a, eite hih
    gamah i pung ding hi,” a ci hi. </para>
  <para style="p">
    <verse number="23" style="v" />Tua lai mun panin amah Beersheba-ah paito hi. </para>
  <para style="p">
    <verse number="24" style="v" />Tua zan mahin ama tungah { Topa } kilang a, “Kei pen na pa
    Abraham' Pasian ka hi hi. Lau kei in; bang hang hiam cih leh ka nasempa Abraham' huhau-in nang
    tawh kong om a, nang leh na suanlekhakte thupha hong pia-in kong pungsak ding hi,” a ci hi. </para>
  <para style="p">
    <verse number="25" style="v" />Tua ahih ciangin amah in tua lai munah biakna tau khat lamin {
    Topa } bia a, tua munah puanbuk a lam hi. Tua lai-ah Isaac' nasemte in tuikhuk khat a to uh hi. </para>
  <para style="p">
    <verse number="26" style="v" />Tua ciangin Gerar panin Abimelek a thu lamlakpa Ahuzzath leh a
    galkap mangpa Fikol tawh Isaac kiangah hong pai hi. </para>
  <para style="p">
    <verse number="27" style="v" />Isaac in amaute' kiangah, “Note in kei hong mudahin note' kiang
    panin hong hawlkhia na hih uh ciangin bang hangin kei' kiangah hong hawh na hi uh hiam?” na ci
    hi. </para>
  <para style="p">
    <verse number="28-29" style="v" />Amaute in, “Nang tawh { Topa } a omna teltakin ka mu uh hi.
    Tua ahih ciangin, kote in nang hong sukha loin, nang' tungah bangmah hong hih loin, a hoihin
    gamta-in lungnuam takin kong sawl khiat mah bangun kote' tungah nang in siatna nong bawl lohna
    dingin nang leh kote' kikalah kiciamna khat om hen la, nang tawh thuciamna khat bawl ni, a ci hi
    ung. Nang pen tu-in { Topa' } thupha piak na hi hi,” a ci uh hi. </para>
  <para style="p">
    <verse number="30" style="v" />Tua ahih ciangin amah in amaute-a' dingin pawi khat bawl a,
    amaute in pawi an ne-in a dawn uh hi. </para>
  <para style="p">
    <verse number="31" style="v" />Zingsangin amaute tho baih uh a, khatlekhat kiciamna a bawl uh
    hi. Isaac in amaute a lampi ding uhah kha a, ama kiang panin amaute lungnuam takin a paikhia uh
    hi. </para>
  <para style="p">
    <verse number="32" style="v" />Tua ni mahin Isaac' nasemte hong pai-in amau' tawhsa tuikhuk thu
    ama kiangah hong gen uh a, “Tui ka muzo uh hi,” hong ci uh hi. </para>
  <para style="p">
    <verse number="33" style="v" />Amah in tua pen Shibah ci-in min phuak hi. Tua ahih ciangin tua
    khuapi min pen tuni dongin Beersheba kici hi. </para>
  <para style="p">
    <verse number="34" style="v" />Esau kum sawmli a phak ciangin, Hit mi Beeri' tanu Judith leh Hit
    mi Elon' tanu Basemath zi-in la hi. </para>
  <para style="p">
    <verse number="35" style="v" />A zite gel in Isaac leh Rebekah' nuntakna haksa sak uh hi. </para>
  <chapter number="27" style="c" />
  <para style="p">
    <verse number="1" style="v" />Isaac teekin a mitte maangin khua a muh theih nawnloh ciangin a ta
    upa zaw Esau samin ama kiangah, “Ka tapa aw,” a ci hi. Amah in dawngin, “Hiah om ing,” a ci hi. </para>
  <para style="p">
    <verse number="2" style="v" />Amah in, “En in, kei ka teek hi. Ka sih ding hun ka thei kei hi. </para>
  <para style="p">
    <verse number="3" style="v" />Tua ahih ciangin tu-in, na hiamte ahi na thallawng leh na thal la
    in la, gamlakah pai-in kei-a' dingin sa va beng in. </para>
  <para style="p">
    <verse number="4" style="v" />Ka sih ma-in nang thupha kong piak theihna dingin kei' duh bangin
    an lim hong bawl in la, ka nek dingin hong paipih in,” a ci hi. </para>
  <para style="p">
    <verse number="5" style="v" />Isaac in a tapa Esau a hopih laitakin Rebekah in na ngaisim hi. Sa
    bengin a ciahpih dingin Esau gamlakah a kuan ciangin, </para>
  <para style="p">
    <verse number="6" style="v" />Rebekah in a tapa Jakob kiangah, “Na sanggampa Esau' tungah na pa'
    thugen ka za a, </para>
  <para style="p">
    <verse number="7" style="v" />‘Ka sih ma-in { Topa' } mai-ah nang thupha kong piak theihna
    dingin ka nek dingin na sa matsa hong paipih in la, kei-a' dingin an lim hong bawl in,’ ci hi. </para>
  <para style="p">
    <verse number="8" style="v" />Tua ahih ciangin tu-in ka ta aw, kong thupiak bangin gamta in. </para>
  <para style="p">
    <verse number="9" style="v" />Ama duh bangin na pa-a' dingin an lim ka bawl theihna dingin
    keelhon lakah va pai in la keelno a hoih nih hong paipih in. </para>
  <para style="p">
    <verse number="10" style="v" />Na pa in a sih ma-in nang thupha hong piak theihna dingin a nek
    dingin na pa kiangah na va paipih ding hi,” a ci hi. </para>
  <para style="p">
    <verse number="11" style="v" />Ahih hangin Jakob in a nu Rebekah kiangah, “En in, ka sanggampa
    Esau pen mulnei mi hi a, kei pen cineel mi ka hi hi. </para>
  <para style="p">
    <verse number="12" style="v" />Ka pa in kei hong lawngkha leh, amah in ka khemna hong thei ding
    a, kei' tungah thupha hiloin samsiatna hong tung zawsop ding hi,” a ci hi. </para>
  <para style="p">
    <verse number="13" style="v" />A nu in ama kiangah, “Nangma thuak ding samsiatna kei tungah hong
    tung ta hen, ka ta aw; ka thu hong mangpeuh inla, pai-in keelnote kei' kiangah hong puak in,” a
    ci hi. </para>
  <para style="p">
    <verse number="14" style="v" />Tua ahih ciangin amah pai-in keelnote va la-in a nu kiangah
    paipih a, a pa' duh bangin a nu in an lim a bawl hi. </para>
  <para style="p">
    <verse number="15" style="v" />Tua ciangin Rebekah in inn-a a kep, ama ta upa zaw Esau' puan
    hoihpente la-in a ta nauzaw Jakob a silhsak hi. </para>
  <para style="p">
    <verse number="16" style="v" />Amah in keelnote' vun ama khut tung leh a neelna mun a ngawng
    sanah silhsak a, </para>
  <para style="p">
    <verse number="17" style="v" />a bawlsa meh lim leh an a tapa Jakob a pia hi. </para>
  <para style="p">
    <verse number="18" style="v" />Tua ahih ciangin a pa' kiangah amah pai a, “Ka pa aw,” a ci hi.
    Amah in, “Hiah om ing, ka ta aw; kua na hi hiam?” a ci hi. </para>
  <para style="p">
    <verse number="19" style="v" />Jakob in a pa kiangah, “Na ta upa zaw Esau ka hi hi. Nong gen
    bangin ka hih khin hi. Kei thupha nong piak theihna dingin tu-in tuto in la ka sa matsa ne in,”
    a ci hi. </para>
  <para style="p">
    <verse number="20" style="v" />Ahih hangin Isaac in a tapa' kiangah, “Ka ta aw, bangcia hong
    hici manlan' pak na hi hiam?” a ci hi. Amah in dawngin, “{ Topa } nangma Pasian in kei hong
    tuahpha sak hi,” a ci hi. Tua ciangin Isaac in Jakob kiangah, </para>
  <para style="p">
    <verse number="21" style="v" />“Ka ta aw, ka ta Esau taktak na hi hiam, na hi kei hiam kong
    lawn' theihna dingin ka nai-ah hong pai in,” a ci hi. </para>
  <para style="p">
    <verse number="22" style="v" />Tua ciangin a pa Isaac' kiangah Jakob pai a, amah lawngin, “A aw,
    Jakob' aw hi, ahih hangin a khutte, Esau' khut hi,” a ci hi. </para>
  <para style="p">
    <verse number="23" style="v" />A khutte in a sanggampa Esau' khut bangin mul nei ahih manin amah
    in theilo hi. Tua ahih ciangin amah in thupha pia dingin kithawi a, </para>
  <para style="p">
    <verse number="24" style="v" />“Ka ta Esau taktak na hi hiam?” ci-in dongkik hi. Amah in
    dawngin, “Ka hi hi,” a ci hi. </para>
  <para style="p">
    <verse number="25" style="v" />Tua ciangin amah in, “Ka tapa nangma sa matsa ne-in thupha kong
    piak theihna dingin ka kiangah hong paipih in,” a ci hi. Tua ahih ciangin amah in a kiangah
    paipih a, amah in a ne hi. Amah in leenggahzu paipihin, amah in a dawn hi. </para>
  <para style="p">
    <verse number="26" style="v" />Tua ciangin a pa Isaac in ama kiangah, “Ka kiangah hong pai in la
    hong nam in, ka ta aw,” a ci hi. </para>
  <para style="p">
    <verse number="27" style="v" />Tua ahih ciangin amah a nai-ah hong pai-in a pa a nam hi. Amah in
    a puan gimnamte nam a, amah thupha pia-in, “En in, ka tapa' gimnam pen { Topa } in thupha a piak
    gamlak gimnam tawh kibang! </para>
  <para style="p">
    <verse number="28" style="v" />Pasian in na tungah vantung daitui hong pia hen la, na lote
    hoihsak ta hen. An leh leenggahzu tampi hong pia ta hen. </para>
  <para style="p">
    <verse number="29" style="v" />Mite in nangma na hong sem hen la, minamte na mai-ah hong kun ta
    uh hen. Na sanggamte' tungah topa hi in la, na sanggamte' suanlekhakte, na mai-ah hong kun uh
    hen. Nang hong samsia peuhmah in samsiatna ngah hen la, thupha hong pia peuhmah in thupha ngah
    ta hen,” a ci hi. </para>
  <para style="p">
    <verse number="30" style="v" />Isaac in Jakob thupha a piak a man khit, a pa Isaac' omna panin
    Jakob a paikhiat khit phetin, a sa betna panin a sanggampa Esau hong tung hi. </para>
  <para style="p">
    <verse number="31" style="v" />Amah in zong an lim bawlin a pa' kiangah hong paipih hi. Amah in
    a pa' kiangah, “Thupha nong piak theihna dingin na tapa' sa matsa a ne dingin ka pa hong tho
    in,” a ci hi. </para>
  <para style="p">
    <verse number="32" style="v" />A pa Isaac in ama kiangah, “Kua na hi hiam?” a ci hi. Amah in
    dawngin, “Kei pen na tapa, a suak masa Esau ka hi hi,” a ci hi. </para>
  <para style="p">
    <verse number="33" style="v" />Tua ciangin Isaac nakpi takin lingin, “Tua ahih leh, nang' hong
    pai ma-in sa matsa hong paipihin, a vekin ka nek khit, amah thupha ka piakpa kua ahi hiam?
    Thupha pia khin ka hih manin amah in thupha ngah ding hi” a ci hi. </para>
  <para style="p">
    <verse number="34" style="v" />Esau in a pa' kammalte a zak ciangin nakpi tak leh nasia takin
    kikokhia-in a pa' kiangah, “Kei thupha hong pia in, kei zong, aw ka pa!” a ci hi. </para>
  <para style="p">
    <verse number="35" style="v" />Ahih hangin amah in, “Khemna tawh na sanggampa hong pai-in amah
    in na thupha lakhia khinta hi,” a ci hi. </para>
  <para style="p">
    <verse number="36" style="v" />Esau in, “Amah Jakob kici mah hilo ahi hiam? Amah in kei nihvei
    hong suankhia khin hi. Amah in ka innluahza hong sut hi. En in, tu-in amah in ka thupha hong sut
    leuleu hi,” a ci hi. Tua ciangin amah in, “Kei-a' dingin thupha sitlo na hi hiam?” a ci hi. </para>
  <para style="p">
    <verse number="37" style="v" />Isaac in Esau dawngin, “En in, amah nangma' topa-in ka bawl khin
    a, a sanggamte khempeuh ama tungah nasemin ka pia khin a, an leh leenggahzu tawh amah ka hingsak
    hi. Tua ahih ciangin ka ta aw, nang-a' dingin bang hih thei nawn ding ka hi hiam?” a ci hi. </para>
  <para style="p">
    <verse number="38" style="v" />Esau in a pa' kiangah, “Pa aw, thupha khat beek nei nawnlo na hi
    hiam? Kei thupha hong pia in, kei zong, ka pa aw,” a ci hi. Tua ciangin Esau a kap hi. </para>
  <para style="p">
    <verse number="39" style="v" />Tua ciangin a pa Isaac in, “En in, leitung pana piang an leh
    leenggahzu na nei kei ding a, na lo-a' dingin vantung daituite na ngah kei ding hi. </para>
  <para style="p">
    <verse number="40" style="v" />Na namsau tawh na nungta ding a, na sanggampa' na na sem ding hi.
    Ahih hangin amah na langpan' ciangin ama khutnuai panin na lengkhia ding hi,” a ci hi. </para>
  <para style="p">
    <verse number="41" style="v" />A pa in amah thupha pia khin ahih manin tua thupha hangin tu-in
    Esau in Jakob mudah a, Esau in, “Ka pa' sihna hangin dahna ding hun hong nai ta hi. Tua khit
    ciangin ka sanggampa Jakob ka that ding hi,” ci-in ngaihsun hi. </para>
  <para style="p">
    <verse number="42" style="v" />Ahih hangin a tapa upa zaw Esau' ngimna, Rebekah' tungah kigen
    hi. Tua ahih ciangin amah in a ta nauzaw Jakob samin ama kiangah, “En in, na sanggampa Esau in
    nangmah thah ding vaihawmna tawh amah kihehnem hi. </para>
  <para style="p">
    <verse number="43" style="v" />Tua ahih ciangin tu-in ka ta aw, ka thu hong mang in. Haran-a ka
    sanggampa Laban' kiangah va tai in la, </para>
  <para style="p">
    <verse number="44" style="v" />na sanggampa' hehna a dam mateng tua lai ama kiangah tawlkhat
    sung va om in. </para>
  <para style="p">
    <verse number="45" style="v" />Na sanggampa' sinsona a daih mateng, ama tunga na gamtatna a
    mangngilh mateng va om in. Tua ciangin mi hong sawlin hih lai munah nang kong lasak ding hi.
    Bang hangin note gel tawh nikhat thu-in kei kikhen ding ka hi hiam?” a ci hi. </para>
  <para style="p">
    <verse number="46" style="v" />Tua ciangin Rebekah in Isaac kiangah, “Esau' zi Hit numeite'
    hangin ka lung gimin ka cimtak hi. Jakob in hih gam numeite khat ahi Hit numeite khat ten'pih
    leh kei-a' dingin bang nuntak tham nawn ding ahi hiam?” a ci hi. </para>
  <chapter number="28" style="c" />
  <para style="p">
    <verse number="1" style="v" />Tua ahih ciangin Isaac in Jakob sam a, amah thupha pia-in thuhilh
    a, “Nang in Kanaan numeite na ten'pih kei ding hi. </para>
  <para style="p">
    <verse number="2" style="v" />Kithawi in la, na nu' pa Bethuel' inn, Paddanaram-ah pai in. Tua
    lai munah na nu' sanggampa Laban' tanute khat na zi dingin la in. </para>
  <para style="p">
    <verse number="3" style="v" />Nang, mihonpi khat na suah theihna dingin Vanglian Pasian in nang
    thupha hong pia-in, hong pungsakin, tampi hong phasak hen. </para>
  <para style="p">
    <verse number="4" style="v" />Pasian in Abraham' tunga a piak, tawlkhat sung na omna leitang na
    neih theihna dingin nang leh na suanlekhakte tungah amah in Abraham' thupha hong pia ta hen!” a
    ci hi. </para>
  <para style="p">
    <verse number="5" style="v" />Tua bangin Isaac in Jakob sawlkhia hi. Jakob leh Esau' nu Rebekah'
    sanggampa, Aram mi Bethuel' tapa Laban' omna Paddanaram-ah amah a pai hi. </para>
  <para style="p">
    <verse number="6" style="v" />Isaac in Jakob thupha pia-in, zi la dingin Paddanaram-ah sawl a,
    thupha a piak kawmin amah thuhilhin, “Kanaan numeite na ten'pih kei ding hi,” a cihna leh, </para>
  <para style="p">
    <verse number="7" style="v" />Jakob in a nu leh a pa' thu mangin Paddanaram-ah a paina thu tu-in
    Esau in thei hi. </para>
  <para style="p">
    <verse number="8" style="v" />Tua ahih ciangin Kanaan numeite in a pa lungkimsaklo cih Esau in a
    theih ciangin, </para>
  <para style="p">
    <verse number="9" style="v" />Ishmael' kiangah Esau pai-in, ama zi neihsa banah, Nebaioth'
    sanggamnu, Abraham' tapa Ishmael' tanu Mahalath zi-in a la hi. </para>
  <para style="p">
    <verse number="10" style="v" />Jakob in Beersheba khua nusia-in Haran lamah a pai hi. </para>
  <para style="p">
    <verse number="11" style="v" />Amah mun khat tungin, ni tum khin ahih manin tua lai-ah tua zan a
    giak hi. Tua muna suangte khat la-in, amah in lukhamin zang a, a ihmu dingin tua munah a lumsuk
    hi. </para>
  <para style="p">
    <verse number="12" style="v" />Amah in mang man a, leitungah kahlei khat kiphutin, a kahlei dawn
    in van ban hi. Pasian' vantung mite tua kahlei tungah kah to-in a kum suk a mu hi. </para>
  <para style="p">
    <verse number="13" style="v" />En in, tua sanah { Topa } ding a, “Kei pen na pa Abraham' Pasian
    leh Isaac' Pasian, { Topa } ka hi hi. Nang leh na suanlekhakte' tungah tu-a na lupna leitang
    kong pia ding hi. </para>
  <para style="p">
    <verse number="14" style="v" />Na suanlekhakte leilak leivui zah pha ding a, nitumna lam leh
    nisuahna lam, leilu lam leh leitaw lamah na kizelthang ding uh hi. Nang leh na suanlekhakte
    thupha kong piak bangin leitung minam khempeuh in thupha a ngahna dingun hong ngen ding uh hi. </para>
  <para style="p">
    <verse number="15" style="v" />En in, keimah in nang hong ompihin na paina peuhah kong kem ding
    a, hih leitangah nang kong paipih kik ding hi. Bang hang hiam cih leh nang' tunga kong gensa
    thute ka hih khit matengin nang kong nusia kei ding hi,” a ci hi. </para>
  <para style="p">
    <verse number="16" style="v" />Tua ciangin a ihmutna panin Jakob khanglo a, “Hih lai munah {
    Topa } om taktak hi; keimah in tua thu ka thei kei hi,” a ci hi. </para>
  <para style="p">
    <verse number="17" style="v" />Amah lau a, “Hih mun bangzahin lauhuai ahi hiam! Hih pen Pasian'
    inn lo adang hilo a, hih pen vantung lutna kongpi ahi hi,” a ci hi. </para>
  <para style="p">
    <verse number="18" style="v" />Tua ahih ciangin zingsangin Jakob tho baih a, amah in lukhamin a
    zat suang la-in khuamin phut a, a tungah sathau a sung hi. </para>
  <para style="p">
    <verse number="19" style="v" />Amah in tua mun Bethel ci hi. Ahih hangin a masa-in tua khua min
    pen Luz ahi hi. </para>
  <para style="p">
    <verse number="20" style="v" />Tua ciangin Jakob in thuciamna khat bawlin, “Pasian in kei hong
    ompih a, hih ka paina lampi-ah kei hong kep a, nek ding an leh silh ding puan hong piak a, </para>
  <para style="p">
    <verse number="21" style="v" />lungnuam takin ka pa' inn-ah ka ciahkik leh, { Topa } pen keima
    Pasian hi ding a, </para>
  <para style="p">
    <verse number="22" style="v" />khuamin ka phuhsa hih suang pen Pasian' inn hi ding hi. Keima
    tungah nangmah in nong piak khempeuh sawmah khat nang' tungah kong pia kik ding hi,” a ci hi. </para>
  <chapter number="29" style="c" />
  <para style="p">
    <verse number="1" style="v" />Tua ciangin Jakob in a khuazinna zom a, nisuahna lam mite' gam a
    tung hi. </para>
  <para style="p">
    <verse number="2" style="v" />A khuadak leh gamlakah tuikhuk khat a mu hi. Tua gei--ah tuuhon
    thum na lum hi. Bang hang hiam cih leh tua tuikhuk panin tuuhonte tui kipia hi. Tuikhuk gong
    hukna suang lian hi. </para>
  <para style="p">
    <verse number="3" style="v" />Tua lai munah tuuhonte khempeuh a kikaihkhop khit ciangin,
    tuucingte in tuikhuk gong panin a suang khukkhia uh a, tuute tui pia-in, tuikhuk gong ama omna
    ngei--ah a suang koih kik uh hi. </para>
  <para style="p">
    <verse number="4" style="v" />Jakob in amaute kiangah, “Sanggamte aw, koi pana hong pai na hi uh
    hiam?” a ci hi. Amaute in, “Haran pan hi ung,” ci uh hi. </para>
  <para style="p">
    <verse number="5" style="v" />Amah in amaute kiangah, “Nahor' tapa Laban na thei uh hiam?” a ci
    hi. Amaute in, “Thei mah ung,” na ci uh hi. </para>
  <para style="p">
    <verse number="6" style="v" />Amah in amaute kiangah, “Amah a cidam hiam?” a ci hi. Amaute in,
    “Dam hi; en in, a tanu Rachel zong a tuuhon tawh hong pai!” na ci uh hi. </para>
  <para style="p">
    <verse number="7" style="v" />Amah in, “En un, ni sang lai a, gan kaihkhop hun nailo hi. Tuute
    tui pia un la, pai-in an nesak lai un,” a ci hi. </para>
  <para style="p">
    <verse number="8" style="v" />Ahih hangin amaute in, “Tuute kikaikhawm a, tuikhuk gong panin a
    suang a kikhuk khiat mateng tui ka pia thei kei uh hi. A kikhuk khiat khit ciang bekin tuute tui
    ka pia thei pan uh hi,” na ci uh hi. </para>
  <para style="p">
    <verse number="9" style="v" />Tua bangin amaute tawh a kiho laitakin, Rachel a pa' tuute tawh
    hong tung hi. Bang hang hiam cih leh amah in tuate kem hi. </para>
  <para style="p">
    <verse number="10" style="v" />Tu-in Jakob in a nu' sanggampa Laban' tanu Rachel leh a nu'
    sanggampa Laban' tuute a muh ciangin paito-in tuikhuk gong panin a suang khukkhia a, a nu'
    sanggampa Laban' tuute tui a pia hi. </para>
  <para style="p">
    <verse number="11" style="v" />Tua ciangin Jakob in Rachel nam a, a gingin kapkhia hi. </para>
  <para style="p">
    <verse number="12" style="v" />Jakob in Rachel' kiangah amah pen a pa' behte hi a, Rebekah' tapa
    ahihna zong a kigen hi. Tua ciangin Rachel tai-in a pa' kiangah a gen hi. </para>
  <para style="p">
    <verse number="13" style="v" />Laban in a sanggamnu' tapa Jakob' thu a zak ciangin amah a dawn
    dingin hong tai a, amah kawi-in nam a, a inn-ah a ciahpih hi. Jakob in Laban' tungah a thute
    khempeuh gen a, </para>
  <para style="p">
    <verse number="14" style="v" />Laban in ama kiangah, “Nang pen keima si keima sa na hi takpi
    hi,” a na ci hi. Tua hi a, amah tawh kha khat a omkhawm hi. </para>
  <para style="p">
    <verse number="15" style="v" />Tua ciangin Laban in Jakob' kiangah, “Nang pen keima beh na hih
    ciangin, a man neilopi-in kei' na hong sem ding na hi hiam? Hong gen in; na thaman ding bang hi
    ding hiam?” a ci hi. </para>
  <para style="p">
    <verse number="16" style="v" />Tu-in Laban in tanu nih nei hi. A uzaw' min Leah hi a, a nauzaw'
    min Rachel ahi hi. </para>
  <para style="p">
    <verse number="17" style="v" />Leah' mit-hah neem a, ahih hangin Rachel melhoihin ngaihbaang hi. </para>
  <para style="p">
    <verse number="18" style="v" />Jakob in Rachel ngai hi. Amah in, “Na tanu a nauzaw Rachel
    thalawhna dingin nangma na kum sagih kong sem ding hi,” a ci hi. </para>
  <para style="p">
    <verse number="19" style="v" />Laban in, “Midang tungah amah ka piak ding sangin nang' tungah
    amah kong piak ding hoihzaw hi; kei kiangah om in,” a ci hi. </para>
  <para style="p">
    <verse number="20" style="v" />Tua ahih ciangin Jakob in Rachel a ngahna dingin kum sagih sung
    na sem a, amah a itna hangin tua hunte ni tawmno khat tawh kibang a sa hi. </para>
  <para style="p">
    <verse number="21" style="v" />Tua ciangin Jakob in Laban kiangah, “Ka hun cingta ahih ciangin
    amah tawh ka lupkhawm theihna dingin ka zi hong pia in,” a ci hi. </para>
  <para style="p">
    <verse number="22" style="v" />Tua ahih ciangin Laban in tua muna mi khempeuh kaikhawmin pawi
    khat a bawl hi. </para>
  <para style="p">
    <verse number="23" style="v" />Ahih hangin a nitak ciangin amah in a tanu Leah la-in Jakob
    kiangah paipih hi. Amah in tuanu luppih hi. </para>
  <para style="p">
    <verse number="24" style="v" />(Laban in ama numei nasem Zilpah a tanu Leah tungah a nasem numei
    dingin a pia hi.) </para>
  <para style="p">
    <verse number="25" style="v" />A zingsang ciangin, Leah na hi mawk hi. Jakob in Laban kiangah,
    “Bangci-a kei hong hici bawl na hi hiam? Rachel ngahna dingin na na hong sem hilo ka hi hiam?
    Tua ahih leh bang hangin kei hong khem na hi hiam?” a ci hi. </para>
  <para style="p">
    <verse number="26" style="v" />Laban in, “A u' ma-in a nauzaw piak ding ko' gamah ngeina hilo
    hi. </para>
  <para style="p">
    <verse number="27" style="v" />Hih nu-a' dingin nipikal khat sung pawi beisak phot in la, adang
    kum sagih ka na nong sepsak thamanin a khat pen zong kong pia ding hi,” a ci hi. </para>
  <para style="p">
    <verse number="28" style="v" />Jakob zong tua bangmahin gamta a, tuanu' pawi hun sung beisak
    phot hi. Tua ciangin Laban in a tanu Rachel zong a zi dingin a pia hi. </para>
  <para style="p">
    <verse number="29" style="v" />(Laban in ama nasem numei Bilhah a tanu Rachel' tungah a nasem
    numei dingin a pia hi.) </para>
  <para style="p">
    <verse number="30" style="v" />Tua ahih ciangin Jakob in Rachel zong luppih a, amah in Leah
    sangin Rachel itzaw hi. Laban' na adang kum sagih sung a semlai hi. </para>
  <para style="p">
    <verse number="31" style="v" />{ Topa } in Leah a kimuhdahna a theih ciangin, amah in a naubu
    hon'sak hi; ahih hangin Rachel ciing hi. </para>
  <para style="p">
    <verse number="32" style="v" />Leah gai-in tapa khat nei a, amah in a min Reuben a phuak hi.
    Bang hang hiam cih leh amah in, “{ Topa } in ka thuakna hong muzo hi; tu-in ka pasal in kei hong
    it taktak ding hi,” a ci hi. </para>
  <para style="p">
    <verse number="33" style="v" />Amah gai kikin tapa khat nei a, amah in, “Keimah hong kimuhdahna
    thu { Topa } in za khin ahih manin, amah in hih tapa zong hong pia hi,” ci hi. Amah in a min
    Simeon a phuak hi. </para>
  <para style="p">
    <verse number="34" style="v" />Amah gai leuleu-in tapa khat nei a, “Amah tawh tapa thum nei ta
    ka hih manin tu-in ka pasal in kei hong pawl ding hi,” ci hi. Tua ahih ciangin ama min Levi a
    phuak hi. </para>
  <para style="p">
    <verse number="35" style="v" />Amah gai leuleu-in tapa khat nei a, “Tuhunin { Topa } ka phat
    ding hi,” ci hi. Tua ahih ciangin amah in a min Judah a phuak hi. Tua ciangin a ta neih a tawp
    hi. </para>
  <chapter number="30" style="c" />
  <para style="p">
    <verse number="1" style="v" />Rachel in Jakob tawh ta a neih lohna a kimuh ciangin, amah in a
    sanggamnu eng hi. Amah in Jakob kiangah, “Ta hong pia in, tua ahih kei leh si ning!” a ci hi. </para>
  <para style="p">
    <verse number="2" style="v" />Rachel' tungah Jakob heh mahmah a, amah in, “Nang' tungah ta hong
    pialo Pasian' munah om ka hi hiam?” a ci hi. </para>
  <para style="p">
    <verse number="3" style="v" />Tua ciangin amah in, “Hih lai-ah ka nasem numei Bilhah om hi. Ka
    phei tungah ka tawi ding ta hong neihna ding, leh ama sung panin suanlekhak ka neih theihna
    dingin amah tawh lumkhawm in,” a ci hi. </para>
  <para style="p">
    <verse number="4" style="v" />Tua ahih ciangin a nasem numei Bilhah ama tungah zi-in a pia hi.
    Jakob in tuanu luppih hi. </para>
  <para style="p">
    <verse number="5" style="v" />Bilhah gai-in Jakob tawh tapa khat nei hi. </para>
  <para style="p">
    <verse number="6" style="v" />Tua ciangin Rachel in, “Pasian in kei' thu a hoihin hong khen zo
    a, amah in ka aw zong za zo-in tapa khat hong pia hi,” a ci hi. Tua ahih ciangin amah in a min
    Dan a phuak hi. </para>
  <para style="p">
    <verse number="7" style="v" />Rachel' nasem numei Bilhah gai kikin Jakob tawh tapa a nihna nei
    hi. </para>
  <para style="p">
    <verse number="8" style="v" />Tua ciangin Rachel in, “Nakpi takin hanciamna tawh ka sanggamnu ka
    zo hi,” a ci hi. Tua ahih ciangin ama min Naftali a phuak hi. </para>
  <para style="p">
    <verse number="9" style="v" />Leah in ta neih a tawplam a kimuh ciangin, amah in a nasem numei
    Zilpah la-in Jakob' tungah zi-in a pia hi. </para>
  <para style="p">
    <verse number="10" style="v" />Tua ciangin Leah' nasem numei Zilpah in Jakob tawh tapa khat nei
    hi. </para>
  <para style="p">
    <verse number="11" style="v" />Leah in, “Kaam pha!” ci hi. Tua ahih ciangin ama min Gad a phuak
    hi. </para>
  <para style="p">
    <verse number="12" style="v" />Leah' nasem numei Zilpah in Jakob tawh tapa a nihna nei hi. </para>
  <para style="p">
    <verse number="13" style="v" />Leah in, “Kei lungdam ing! Bang hang hiam cih leh numei dangte in
    kei a lungdam hong ci ding uh hi,” a ci hi. Tua ahih ciangin ama min Asher a phuak hi. </para>
  <para style="p">
    <verse number="14" style="v" />Mangbuh lak hun laitakin gamlakah Reuben pai-in zawl-ai kungte va
    mu a, tuate a nu Leah' kiangah a ciahpih hi. Tua ciangin Rachel in Leah kiangah, “Na tapa'
    zawl-ai kungte kimkhat kei hong hawm in, hong thum ing,” a ci hi. </para>
  <para style="p">
    <verse number="15" style="v" />Ahih hangin Leah in, “Ka pasal nong suh thuneu sa na hi hiam? Ka
    tapa' zawl-ai kungte zong hong sut lai ding na hi hiam?” a ci hi. Rachel in, “Tua ahih leh na
    tapa' zawl-ai man dingin tuzanin amah, nang tawh hong lumkhawm thei ding hi,” a ci hi. </para>
  <para style="p">
    <verse number="16" style="v" />Nitakin lo panin Jakob hong ciah ciangin, amah a dawn dingin Leah
    paikhia a, “Kei' kiangah hong lum in. Bang hang hiam cih leh ka tapa' zawl-ai kungte tawh nang
    kong cial zo hi,” a ci hi. Tua ahih ciangin tua zan amah tawh a lumkhawm hi. </para>
  <para style="p">
    <verse number="17" style="v" />Pasian in Leah' thu ngai a, amah gai-in Jakob tawh tapa a ngana a
    nei hi. </para>
  <para style="p">
    <verse number="18" style="v" />Leah in, “Ka nasem numei ka pasal tungah pia ka hih manin Pasian
    in ka thacial hong pia hi,” a ci hi. Tua ahih ciangin ama min Issakhar a phuak hi. </para>
  <para style="p">
    <verse number="19" style="v" />Leah gai kik a, Jakob tawh tapa a gukna a nei hi. </para>
  <para style="p">
    <verse number="20" style="v" />Tua ciangin Leah in, “Pasian in moken' hoih kei hong guan' hi.
    Tu-in ka pasal in kei hong pahtawi ding hi. Bang hang hiam cih leh amah tawh tapa guk ka nei
    khin hi,” a ci hi. Tua ahih ciangin ama min Zebulun a phuak hi. </para>
  <para style="p">
    <verse number="21" style="v" />Tua khit ciangin amah in tanu khat nei a, a min Dinah a phuak hi. </para>
  <para style="p">
    <verse number="22" style="v" />Tua ciangin Pasian in Rachel phawk a, Pasian in ama thu ngai-in a
    naubu hon'sak hi. </para>
  <para style="p">
    <verse number="23" style="v" />Amah gai-in tapa khat nei a, “Pasian in kei hong kikona teng
    lakhia khinta hi,” a ci hi. </para>
  <para style="p">
    <verse number="24" style="v" />Amah in a min Josef phuak a, “{ Topa } in tapa khat hong pia beh
    hen!” a ci hi. </para>
  <para style="p">
    <verse number="25" style="v" />Rachel in Josef a neih khit ciangin, Jakob in Laban' kiangah,
    “Keima inn leh ka gamah ka ciahkik theihna dingin kei hong sawl in. </para>
  <para style="p">
    <verse number="26" style="v" />Nang' tunga kong thalawhsa ka zite leh ka tate hong pia in la,
    hong paisak in. Bang hang hiam cih leh nangma na kong sepsaksa na thei hi,” a ci hi. </para>
  <para style="p">
    <verse number="27" style="v" />Ahih hangin Laban in ama kiangah, “Kei, thu hong gen sak dih in.
    { Topa } in nangma hangin kei thupha hong piakna ka thei hi. </para>
  <para style="p">
    <verse number="28" style="v" />Na thaman ding hong gen lecin kong pia ding hi,” a ci hi. </para>
  <para style="p">
    <verse number="29" style="v" />Jakob in ama kiangah, “Nangma na kong sepsak khitna leh keima kep
    sungin na ganhingte tampi a phakna nangmahmah in na thei hi. </para>
  <para style="p">
    <verse number="30" style="v" />Bang hang hiam cih leh kei kong pai ma-in nang in tawm bek na nei
    a, tu-in tampi takin a khang hi. Ka sepna peuhah { Topa } in nang thupha hong pia hi. Ahih
    hangin tu-in keima innkuan-a' ding cik ciangin ke'n vaihawm ding ka hi hiam?” a ci hi. </para>
  <para style="p">
    <verse number="31" style="v" />Amah in, “Nang bang hong pia ding ka hi hiam?” a ci hi. Jakob in,
    “Bangmah dang nong pia kei ding hi. Hih bangin nong hih nak leh na tuuhonte vak kikin ka kem
    ding hi. </para>
  <para style="p">
    <verse number="32" style="v" />Tuni-in na tuuhonte khempeuh lakah hong paisak in la, tua sung
    panin tuu a puang leh a gial khempeuh, leh tuuno a vom khempeuh leh keel lak panin a gial leh a
    puang khempeuh hong khenkhiasak in; tuate keima thaman hi ding hi. </para>
  <para style="p">
    <verse number="33" style="v" />Tua ahih ciangin nang' tung pana ka thaman a en dingin nong pai
    ciangin ka thumanna na hong nung muh ding hi. Keel lakah a puanglo leh a giallo peuhmah leh
    tuuno lakah a vomlo peuhmah, kei kiangah a kimuh zenzen leh, gukin kiseh pah ding hi,” a ci hi. </para>
  <para style="p">
    <verse number="34" style="v" />Laban in, “Hoih hi! Na cihsa bangin hisak ni,” a ci hi. </para>
  <para style="p">
    <verse number="35" style="v" />Ahih hangin Laban in tua ni-in keeltal a dung gial leh a bem
    gialte, keelpi a puang leh a gialte, a tungah a kang mun a om khempeuh leh tuuno a vom khempeuh
    la khia-in, ama tapate' kep dingin tuate a koih hi. </para>
  <para style="p">
    <verse number="36" style="v" />Jakob' kiang panin ni thum paina gamlapi-ah tua ganhonte a paipih
    hi. Jakob in Laban' ganhon a omlai teng an a vak hi. </para>
  <para style="p">
    <verse number="37" style="v" />Tua ciangin Jakob in poplar kung, almond kung, leh hiangpa kungte
    tung pan ciangkhut ding a thak satin la a, a ciangkhutte a kang mun a om dingin kheh a, a
    ciangkang kangte kidawksak hi. </para>
  <para style="p">
    <verse number="38" style="v" />Amah in a khehsa ciangkangte tuiluang, tuipiakna tuikuang,
    tuuhonte tui dawn dingin a hong paina mun, tuuhonte' mai-ah a koih hi. Amaute tui dawn dingin
    hong pai uh ciangin a nu leh a pa omkhawm uh ahih manin, </para>
  <para style="p">
    <verse number="39" style="v" />tuuhonte tua ciangkangte' mai-ah omkhawm uh hi. Tua ahih ciangin
    tuuhonte in a dung gial, a puang leh a gial ta nei uh hi. </para>
  <para style="p">
    <verse number="40" style="v" />Jakob in tuunote khenkhia a, tuuhonte' maitang pen a dung gialte
    leh Laban' tuuhon sunga a vomte khempeuh' lam nga sak hi. Amah in ama-a' honte a tuamin
    koihkhia-in, Laban' tuuhonte tawh koihkhawm lo hi. </para>
  <para style="p">
    <verse number="41" style="v" />Tuuhon sung panin a thahat zawte a huk ciangin, amaute tua
    ciangkangte lakah a gai theihna dingin Jakob in tuuhonte' muhna, tuiluang sungah a ciangkangte a
    koih hi. </para>
  <para style="p">
    <verse number="42" style="v" />Ahih hangin tuuhon a gina lote' mai-ah tua ciangkangte koih lo
    hi. Tua ahih ciangin a ginalo zawte Laban-a' hi a, a thahat zawte Jakob-a' ahi hi. </para>
  <para style="p">
    <verse number="43" style="v" />Tua ahih ciangin Jakob a hauhna nakpi takin khang a, tuuhon
    lianpi, nasem numei, nasem pasal, kalaoh, leh late a nei hi. </para>
  <chapter number="31" style="c" />
  <para style="p">
    <verse number="1" style="v" />Laban' tapate in, “Jakob in i pa-a' khempeuh la khin a, i pa'
    neihsa tung panin amah in hih hauhna ngah hi,” a cihna thu tu-in Jakob in za hi. </para>
  <para style="p">
    <verse number="2" style="v" />Laban in nidang bangin maipha tawh amah a donlohna Jakob in mu hi. </para>
  <para style="p">
    <verse number="3" style="v" />Tua ciangin { Topa } in Jakob' kiangah, “Na pate leh na behte'
    gamah ciahkik in, nang kong ompih ding hi,” a ci hi. </para>
  <para style="p">
    <verse number="4" style="v" />Tua ahih ciangin Jakob in mi sawlin ama tuuhon a omna gamlakah
    Rachel leh Leah samsakin </para>
  <para style="p">
    <verse number="5" style="v" />amaute kiangah, “Na pa un nidang bangin maipha tawh kei hong
    donlohna ka mu hi. Ahih hangin ka pa' Pasian in kei hong ompih hi. </para>
  <para style="p">
    <verse number="6" style="v" />Ka tha neih khempeuh tawh na pa' na ka sepna na thei uh hi. </para>
  <para style="p">
    <verse number="7" style="v" />Ahi zongin na pa un kei hong khemin, ka thaman sawmvei khelkhin a,
    ahih hangin kei hong gimsak ding Pasian in phallo hi. </para>
  <para style="p">
    <verse number="8" style="v" />Amah in, ‘A gialte na thaman hi ding hi,’ ci leh tua ciangin
    tuuhon khempeuh in a gial ta hong nei hi. Amah in, ‘A dung gialte na thaman hi ding hi,’ ci leh
    tua ciangin tuuhon khempeuh in a dung gial ta hong nei hi. </para>
  <para style="p">
    <verse number="9" style="v" />Tua ahih ciangin Pasian in na pa' ganhing khempeuh la khia-in
    tuate keima tungah hong piazo hi. </para>
  <para style="p">
    <verse number="10" style="v" />“Ganhonte ta nei dingin a kikholh hunin ka khuadak to a, a honte'
    tunga a diang keeltal khempeuh a dung gial, a bem gial, a puangin a omna ka mangin ka mu hi. </para>
  <para style="p">
    <verse number="11" style="v" />Tua ciangin Pasian' vantung mi in ka mang sungah, ‘Jakob,’ hong
    ci a, ke'n, ‘Hiah om ing!’ ka ci hi. </para>
  <para style="p">
    <verse number="12" style="v" />Amah in, ‘Khuadak to in la en in, a honte' tunga a diang keelte
    khempeuh dung gial, bem gialin puang uh hi. Bang hang hiam cih leh Laban in nang' tunga hong
    bawlna ka mu khin hi. </para>
  <para style="p">
    <verse number="13" style="v" />Kei pen, nang in khuam khat sathau nuhin kei' tungah thuciamna
    nong bawlna mun Bethel Pasian ka hi hi. Tu-in kithawi in la, hih gam panin paikhia-in, na suahna
    gamah ciahkik in,’ hong ci hi,” a ci hi. </para>
  <para style="p">
    <verse number="14" style="v" />Tua ciangin Rachel leh Leah in amah dawngin, “I pa' inn sungah
    ei' tanh ding ahi a, ei' luah ding ahi zongin bang om ahi hiam? </para>
  <para style="p">
    <verse number="15" style="v" />Amah in eite gamdangmi bangin hong ngaihsun hilo ahi hiam? Bang
    hang hiam cih leh amah in eite hong zuak khin a, eite-a' ding hong kipia sum amah in zang mang
    khin hi. </para>
  <para style="p">
    <verse number="16" style="v" />I pa' tung panin Pasian in a lakkhiatsa neihsa khempeuh eite leh
    i tate-a' ahi hi. Tua ahih ciangin tu-in, nang' tunga Pasian' hong cih peuhpeuh hih in,” a ci uh
    hi. </para>
  <para style="p">
    <verse number="17" style="v" />Tua ahih ciangin Jakob kithawi-in a tapate leh a zite kalaohte
    tungah a tuangsak hi. </para>
  <para style="p">
    <verse number="18" style="v" />Amah in a ganhing khempeuh, a ngahsa a bawng khempeuh, Paddanaram
    gam sunga a ngah ama neihsa ganhing khempeuh, a pa Isaac' omna Kanaan gamah a paipih dingin a
    hawlkhia hi. </para>
  <para style="p">
    <verse number="19" style="v" />Laban a tuumul met dingin a paikhia hi a, Rachel in a pa' innsung
    pasian-te na gu hi. </para>
  <para style="p">
    <verse number="20" style="v" />Jakob in Aram mi Laban khem a, tai ding a sawmna amah in genlo
    hi. </para>
  <para style="p">
    <verse number="21" style="v" />Amah a neihsa khempeuh tawh tai-in, Eufratis gun kantan a, Gilead
    gam mualtung lam a manawh hi. </para>
  <para style="p">
    <verse number="22" style="v" />Jakob tai hi, ci-in a ni thum ni-in Laban' tungah a kigen
    ciangin, </para>
  <para style="p">
    <verse number="23" style="v" />amah in a behte zawnin ni sagih sung amah delh a, Gilead gam
    mualtungah amah pha dekdek uh hi. </para>
  <para style="p">
    <verse number="24" style="v" />Ahih hangin Aram mi Laban kiangah zanin mang sungah Pasian hong
    pai-in ama kiangah, “Jakob' tungah a pha hita leh a sia hita leh kam khat beek na paulohna
    dingin kidawm in,” na ci hi. </para>
  <para style="p">
    <verse number="25" style="v" />Tua ciangin Laban in Jakob pha hi. Tu-in Jakob in mualtung khatah
    a puanbuk na lam a, Laban leh a behte in Gilead gam mualtungah phual a sat uh hi. </para>
  <para style="p">
    <verse number="26" style="v" />Laban in Jakob kiangah, “Nang in kei hong khemin, galmat bangin
    ka tanute bang hangin paikhiatpih na hi hiam? </para>
  <para style="p">
    <verse number="27" style="v" />Bang hangin tai simin kei hong khem a, hong genlo na hi hiam?
    Tuaci gamtat kei lecin, lungdamna leh lasakna, khuang leh laia tawh kong kha ding hi. </para>
  <para style="p">
    <verse number="28" style="v" />Bang hangin ka tapate leh ka tanute mangpha khakna hong namsaklo
    na hi hiam? Tu-in na hai gamtat khin hi. </para>
  <para style="p">
    <verse number="29" style="v" />Nang kong siatsak ding keima thu ahi hi. Ahih hangin na pa'
    Pasian in zan zanin kei kiangah thu hong gen a, ‘Jakob tungah a pha hita leh a sia hita leh na
    gen ding kidawm in,’ hong ci hi. </para>
  <para style="p">
    <verse number="30" style="v" />Tu-in nang in na pa' inn nakpi takin lunggulh na hih manin na
    paikhia khinta hi. Ahih hangin bang hangin ka pasian-te gu na hi hiam?” a ci hi. </para>
  <para style="p">
    <verse number="31" style="v" />Jakob in Laban dawngin, “Kei' kiang panin na tanute thahat thu-in
    nong suh khak ding ka launa hang ahi hi. </para>
  <para style="p">
    <verse number="32" style="v" />Na pasian-te na muhna mi peuhpeuh kithat ta hen! I behte'
    muhna-ah nang-a' ahi na khat peuhpeuh kei' neihsa lakah a om leh kawkkhia-in la in,” a ci hi.
    Rachel in Laban' pasian-te a na guklam Jakob in thei khalo hi. </para>
  <para style="p">
    <verse number="33" style="v" />Tua ahih ciangin Laban, Jakob' puanbuk, Leah' puanbuk, leh nasem
    numei nihte' puanbuk sungah pai a, ahih hangin amah in tuate mulo hi. Leah' puanbuk panin amah
    paikhia-in Rachel' puanbuk sungah a lut hi. </para>
  <para style="p">
    <verse number="34" style="v" />Rachel in innsung pasian-te na gu a, kalaoh tutphah sungah
    koihin, tuate' tungah na tu hi. Laban in puanbuk sungteng khempeuh zawt a, ahih hangin tuate
    mulo hi. </para>
  <para style="p">
    <verse number="35" style="v" />Amah in a pa kiangah, “Nang' mai-ah hong ding theilo ka hih manin
    ka topa heh kei in; bang hang hiam cih leh numei ngeina nin ka nei hi,” na ci hi. Tua ahih
    ciangin amah in mundang khempeuh zong a, ahih hangin a innsung pasian-te mu zolo hi. </para>
  <para style="p">
    <verse number="36" style="v" />Tua ciangin Jakob a heh suak a, Laban mawhsakin, “Ka mawhna bang
    ahi hiam? Nasia takin kei nong delhna dingin ka khialhna bang ahi hiam? </para>
  <para style="p">
    <verse number="37" style="v" />Ka van khempeuh na thawi khit hangin na innsung nate mu na hi
    hiam? Eite gel kikalah amaute in thu a khen theihna dingin keima behte leh nangma behte' mai-ah,
    na muh a om leh hong koihkhia in. </para>
  <para style="p">
    <verse number="38" style="v" />Hih kum sawmnih sung nang kiangah kong om khin hi. Na tuupi leh
    na keelpite tatolh nailo a, na tuuhonte' sung pan tuutal sa ka ne kei hi. </para>
  <para style="p">
    <verse number="39" style="v" />Gamlak ganhingte' balzante, nang' kiangah kong puak kei hi. Tua
    banga supnate keimahmah in ka thuak hi. Sun-a kigu hita leh zan-a kigu hita leh kei nong lohsak
    hi. </para>
  <para style="p">
    <verse number="40" style="v" />Kei pen tu-a bang ka hi hi. Sunin a sa in hong kang a, zanin a
    vot in hong tawp a, ka ihmu ngei kei hi. </para>
  <para style="p">
    <verse number="41" style="v" />Hih kum sawmnih sung na inn sungah kong om khin hi. Na tanu
    nihte, kum sawmleli sung kong thalawh a, na tuuhonte, kum guk sung kong thalawh a, nangmah in ka
    thaman sawmvei na kheel hi. </para>
  <para style="p">
    <verse number="42" style="v" />Ka pa' Pasian, Abraham' Pasian, leh Isaac' Zahtakpa in kei hong
    ompihlo hi leh, tu-in nangmah in khut hawmguakin kei nong sawlkhia taktak ding hi. Pasian in ka
    thuakna leh ka nasepna mu a, zan zanin nang hong thuhilh hi,” a ci hi. </para>
  <para style="p">
    <verse number="43" style="v" />Tua ciangin Laban in dawngin Jakob kiangah, “Tanute pen keima
    tanu hi; naupangte zong keima naupang hi; tuuhonte, keima tuuhon hi a, na muh khempeuh keima-a'
    ahi hi. Ahih hangin tuni-in hih ka tanute hita leh amau' sung pana piang naupangte' tung hita
    leh ke'n bang cih thei ding ka hi hiam? </para>
  <para style="p">
    <verse number="44" style="v" />Tu-in hong pai in, nang leh kei in thuciamna khat bawl ni;
    suangcian khat bawlin nang leh kei' kikalah teci hisak ni,” a ci hi. </para>
  <para style="p">
    <verse number="45" style="v" />Tua ahih ciangin Jakob in suang khat la-in khuamin a phut hi. </para>
  <para style="p">
    <verse number="46" style="v" />Jakob in a behte kiangah, “Suang khawm un,” ci a, amaute in suang
    la-in suangcian khat a bawl uh hi. Tua suangcian gei-ah amaute in an a ne khawm uh hi. </para>
  <para style="p">
    <verse number="47" style="v" />Laban in, Jegarsahadutha, ci hi. Ahih hangin Jakob in, Galeed, ci
    hi. </para>
  <para style="p">
    <verse number="48" style="v" />Laban in, “Hih suangcian pen tuni-in nang leh kei' kikalah teci
    ahi hi,” a ci hi. Tua ahih ciangin amah in, Galeed, ci-in min phuak a, </para>
  <para style="p">
    <verse number="49" style="v" />a khuam pen Mizpah, ci hi. Bang hang hiam cih leh Laban in, “Eite
    khatlekhat i tuam om ciangin { Topa } in nang leh kei' kikalah hong encik ta hen. </para>
  <para style="p">
    <verse number="50" style="v" />Ka tanute na bawl siat a, ka tanute' banah zi na lak beh leh,
    eite tawh kuamah a omloh hangin nang leh kei' kikalah, Pasian, teci ahihna phawk in,” a ci hi. </para>
  <para style="p">
    <verse number="51" style="v" />Tua ciangin Laban in Jakob' kiangah, “Nang leh kei' kikalah ka
    phuhsa hih suangcian mu in. </para>
  <para style="p">
    <verse number="52" style="v" />Siatna a bawl dingin keimah in hih suangcian khengin nang kiangah
    kong pailohna ding, nang zong hih suangcian leh khuam khengin kei kiangah nong pailohna dingin
    hih suangcian leh suangkhuam, teci ahi hi. </para>
  <para style="p">
    <verse number="53" style="v" />Abraham' Pasian leh Nahor' Pasian, amau' pate' Pasian in eite'
    kikalah thu khen ta hen,” a ci hi. Tua ahih ciangin Jakob in ama pa Isaac' Zahtakpa tawh a
    kiciam hi. </para>
  <para style="p">
    <verse number="54" style="v" />Jakob in mualtungah biakpiakna pia-in an ne dingin a behte a sam
    hi. Amaute in an ne uh a, zan tawntung mualtungah a om uh hi. </para>
  <para style="p">
    <verse number="55" style="v" />Zingsang tungin Laban tho-in, a tute leh a tanute namin amaute
    thupha a piak khit ciangin paikhia-in a inn-ah a ciahkik hi. </para>
  <chapter number="32" style="c" />
  <para style="p">
    <verse number="1" style="v" />Jakob zong ama lampi-ah paisuak a, Pasian' vantung mite in amah na
    dawn hi. </para>
  <para style="p">
    <verse number="2" style="v" />Jakob in amaute a muh ciangin amah in, “Hihte, Pasian' galkapte!,”
    a ci hi. Tua ahih ciangin tua mun pen Mahanaim, ci-in min a phuak hi. </para>
  <para style="p">
    <verse number="3" style="v" />Jakob in Edom gam, Seir leitangah a om a sanggampa Esau kiangah
    kamtaite ma sawl a, </para>
  <para style="p">
    <verse number="4" style="v" />amaute hilhin, “Note in ka topa Esau kiangah hih bangin na ci ding
    uh hi: Na nasempa Jakob in, ‘Laban' kiangah peemta-in tu ciangdong ka om hi. </para>
  <para style="p">
    <verse number="5" style="v" />Keimah in bawngtal, la, tuuhon, nasem pasal, leh nasem numeite ka
    nei hi. Na mai-ah maipha ka muh theihna dingin ka topa tungah a gen dingin kong sawl hi, ci hi’,
    ci un,” a ci hi. </para>
  <para style="p">
    <verse number="6" style="v" />Kamtaite, Jakob kiangah hong ciahkik uh a, “Na sanggampa Esau
    kiangah ka va pai uh hi. Nangmah a dawn dingin amah hong pai a, amah tawh mihing za li om hi,”
    ci-in hong gen uh hi. </para>
  <para style="p">
    <verse number="7" style="v" />Tua ciangin Jakob nakpi takin lau-in lungkham hi. Amah in ama
    kianga om mite, tuuhonte, bawnghonte, leh kalaohte pawl nihin khen a, </para>
  <para style="p">
    <verse number="8" style="v" />“Pawlkhatah Esau pai-in a suksiat leh a pawlkhat suakta ding hi,”
    ci-in a ngaihsun hi. </para>
  <para style="p">
    <verse number="9" style="v" />Jakob in, “Ka pu Abraham' Pasian leh ka pa Isaac' Pasian, keima
    kiangah, ‘Na gam leh na behte kiangah ciahkik in; nang' tungah hoihna kong bawl ding hi,’ hong
    ci { Topa } aw, </para>
  <para style="p">
    <verse number="10" style="v" />kei pen na itna kip khempeuh lak pan a neupen leh na nasempa
    tunga nong lahsa na thumannate khempeuh tawh ka kilawm kei hi. Bang hang hiam cih leh ka
    ciangkhut guak tawh hih Jordan ka kantan a, ahi zongin tu-in pawl nih ka cing khinta hi. </para>
  <para style="p">
    <verse number="11" style="v" />Ka sanggampa Esau' khutsung pan kei hong khahkhia in, kong thum
    hi. Bang hang hiam cih leh amah hong pai-in kote khempeuh, nute, naupangte tawh hong thah khit
    khak ding ka lau hi. </para>
  <para style="p">
    <verse number="12" style="v" />Ahih hangin nangmah in, ‘Na tungah hoihna kong bawl ding a, na
    suanlekhakte tuipi sehnel zahin a honpi a kisim theiloin ka bawl ding hi,’ nong ci hi,” a ci hi. </para>
  <para style="p">
    <verse number="13" style="v" />Tua ahih ciangin amah tua zanin tua lai-ah giak a, ama neih sung
    panin a sanggampa Esau-a' ding letsong </para>
  <para style="p">
    <verse number="14" style="v" />keelpi zanih leh keeltal sawmnih, tuupi zanih leh tuutal sawmnih, </para>
  <para style="p">
    <verse number="15" style="v" />kalaoh nawisuk sawmthum leh a note, bawngpi sawmli leh bawngtal
    sawm, lapi sawmnih leh latal sawm a la hi. </para>
  <para style="p">
    <verse number="16" style="v" />Amah in hihte a nasemte' khutsungah amau' hon ciatin pia a, ama
    nasemte kiangah, “Ka mai-ah na paisuak un la, hon khat leh hon khat kikal kihalsak un,” a ci hi. </para>
  <para style="p">
    <verse number="17" style="v" />Amah in a masa pente tungah thu hilh a, “Ka sanggampa Esau in
    note hong dawnin, ‘Kua-a' na hi uh hiam? Koi pana hong pai na hi uh hiam? Na mai uha om hihte
    kua-a' ahi hiam?’ ci-in hong dot ciangin </para>
  <para style="p">
    <verse number="18" style="v" />note in, ‘Na nasempa Jakob-a' ahi hi. Hihte pen ka topa Esau'
    tungah letsongin hong kipuak ahi hi. Tua thamloin amah ka nung uhah om hi,’ ci un,” a ci hi. </para>
  <para style="p">
    <verse number="19" style="v" />Amah in tua mah bangin a nihna, a thumna, leh ganhing honte a
    zuite khempeuh kiangah, “Amah tawh na kituah uh ciangin Esau' kiangah a kibangmahin na gen ding
    uh hi. </para>
  <para style="p">
    <verse number="20" style="v" />Note in, ‘Tua thamloin na nasempa Jakob ka nung uhah om hi,’ na
    ci ding uh hi,” a ci hi. Bang hang hiam cih leh amah in, “Ka mai-ah a pai letsong tawh amah ka
    lungdamsak zo khading a, tua khit ciangin ama maipha ka mu ding hi. Amah in kei hong sang
    khading hi,” ci-in a ngaihsun hi. </para>
  <para style="p">
    <verse number="21" style="v" />Tua ahih ciangin letsong a piak dingte, ama mai-ah paisak a, amah
    ahih leh tua zanin giahphualah a giak lai hi. </para>
  <para style="p">
    <verse number="22" style="v" />Tua zan mahin amah tho-in a zi nihte, a nasem numei nihte, leh a
    ta sawmlekhatte la-in, Jabbok ngahmun a kantan hi. </para>
  <para style="p">
    <verse number="23" style="v" />Amah in amaute la-in lui galkhatah puak a, tua mah bangin a neih
    khempeuh zong a galkah sak hi. </para>
  <para style="p">
    <verse number="24" style="v" />Jakob amah guak bek omlai a, zingsang khuavak dong mi khat in
    amah a lai hi. </para>
  <para style="p">
    <verse number="25" style="v" />Tua mipa in Jakob a zawhlohna a theih ciangin amah in a khelkom
    sung suksak hi. Tua bangin amah tawh a kilaina-in Jakob' khelguh a kilawi hi. </para>
  <para style="p">
    <verse number="26" style="v" />Tua ciangin amah in, “Khua vak ta ahih ciangin hong khah in,” a
    ci hi. Ahih hangin Jakob in, “Kei, thupha nong piak kei leh kong khah kei ding hi,” a ci hi. </para>
  <para style="p">
    <verse number="27" style="v" />Amah in, “Na min bang ahi hiam?” a ci hi. Amah in, “Jakob,” ci
    hi. </para>
  <para style="p">
    <verse number="28" style="v" />Tua ciangin amah in, “Na min Jakob, kici nawnloin Israel, kici
    ding hi. Bang hang hiam cih leh Pasian leh mite tawh na kilai khinzo a, na zo hi,” a ci hi. </para>
  <para style="p">
    <verse number="29" style="v" />Tua ciangin Jakob in amah dongin, “Na min hong gen in, hong thum
    ing,” a ci hi. Ahih hangin amah in, “Bang hanga ka min hong dong na hi hiam?” a ci hi. Tua
    lai-ah amah in Jakob thupha a pia hi. </para>
  <para style="p">
    <verse number="30" style="v" />Tua ahih ciangin Jakob in tua mun pen Peniel, ci-in min a phuak
    hi. “Bang hang hiam cih leh maitang kituahin Pasian ka mu khin a, ahi zongin kei hong kihing
    khawi lai hi,” a ci hi. </para>
  <para style="p">
    <verse number="31" style="v" />A khelpi' hangin amah bai kawmin Peniel a kantan laitakin ni hong
    suak hi. </para>
  <para style="p">
    <verse number="32" style="v" />Tua ahih ciangin tuni dongin Israel mite in khelkom tunga a om
    khel thagui nelo uh hi. Amah in Jakob' khelkom, a khel thagui tung a sukna hang ahi hi. </para>
  <chapter number="33" style="c" />
  <para style="p">
    <verse number="1" style="v" />Jakob khuadak a, Esau tawh mihing za li hong pai a mu hi. Tua ahih
    ciangin amah in Leah, Rachel, leh nasem numei nihte' lakah a naupangte a khen hi. </para>
  <para style="p">
    <verse number="2" style="v" />Amah in nasem numeite leh a tate a masa penin, tua ciangin Leah
    leh a tate, tua ciangin Rachel leh Josef a nunung penin a koih hi. </para>
  <para style="p">
    <verse number="3" style="v" />Amah ahih leh amaute' mai-ah pai-in, a sanggampa' kiang nai a tun'
    matengin leilak lamah sagihvei a kun hi. </para>
  <para style="p">
    <verse number="4" style="v" />Ahih hangin amah a dawn dingin Esau hong tai-in, amah ngawng kawi
    a, pomcipin nam a, amaute a kap uh hi. </para>
  <para style="p">
    <verse number="5" style="v" />Esau khuadak to-in nupite leh naupangte a muh ciangin amah in,
    “Nang tawh a om hihte kua ahi hiam?” a ci hi. Jakob in, “Pasian in hehpihna tawh na nasempa a
    piak tate ahi hi,” a ci hi. </para>
  <para style="p">
    <verse number="6" style="v" />Tua ciangin nasem numeite in hong naih uh a, amau leh a tate hong
    kun uh hi. </para>
  <para style="p">
    <verse number="7" style="v" />Leah leh a tate in zong tua bangmahin hong naihin a kun uh hi. A
    nunung penin Josef leh Rachel in hong naihin a kun uh hi. </para>
  <para style="p">
    <verse number="8" style="v" />Esau in, “Ka kituahpih hih a honte khempeuh bang na cihnopna ahi
    hiam?” a ci hi. Jakob in dawngin, “Ka topa' maipha zon'na ding,” na ci hi. </para>
  <para style="p">
    <verse number="9" style="v" />Ahih hangin Esau in, “A kicing nei ing, sanggam aw; nang' neihte
    nangma-a' dingin kem in,” a ci hi. </para>
  <para style="p">
    <verse number="10" style="v" />Jakob in, “Hilo hi, nang' tungah hong thum ing. Na muhna-ah
    maipha ngah ka hih leh ka khutsung panin ka letsongte hong sang in. Bang hang hiam cih leh hih
    banga maipha tawh kei nong san'na, na maitang ka muh ding pen Pasian' maitang muh tawh kibang
    taktak hi. </para>
  <para style="p">
    <verse number="11" style="v" />Nang' kianga hong kipaipih ka letsong nong san'na dingin hong
    thum ing. Bang hang hiam cih leh Pasian in kei hong hehpih mahmah a, a kicing ka nei hi,” a ci
    hi. Tua bangin amah in kun teitei ahih manin Esau in zong a sang hi. </para>
  <para style="p">
    <verse number="12" style="v" />Tua ciangin Esau in, “Tu-in paikhawm ni. Na mai-ah kei ka pai
    ding hi,” a ci hi. </para>
  <para style="p">
    <verse number="13" style="v" />Ahih hangin Jakob in ama kiangah, “Naupangte a hatlohna ka topa
    in na thei hi. Tuuhonte leh bawngte, a nongek neite ka lungphamawh hi. Ni khat sung kinak hawl
    lua leh ganhonte khempeuh si ding uh hi. </para>
  <para style="p">
    <verse number="14" style="v" />Na nasempa' mai-ah ka topa na pai in la, Seir-ah ka topa' kiang
    kong tun' matengin ka mai-a om ganhingte' thahatna leh naupangte' hatna tawh kituakin damdamin
    kong makaih ding hi,” a ci hi. </para>
  <para style="p">
    <verse number="15" style="v" />Tua ahih ciangin Esau in, “Kei tawh a om mite pawlkhat, nang'
    kiangah hong nusia ning,” a ci hi. Ahih hangin amah in, “A kisapna bang om ahi hiam? Ka topa'
    muhna-ah kei maipha hong ngahsak in,” a ci hi. </para>
  <para style="p">
    <verse number="16" style="v" />Tua ahih ciangin Esau in tua ni-in ama lampi zui-in Seir-ah a
    ciahkik hi. </para>
  <para style="p">
    <verse number="17" style="v" />Ahih hangin Jakob, Sukkoth lamah pai a, ama-a' ding inn leh a
    ganhingte-a' ding hampheng a lam hi. Tua ahih ciangin tua mun a min Sukkoth, kici hi. </para>
  <para style="p">
    <verse number="18" style="v" />Paddanaram panin hong pai lampi, Kanaan gam sunga om Shekhem
    khuapi-ah lungmuang takin Jakob hong tung a, a khuapi kiangah phual a sat hi. </para>
  <para style="p">
    <verse number="19" style="v" />Amah in Shekhem' pa Hamor' innkuante' tung panin a puanbuk
    lamnasa leitang dangka za khat tawh a lei hi. </para>
  <para style="p">
    <verse number="20" style="v" />Tua lai-ah amah in biakna tau khat bawl a, El-Elohe-Israel, ci-in
    min a phuak hi. </para>
  <chapter number="34" style="c" />
  <para style="p">
    <verse number="1" style="v" />Ni khat, Jakob leh Leah' tanu Dinah tua gam numeite kiangah va
    hawh hi. </para>
  <para style="p">
    <verse number="2" style="v" />Hiv mi Hamor' tapa Shekhem, tua gam ulianpa in amah a muh ciangin,
    amah manin luppih a, amah siasak hi. </para>
  <para style="p">
    <verse number="3" style="v" />Amah in Jakob' tanu Dinah hoihsa mahmah ahih manin itin kamkhum
    takin hopih hi. </para>
  <para style="p">
    <verse number="4" style="v" />Tua ahih ciangin Shekhem in a pa Hamor' kiangah, “Hih numei ka zi
    dingin hong laksak in,” a ci hi. </para>
  <para style="p">
    <verse number="5" style="v" />Tu-in Jakob in a tanu Dinah a kisiatsakna za hi. Ahih hangin a
    tate, a ganhingte tawh gamlakah om ahih manin amaute hong tun' matengin Jakob in bangmah gen
    loin om hi. </para>
  <para style="p">
    <verse number="6" style="v" />Shekhem' pa Hamor, Jakob tawh a kimu dingin ama kiangah va pai hi. </para>
  <para style="p">
    <verse number="7" style="v" />Jakob' tapate in tua thu a zak uh ciangin gamlak panin hong ciah
    uh hi. Amaute lungkim loin heh mahmah uh hi. Bang hang hiam cih leh Jakob' tanu tawh a lupkhop
    manin amah in Israel mite' sungah a kilawmlo hai gamtatna hong tun' hi. </para>
  <para style="p">
    <verse number="8" style="v" />Ahih hangin Hamor in amaute tawh thu gen a, “Ka tapa Shekhem in na
    tanu ngai mahmah hi. A ten'pih dingin nong piakna dingin kong thum hi. </para>
  <para style="p">
    <verse number="9" style="v" />Kote tawh kiten'na hong bawl un. Na tanute uh kote' tungah hong
    pia un la, no-a' dingin ka tanute uh la un. </para>
  <para style="p">
    <verse number="10" style="v" />Kote' lakah nong teng ding uh hi. No-a' dingin leitang hong kipia
    ding hi. Ka gamsung uhah tengin sum bawl un la, neihsa lam un,” a ci hi. </para>
  <para style="p">
    <verse number="11" style="v" />Shekhem in a numei' pa leh a numei' sanggamte' kiangah, “Note'
    mai-ah maipha hong musak un la, kei' tunga nong cih peuhpeuh uh kong pia ding hi. </para>
  <para style="p">
    <verse number="12" style="v" />Kei kiang panin moman leh letsong tampi hong ngen un. Kei' tunga
    nong nget zahzah uh kong pia ding hi. Zi dingin a numei hong pia hoh un,” ci thuah lai hi. </para>
  <para style="p">
    <verse number="13" style="v" />Shekhem in a sanggamnu uh Dinah siasak khin ahih manin Jakob'
    tapate in Shekhem leh a pa Hamor khemna tawh dawng uh hi. </para>
  <para style="p">
    <verse number="14" style="v" />Amaute in amau kiangah, “Vun ki-at lopa' tungah ka sanggamnu uh
    ka piak ding uh ka ngaihsun thei kei uh hi. Tua bangin pia le ung ko-a' dingin mindaina hi ding
    hi. </para>
  <para style="p">
    <verse number="15" style="v" />Hih bangin nong gamtat uh leh ka thukim bek ding uh hi: Note'
    sung panin pasal khempeuh vun ki-at le uh cin kote mah bang na suak ding uh hi. </para>
  <para style="p">
    <verse number="16" style="v" />Tua ciangin ka tanute uh note' tungah hong pia-in, na tanute uh
    kote-a' dingin kong la ding uh a, note tawh kote hong tengin mikhat i suak ding hi. </para>
  <para style="p">
    <verse number="17" style="v" />Ahih hangin note in ka thu uh hong ngailoin, vun na ki-at kei uh
    leh, ka tanu uh ka la ding uh a, kote ka paikhia ding uh hi,” a ci uh hi. </para>
  <para style="p">
    <verse number="18" style="v" />Amau' thugente in Hamor leh Hamor' tapa Shekhem lungdamsak hi. </para>
  <para style="p">
    <verse number="19" style="v" />Tangvalpa in Jakob' tanu deih ahih manin tua banga a gamtat ding
    zekai lo hi. Amah pen, a kipahtawi a thupi pen khat ahi hi. </para>
  <para style="p">
    <verse number="20" style="v" />Tua ahih ciangin Hamor leh a tapa Shekhem, amau' khua kulhpi
    kongpi-ah hong pai-in a khuapih mite uh kiangah thu gen a, </para>
  <para style="p">
    <verse number="21" style="v" />“Hih mite, eite' tungah hong nop mahmah uh hi. I gam sungah
    tengsakin sum bawlsak ni. Bang hang hiam cih leh en un, amau-a' ding a kicing dingin i leitang a
    zai hi. Amau' tanute zi-in ten'pih ni. Eite' tanute zong amau pia ni. </para>
  <para style="p">
    <verse number="22" style="v" />Hih thu khat bek tawh eite tawh ten'khop ding, mikhat suah ding
    amau thukim uh hi. Amaute vun a ki-at bangin eite' lakah pasal khempeuh vun ki-at ding ahi hi. </para>
  <para style="p">
    <verse number="23" style="v" />Amau' bawngte, amaute' neihsate, leh amau' ganhingte khempeuh
    ei-a' ding hilo ahi hiam? Amaute tawh eite thukim hoh ni. Tua hi leh amaute, eite tawh hong
    tengkhawm ding uh hi,” a ci uh hi. </para>
  <para style="p">
    <verse number="24" style="v" />Khuapi kulhkongpi-ah a pai mi khempeuh in Hamor leh a tapa
    Shekhem' thu a mang uh hi. Khuapi kulhkongpi-ah a hong pai pasal khempeuh a vun ki-at uh hi. </para>
  <para style="p">
    <verse number="25" style="v" />A ni thum ni, amaute meima vei-in a om laitakun Jakob' tapa nihte
    Simeon leh Levi, Dinah' sanggamte in amau' namsau la-in theihkholh lohin khuapi va sim uh a,
    pasal khempeuh a that uh hi. </para>
  <para style="p">
    <verse number="26" style="v" />Amaute in Hamor leh a tapa Shekhem, namsau tawh that uh a,
    Shekhem' innsung panin Dinah lakhia-in a paikhia uh hi. </para>
  <para style="p">
    <verse number="27" style="v" />Jakob tapa dangte in a kithat mite' tung tawnin khuapi susia uh
    hi. Bang hang hiam cih leh a sanggamnu uh kisiasak hi. </para>
  <para style="p">
    <verse number="28" style="v" />Amaute in a tuuhonte leh a bawnghonte, a late leh khuapi sunga om
    peuhmah, leh lo sunga om peuhmah a laksak uh hi. </para>
  <para style="p">
    <verse number="29" style="v" />Amau' neihsa khempeuh, a naupangte khempeuh, a zite khempeuh, leh
    inn sunga om na khempeuh laksak uh a, amau' neihsa a suaksak uh hi. </para>
  <para style="p">
    <verse number="30" style="v" />Tua ciangin Jakob in Simeon leh Levi' kiangah, “Hih leitangah a
    teng, Kanaan mite leh Perez mite tungah kei a muhdahhuai-in nong bawlna uh tawh kei' tungah
    haksatna nong tun' uh hi. Kei' pawl mite tawm hi. Amaute kei' langah hong kikaikhawmin kei hong
    sim leh, kei leh ka innkuanpihte hong susia ding uh hi,” a ci hi. </para>
  <para style="p">
    <verse number="31" style="v" />Ahih hangin amaute in, “Amah in ka sanggamnu uh numei paktat
    bangin a bawl ding kilawm ahi hiam?” a ci uh hi. </para>
  <chapter number="35" style="c" />
  <para style="p">
    <verse number="1" style="v" />Pasian in Jakob kiangah, “Kithawi-in Bethel-ah paito in la, tua
    lai-ah teng in. Na sanggampa Esau' kiang panin na tai hun lai-a nang' tungah a hong kilang
    Pasian-a' dingin biakna tau khat bawl in,” a ci hi. </para>
  <para style="p">
    <verse number="2" style="v" />Tua ahih ciangin Jakob in a innkuanpihte leh amah tawh a omte
    khempeuh kiangah, “Note lakah a om gamdang pasian-te koihkhia un la, nomau kisian'suahin, na
    puante uh khek un. </para>
  <para style="p">
    <verse number="3" style="v" />Ka lungkham hunin hong huhin, ka paina khempeuhah a hong ompih
    Pasian-a' dingin biakna tau khat ka bawl theihna dingin eite kipanin Bethel-ah paito ni,” a ci
    hi. </para>
  <para style="p">
    <verse number="4" style="v" />Tua ahih ciangin amaute in Jakob' tungah amau' neih gamdang pasian
    khempeuh leh a bil uha om bilbahte a pia uh hi. Jakob in Shekhem khua gei-a tawsaw nuai-ah tuate
    a seel hi. </para>
  <para style="p">
    <verse number="5" style="v" />Jakob leh a tapate khualzinin a pai laitakun amau' kiima om
    khuapite' tungah Pasian' kiang panin lauhuaina lianpi khat tung ahih manin amaute in Jakob leh a
    tapate delhlo uh hi. </para>
  <para style="p">
    <verse number="6" style="v" />Kanaan gam sunga om Luz (Bethel)-ah Jakob leh amah tawh a om mi
    khempeuh tung uh a, </para>
  <para style="p">
    <verse number="7" style="v" />tua lai-ah amah in biakna tau khat lamin, tua mun Elbethel, ci-in
    min a phuak hi. Bang hang hiam cih leh a sanggampa kiang panin a tai lai-in tua munah ama tungah
    Pasian mahmah kilang hi. </para>
  <para style="p">
    <verse number="8" style="v" />Tua ciangin Rebekah a cingnu Deborah si a, Bethel khang tawsaw
    nuai-ah amah kivui hi. Tua ahih ciangin tua mun min pen Allonbakuth, kici hi. </para>
  <para style="p">
    <verse number="9" style="v" />Paddanaram panin amah hong pai ciangin Jakob' tungah Pasian kilang
    kik a, amah thupha a pia hi. </para>
  <para style="p">
    <verse number="10" style="v" />Pasian in ama kiangah, “Na min Jakob ahi hi. Ahi zongin tu-a
    kipanin nangma min pen Jakob kici nawnlo ding a, Israel, hong kici ding hi,” a ci hi. Tua ahih
    ciangin ama min Israel, kici hi. </para>
  <para style="p">
    <verse number="11" style="v" />Pasian in ama kiangah, “Kei pen Vanglian Pasian ka hi hi: Pung in
    la, tampi pha in. Minam khat leh minamte honkhat nang' sung panin piang ding a, nang' sung panin
    kumpite zong piang ding hi. </para>
  <para style="p">
    <verse number="12" style="v" />Abraham leh Isaac tunga ka piak leitang nangma tungah kong pia
    ding a, nang' khit cianga na suanlekhakte' tungah tua leitang ka pia ding hi,” a ci hi. </para>
  <para style="p">
    <verse number="13" style="v" />Tua ciangin amah tawh a kihona mun ama kiang panin Pasian paikhia
    to hi. </para>
  <para style="p">
    <verse number="14" style="v" />Jakob in amah tawh a kihona munah suang khuam khat phut a, amah
    in tua tungah leenggahzu tawh biakpiakna a sungkhia hi. Tua tungah sathau zong a sung hi. </para>
  <para style="p">
    <verse number="15" style="v" />Tua ahih ciangin Jakob in, Pasian in amah a hopihna mun a min
    Bethel, a ci hi. </para>
  <para style="p">
    <verse number="16" style="v" />Tua ciangin Bethel panin amaute dingkhia uh a, Efrath panin a
    gamla sim lai mun a tun' laitakun Rachel a nausuah hun tung a, amah nakpi takin a gim hi. </para>
  <para style="p">
    <verse number="17" style="v" />Amah a gim mahmah laitakin naudomnu in ama kiangah, “Lunghimawh
    kei in. Tu-in tapa dang khat na nei ding hi,” a ci hi. </para>
  <para style="p">
    <verse number="18" style="v" />Amah a bei laitakin amah in a min dingin Benoni, a ci hi. Ahih
    hangin a pa in ama min Benjamin, ci-in a phuak hi. </para>
  <para style="p">
    <verse number="19" style="v" />Tua ahih ciangin Rachel si-in, Efrath (Bethlehem) paina lampi-ah
    kivui a, </para>
  <para style="p">
    <verse number="20" style="v" />Jakob in ama han tungah mualsuang khat a phut hi. Tua pen tuni
    dongin tua lai mahah a om Rachel' han mualsuang khuam ahi hi. </para>
  <para style="p">
    <verse number="21" style="v" />Israel in a khualzin zomlai a, Eder tausang galkhatah a puanbuk a
    lam hi. </para>
  <para style="p">
    <verse number="22" style="v" />Tua gamah Israel a ten' laitakin Reuben in a pa' zineu Bilhah
    luppih hi. Israel in tua thu za-in heh mahmah hi. Tu-in Jakob' tapate, sawmlenih ahi hi. </para>
  <para style="p">
    <verse number="23" style="v" />Leah' tapate: Reuben (Jakob' ta u pen), Simeon, Levi, Judah,
    Issakhar, leh Zebulun ahi hi. </para>
  <para style="p">
    <verse number="24" style="v" />Rachel' tapate: Josef leh Benjamin ahi hi. </para>
  <para style="p">
    <verse number="25" style="v" />Rachel' nasem numei Bilhah' tapate: Dan leh Naftali ahi hi. </para>
  <para style="p">
    <verse number="26" style="v" />Leah' nasem numei Zilpah' tapate: Gad leh Asher ahi hi. Hihte pen
    Paddanaram gamah ama sunga suak Jakob' tapa sawmlenihte ahi hi. </para>
  <para style="p">
    <verse number="27" style="v" />Abraham leh Isaac tawlkhat a omna Mamre, ahih kei leh Kiriatharba
    (Hebron)-a a pa Isaac a omna-ah Jakob hong pai hi. </para>
  <para style="p">
    <verse number="28" style="v" />Tu-in Isaac' khan'sung, kum za leh kum sawmgiat ahi hi. </para>
  <para style="p">
    <verse number="29" style="v" />Isaac in a nunung pen a hu sang hi. Amah a teek, kum tampi a
    pha-in si a, ama mite' kiangah kigawm hi. Ama tapa Esau leh Jakob in amah a vui uh hi. </para>
  <chapter number="36" style="c" />
  <para style="p">
    <verse number="1" style="v" />Hihte pen Esau (Edom) suanlekhakte ahi hi. </para>
  <para style="p">
    <verse number="2" style="v" />Esau in Kanaan numeite zi-in la hi. Hit mi Elon' tanu Adah, Hiv mi
    Zibeon' tapa Anah' tanu Oholibamah, </para>
  <para style="p">
    <verse number="3" style="v" />leh Nebaioth' sanggamnu, Ishmael' tanu Basemath ahi hi. </para>
  <para style="p">
    <verse number="4" style="v" />Adah in Esau tawh Elifaz nei a, Basemath in Reuel nei hi. </para>
  <para style="p">
    <verse number="5" style="v" />Oholibamah in Jeush, Jalam, leh Korah nei hi. Hihte pen Kanaan gam
    sunga a neih Esau' tapate ahi hi. </para>
  <para style="p">
    <verse number="6" style="v" />Tua ciangin Esau in a zite, a tapate, a tanute, leh ama innkuan
    sunga mi khempeuh; a bawngte, a ganhingte khempeuh; leh Kanaan gam sunga a lam a neihsa khempeuh
    la-in a sanggampa Jakob kiang panin gamdang khatah paikhia hi. </para>
  <para style="p">
    <verse number="7" style="v" />Bang hang hiam cih leh ten' khop theih dingin amau' neihsate tam
    lua a, a ganhingte uh hangin tawlkhat a omna uh leitang in amaute vak zolo hi. </para>
  <para style="p">
    <verse number="8" style="v" />Tua ahih ciangin Seir mualtung gamah Esau teng hi. Esau' min dang
    khat pen Edom ahi hi. </para>
  <para style="p">
    <verse number="9" style="v" />Hihte pen Seir mualtung gama Edom mite' pupi Esau' suanlekhakte
    ahi hi. </para>
  <para style="p">
    <verse number="10" style="v" />Esau' tapate: Esau' zi Adah' tapa Elifaz, Esau' zi Basemath' tapa
    Reuel ahi hi. </para>
  <para style="p">
    <verse number="11" style="v" />Elifaz' tapate: Teman, Omar, Zefo, Gatam, leh Kenaz ahi hi. </para>
  <para style="p">
    <verse number="12" style="v" />(Timna pen Esau' tapa Elifaz' zineu hi a, amah in Elifaz tawh
    Amalek nei hi.) Hihte pen Esau' zi Adah' tapate ahi hi. </para>
  <para style="p">
    <verse number="13" style="v" />Reuel' tapate: Nahath, Zerah, Shammah, leh Mizzah ahi hi. Hihte
    pen Esau' zi Basemath' tapate ahi hi. </para>
  <para style="p">
    <verse number="14" style="v" />Esau' zi, Zibeon' tapa Anah' tanu Oholibamah tapate: Jeush,
    Jalam, leh Korah ahi hi. </para>
  <para style="p">
    <verse number="15" style="v" />Esau' suante hih bang ahi hi. Esau' ta masa Elifaz' tate: Teman,
    Omar, Zefo, Kenaz, </para>
  <para style="p">
    <verse number="16" style="v" />Korah, Gatam, leh Amalek ahi hi. Hihte pen Edom gam sungah
    Elifaz' suante hi a, Esau' zi Adah' sunga piangte ahi hi. </para>
  <para style="p">
    <verse number="17" style="v" />Esau' tapa Reuel' tapate: Nahath, Zerah, Shammah, leh Mizzah hi
    a, Edom gam sungah a om Reuel' suante ahi hi. Amaute pen Esau' zi Basemath' sung panin a piangte
    ahi hi. </para>
  <para style="p">
    <verse number="18" style="v" />Esau' zi Oholibamah' tapate: Jeush, Jalam, leh Korah ahi hi.
    Hihte pen Esau' zi, Anah' tanu Oholibamah' sung panin a piangte ahi hi. </para>
  <para style="p">
    <verse number="19" style="v" />Hihte pen Esau (Edom) suante hi a, amaute' sung pan beh lutangte
    ahi uh hi. </para>
  <para style="p">
    <verse number="20" style="v" />Tua gama teng Hori mi Seir' tapate: Lotan, Shobal, Zibeon, Anah, </para>
  <para style="p">
    <verse number="21" style="v" />Dishon, Ezer, leh Dishan hi a, Edom gam sunga Seir' suante ahi
    Hori mite' sung pan beh lutang ahi uh hi. </para>
  <para style="p">
    <verse number="22" style="v" />Lotan' tapate: Hori leh Heman ahi hi. Lotan' sanggamnu Timna ahi
    hi. </para>
  <para style="p">
    <verse number="23" style="v" />Shobal' tapate: Alvan, Manahath, Ebal, Shefo, leh Onam ahi hi. </para>
  <para style="p">
    <verse number="24" style="v" />Zibeon' tapate: Ai-ah leh Anah ahi hi. Amah pen a pa Zibeon' late
    a cin' laitakin gamlakah a sa ciktui a mupa Anah ahi hi. </para>
  <para style="p">
    <verse number="25" style="v" />Anah' tate: Dishon leh Anah' tanu Oholibamah ahi hi. </para>
  <para style="p">
    <verse number="26" style="v" />Dishon' tapate: Hemdan, Eshban, Ithran, leh Kheran ahi hi. </para>
  <para style="p">
    <verse number="27" style="v" />Ezer' tapate: Bilhan, Zaavan, leh Akan ahi hi. </para>
  <para style="p">
    <verse number="28" style="v" />Dishan' tapate: Uz leh Aran ahi hi. </para>
  <para style="p">
    <verse number="29" style="v" />Hori mite' beh lutangte: Lotan, Shobal, Zibeon, Anah, </para>
  <para style="p">
    <verse number="30" style="v" />Dishon, Ezer, leh Dishan ahi hi. Hihte pen Seir gam sungah amau'
    beh ciatin Hori mite' sung pan beh lutang ahi uh hi. </para>
  <para style="p">
    <verse number="31" style="v" />Hihte pen Israel mite tungah kumpi khat beek in a uk ma-in Edom
    gam sunga kumpite ahi hi. </para>
  <para style="p">
    <verse number="32" style="v" />Beor' tapa Bela in Edom gamsung uk a, ama khuapi min Dinhabah ahi
    hi. </para>
  <para style="p">
    <verse number="33" style="v" />Bela si a, Bozrah khua mi Zerah' tapa Jobab in ama tangin a uk
    hi. </para>
  <para style="p">
    <verse number="34" style="v" />Jobab si a, Teman mite' gammi Husham in ama tangin a uk hi. </para>
  <para style="p">
    <verse number="35" style="v" />Husham si a, Moab gam sungah Midian mite a zo Bedad' tapa Hadad
    in ama tangin uk a, ama khuapi min Avith ahi hi. </para>
  <para style="p">
    <verse number="36" style="v" />Hadad si a, Masrekah khua mi Samlah in ama tangin uk hi. </para>
  <para style="p">
    <verse number="37" style="v" />Samlah si a, Eufratis gun gei-a Rehoboth khua mi Shaul in ama
    tangin a uk hi. </para>
  <para style="p">
    <verse number="38" style="v" />Shaul si a, Akbor' tapa Baalhanan in ama tangin a uk hi. </para>
  <para style="p">
    <verse number="39" style="v" />Akbor' tapa Baalhanan si a, Hadar in ama tangin uk a, ama khuapi
    min Pau ahi hi. Ama zi' min Mehetabel hi a, Mezahab' tanu Matred, Matred tanu Mehetabel ahi hi. </para>
  <para style="p">
    <verse number="40" style="v" />Amau' innkuan leh a ten'na, amau' min tawh kizui-in, Esau' suan
    sung pan minamte' min: Timna, Alvah, Jetheth, </para>
  <para style="p">
    <verse number="41" style="v" />Oholibamah, Elah, Pinon, </para>
  <para style="p">
    <verse number="42" style="v" />Kenaz, Teman, Mibzar, </para>
  <para style="p">
    <verse number="43" style="v" />Magdiel, leh Iram ahi hi. Hihte in amau' neih, amau' ten'na
    leitang min dingin amau' min mah vawh pah uh a, Esau' suan, Edom mi a kicite ahi uh hi. </para>
  <chapter number="37" style="c" />
  <para style="p">
    <verse number="1" style="v" />A pa tawlkhat a ten'na Kanaan gamah Jakob teng hi. </para>
  <para style="p">
    <verse number="2" style="v" />Jakob innkuante' tangthu hih bang ahi hi. Josef kum sawmlesagih
    pha ahih manin a sanggamte tawh tuuhon cing hi. A pa' zite Bilhah leh Zilpah' tapate tawh
    tangval ahi uh hi. Josef in a pa uh kiangah amaute' siat gamtatnate a gen hi. </para>
  <para style="p">
    <verse number="3" style="v" />Tu-in Israel in a ta dangte khat peuhpeuh sangin Josef itzaw hi.
    Bang hang hiam cih leh a teek khitin a neih a tapa ahi hi. Amah in ama-a' dingin puantualpi
    bansau khat a bawlsak hi. </para>
  <para style="p">
    <verse number="4" style="v" />Ahih hangin a pa un a sanggamte khempeuh sangin amah a itzawkna a
    sanggamte in a muh uh ciangin, amaute in Josef mudah uh a, nuamtakin amah hopih theilo uh hi. </para>
  <para style="p">
    <verse number="5" style="v" />Tu-in Josef in mang khat man a, amah in a sanggamte' lakah a gen
    ciangin amaute in amah muhdah semsemna-in nei uh hi. </para>
  <para style="p">
    <verse number="6" style="v" />Amah in amaute kiangah, “Keima mat hih mang ngai un: </para>
  <para style="p">
    <verse number="7" style="v" />Eite in lo lai-ah buhlom i hen a, keima buhlom tho-in ding tang
    hi. Tua kiimah note' buhlom kikhawm a, keima buhlom mai-ah kun uh hi,” a ci hi. </para>
  <para style="p">
    <verse number="8" style="v" />A sanggamte in ama kiangah, “Kote' tungah nang in hong uk ding a,
    kote' tungah ukna aana nei ding na hi hiam?” a ci uh hi. Tua ahih ciangin amaute in a mangte leh
    a thugente' hangin amah mudah semsem uh hi. </para>
  <para style="p">
    <verse number="9" style="v" />Tua ciangin amah in mang dang khat man a, tua mang a sanggamte
    kiangah genin, “Mang dang khat ka man hi. Ni, kha, leh aksi sawmlekhatte kei' mai-ah hong kun uh
    hi,” a ci hi. </para>
  <para style="p">
    <verse number="10" style="v" />Ahih hangin amah in a pa leh a sanggamte' kiangah a gen ciangin a
    pa in amah taii-in, “Nangma mat hih mang a bangci mang ahi hiam? Kei leh na nu leh na sanggamte,
    nangma mai leilakah a kun dingin hong pai ding ka hi uh hiam?” a ci hi. </para>
  <para style="p">
    <verse number="11" style="v" />A sanggamte in amah haza uh a, ahih hangin a pa in hih thute a
    ciamteh hi. </para>
  <para style="p">
    <verse number="12" style="v" />Khatvei a pa uh' tuuhonte a cing dingin Shekhem gei-ah a
    sanggamte a pai hi. </para>
  <para style="p">
    <verse number="13" style="v" />Israel in Josef kiangah, “Na sanggamte in Shekhem-ah tuuhon cing
    uh hilo ahi hiam? Hong pai in, amau' kiangah hong sawl ning,” a ci hi. Amah in a kiangah, “Hiah
    om ing,” a ci hi. </para>
  <para style="p">
    <verse number="14" style="v" />Tua ahih ciangin amah in, “Tu-in va pai in la, na sanggamte leh
    tuuhonte a cidam hiam va thei in la, kei kiangah thu hong zasak kik in,” a ci hi. Tua ahih
    ciangin amah in Hebron kuam panin Josef sawl a, Shekhem-ah amah va tung hi. </para>
  <para style="p">
    <verse number="15" style="v" />Gamlakah a vak kawikawina mi khat in mu a, “Bang zongzong na hi
    hiam?” ci-in a dong hi. </para>
  <para style="p">
    <verse number="16" style="v" />“Ka sanggamte a zong ka hi hi. Amaute in koi lai-ah tuuhon cing
    uh hiam, hong gen in, hong thum ing,” amah in ci hi. </para>
  <para style="p">
    <verse number="17" style="v" />Mipa in, “Amaute paikhia zo uh hi. Bang hang hiam cih leh,
    ‘Dothan-ah pai ni,’ a cih uh ka za hi,” a ci hi. Tua ahih ciangin a sanggamte' nungah Josef pai
    a, Dothan-ah amaute a mu hi. </para>
  <para style="p">
    <verse number="18" style="v" />Amaute in gamlapi-ah amah na mu uh a, amaute' nai-ah amah hong
    tun' ma-in amaute in amah thah ding na vaihawm uh hi. </para>
  <para style="p">
    <verse number="19" style="v" />Amaute khatlekhat in, “Hih lai-ah mangmanpa hong pai hi. </para>
  <para style="p">
    <verse number="20" style="v" />Tu-in hong pai un. Amah thatin dum sung khatah lawn ni. Tua
    ciangin gamsa khat in amah netum khin hi, i ci ding hi. A mangte bang a suak hiam i mu ding hi,”
    a kici uh hi. </para>
  <para style="p">
    <verse number="21" style="v" />Ahih hangin Reuben in tua thu a zak ciangin, “Amah that kei ni,”
    ci-in, amau' khutsung panin amah honkhia hi. </para>
  <para style="p">
    <verse number="22" style="v" />A pa' kiang a tun'pihkik theihna dingin amau' khutsung pan a
    hotkhiat theihna dingin Reuben in amaute' kiangah, “Amah that kei un. Hih gamlak dum sungah amah
    lawn un. Ahih hangin amah bangmah cih kei un,” a ci hi. </para>
  <para style="p">
    <verse number="23" style="v" />Tua ahih ciangin, a sanggamte' kiangah Josef hong tun' ciangin,
    ama silh lai a puantualpi bansau a hawkkhiatsak uh hi. </para>
  <para style="p">
    <verse number="24" style="v" />Amaute in Josef la-in dum sung khatah a lawn uh hi. A dum pen a
    hawm hi a, a sungah tui omlo hi. </para>
  <para style="p">
    <verse number="25" style="v" />Tua ciangin amaute an ne dingin tu uh hi. A khuadak uh leh Gilead
    panin Ishmael mite a kalaohte uh tawh singnai, lingsi, leh myrrh paknamtui pua-in Egypt-ah
    puaksuk dingin a pai mu uh hi. </para>
  <para style="p">
    <verse number="26" style="v" />Tua ciangin Judah in a sanggamte kiangah, “I sanggampa thatin
    amah i thahna im lehang bang metna om ahi hiam? </para>
  <para style="p">
    <verse number="27" style="v" />Hong pai un, Ishmael mite kiangah amah zuak ni. Amah bangmah cih
    kei ni. Bang hang hiam cih leh amah i sanggampa, eima cilesa ahi hi,” a ci hi. A sanggamte in
    ama thu mang hi. </para>
  <para style="p">
    <verse number="28" style="v" />Tua ciangin Midian mi sumbawlte in hong nawk hi. Amaute in Josef
    kai to-in dum sung panin domkhia to uh a, Ishmael mite tungah ngun shekel sawmnihin amah zuak uh
    a, amaute in Egypt-ah Josef a paipih uh hi. </para>
  <para style="p">
    <verse number="29" style="v" />Reuben dumah paikikin dum sungah Josef a omlohna a muh ciangin
    amah in a puan balkek a, </para>
  <para style="p">
    <verse number="30" style="v" />a sanggamte kiangah ciahkikin, “Tangvalpa om nawnlo hi. Kei
    bangci ding ka hi hiam?” a ci hi. </para>
  <para style="p">
    <verse number="31" style="v" />Tua ciangin amaute in Josef' puan la-in, keel khat go uh a, a
    sisan sungah a puan diah uh hi. </para>
  <para style="p">
    <verse number="32" style="v" />Amaute in a puantualpi bansau a pa uh kiangah puak uh a, “Hih
    puan ka mu uh hi. Na tapa' puan hi hiam, hilo hiam tu-in thei in,” a ci uh hi. </para>
  <para style="p">
    <verse number="33" style="v" />Amah in Josef' puan ahihlam thei a, “Ka tapa' puan ahi hi. Gamsa
    khatpeuh in amah netum khinzo hi ding hi. Josef kibalnen gawp ahihna uplohna ding omlo hi,” a ci
    hi. </para>
  <para style="p">
    <verse number="34" style="v" />Tua ciangin Jakob in ama puan balkekin, a kawngah puanhampi teng
    a, a tapa' hangin ni tampi sung a kap hi. </para>
  <para style="p">
    <verse number="35" style="v" />A tapate leh a tanute khempeuh in amah hehnem uh a, ahih hangin
    amah hehnep zawhin omlo a, “Hilo hi. A kapsa-in ka tapa kiang Leinuai-ah ka pai ding hi,” a ci
    hi. Tua bangin ama hangin a pa kap hi. </para>
  <para style="p">
    <verse number="36" style="v" />Tua kikal sungin Midian mite in Egypt gam sunga inncing mang,
    Faro' nuai-ah ulian ahi Potifar' tungah Josef na zuak uh hi. </para>
  <chapter number="38" style="c" />
  <para style="p">
    <verse number="1" style="v" />Tua hun laitakin Judah a sanggamte kiang panin paisukin, Adullam
    mi Hirah min nei mi khat tawh omkhawm hi. </para>
  <para style="p">
    <verse number="2" style="v" />Tua lai-ah Judah in Kanaan mi Shua' tanu mu hi. Amah in tuanu
    ten'pihin luppih a, </para>
  <para style="p">
    <verse number="3" style="v" />tuanu gai-in tapa khat nei a, amah in a min Er a phuak hi. </para>
  <para style="p">
    <verse number="4" style="v" />Tuanu gai leuleu-in tapa khat nei a, tuanu in a min Onan a phuak
    hi. </para>
  <para style="p">
    <verse number="5" style="v" />Tuanu in tapa khat nei leuleu-in a min Shelah a phuak hi. Tuanu in
    amah tawh Shelah a neih laitakin Khezib-ah amah a om hi. </para>
  <para style="p">
    <verse number="6" style="v" />Judah in a tapa masa Er-a' dingin zi khat la a, tuanu' min Tamar
    ahi hi. </para>
  <para style="p">
    <verse number="7" style="v" />Ahih hangin Judah' ta masa Er pen { Topa' } muhna-ah hoihlo a, {
    Topa } in amah that hi. </para>
  <para style="p">
    <verse number="8" style="v" />Tua ciangin Judah in Onan kiangah, “Na sanggampa' zi tawh lumkhawm
    in la, tuanu' tungah pasal' sanggamte' tavuan sem in la, na sanggampa-a' dingin ta nei in,” a ci
    hi. </para>
  <para style="p">
    <verse number="9" style="v" />Ahih hangin Onan in tate pen ama-a' ahih loh ding thei hi. Tua
    ahih ciangin a sanggampa' zi tawh a lupkhawm ciangin a sanggampa' tungah ta pia khading ahih
    manin a natui leilakah buasak hi. </para>
  <para style="p">
    <verse number="10" style="v" />Ama gamtatna { Topa' } muhna-ah lungkimhuai lo a, { Topa } in
    amah zong a that hi. </para>
  <para style="p">
    <verse number="11" style="v" />Tua ciangin Judah in a monu Tamar' tungah, “Ka tapa Shelah a gol
    mateng na pa' inn-ah meigongnu-in va om in,” a ci hi. Bang hang hiam cih leh a sanggamte mah
    bangin amah zong si khading ci-in lau hi. Tua ahih ciangin Tamar pai-in a pa' inn-ah a om hi. </para>
  <para style="p">
    <verse number="12" style="v" />Tua hun sungin Judah' zi, Shua' tanu si hi. Judah a dahna hun a
    ven' ciangin a lawm Hirah tawh Timnah-a ama tuumul a mette kiangah paito hi. </para>
  <para style="p">
    <verse number="13" style="v" />“Na teekpa a tuute mul met dingin Timnah-ah paito hi,” ci-in
    Tamar' kiangah a kigen ciangin, </para>
  <para style="p">
    <verse number="14" style="v" />a meigong numei puan suahkhia-in, a kituamna silhin amah kituam
    a, Timnah paina lampi gei-a Enaim paina munah na tu hi. Bang hang hiam cih leh Shelah a khang
    cing khin ahihna amah in thei a, ahi zongin amah tawh kitengsak nailo hi. </para>
  <para style="p">
    <verse number="15" style="v" />Judah in tuanu a muh ciangin amah in a mai tuam ahih manin numei
    paktat dingin ngaihsun hi. </para>
  <para style="p">
    <verse number="16" style="v" />Lampi gei-a tuanu' kiangah amah pai a, “Hong pai in, lumkhawm
    ni,” a ci hi. Bang hang hiam cih leh tuanu pen a monu ahihlam theilo hi. Tuanu in, “I lupkhop
    man dingin kei bang hong pia ding na hi hiam?” na ci hi. </para>
  <para style="p">
    <verse number="17" style="v" />Amah in dawngin, “Keelhon panin keelno khat hong puak ning,” a ci
    hi. Tuanu in, “Nong puak mateng khapna khat nong pia ding hiam?” na ci hi. </para>
  <para style="p">
    <verse number="18" style="v" />Amah in, “Bang khapna nang hong pia ding ka hi hiam?” a ci hi.
    Tuanu in dawngin, “Na min gelhna leh na khauhual leh na khutsunga om na ciangkhut,” na ci hi.
    Tua ahih ciangin amah in tuanu tungah tuate pia-in, amah luppih a, amah tawh tuanu a gai hi. </para>
  <para style="p">
    <verse number="19" style="v" />Tua ciangin amah dingin paikhia a, a kikhuhna puan suahkhia-in
    meigong numei ahihna puan a silh hi. </para>
  <para style="p">
    <verse number="20" style="v" />Numei' khutsung panin a khapna a lakik dingin Judah in Adullam mi
    a lawmpa a ganno tawh a sawl ciangin, amah in tuanu mu zolo hi. </para>
  <para style="p">
    <verse number="21" style="v" />Amah in tua lai mun mite dong a, “Lam gei Enaim-a om numei
    paktatnu koi-ah om ahi hiam?” a ci hi. Amaute in, “Hih lai-ah numei paktat om ngeilo hi,” na ci
    uh hi. </para>
  <para style="p">
    <verse number="22" style="v" />Tua ahih ciangin Judah kiangah amah ciahkikin, “Amah ka mu kei
    hi. Tua lai mun mite in, ‘Hih lai-ah numei paktat om ngeilo hi,’ zong hong ci uh hi,” a ci hi. </para>
  <para style="p">
    <verse number="23" style="v" />Judah in dawngin, “Eite hong kinuihsan khading ahih ciangin a
    nate ama-a' dingin kem mai hen. Hih ganno ka puak a, nang in tuanu na muhlohna na thei hi,” a ci
    hi. </para>
  <para style="p">
    <verse number="24" style="v" />Tua zawh kha thum ciangin Judah tungah, “Na monu Tamar paktatin
    gamta hi. Tua thamloin paktatna tawh naupaii hi,” ci-in kigen hi. Judah in, “Amah paikhiatpih
    un; amah kihaltum hen,” na ci hi. </para>
  <para style="p">
    <verse number="25" style="v" />Amah a kipaikhiatpih laitakin amah in a teekpa kiangah kam khak
    a, “Hih nate a neipa tawh nau ka nei hi,” a ci hi. Tuanu in, “Ciamteh in, hong thum ing, min
    gelhna leh khauhual leh ciangkhut, hih nate kua-a' ahi hiam?” na ci hi. </para>
  <para style="p">
    <verse number="26" style="v" />Tua ciangin Judah in tua nate thei a, “Ka tapa Shelah tawh gawmlo
    ka hih ciangin, tua numei, kei sangin thuman zaw hi,” a ci hi. Tuanu tawh amah lumkhawm kik
    nawnlo hi. </para>
  <para style="p">
    <verse number="27" style="v" />Tuanu a suah hun a tun' ciangin a naubu sungah nih om hi. </para>
  <para style="p">
    <verse number="28" style="v" />Nausuak dingin a nat ciangin, khat in a khut dawksak hi. Naudomnu
    in khausan khat la-in a khut tungah khih a, “Hih pen hong pai masa,” ci pah hi. </para>
  <para style="p">
    <verse number="29" style="v" />Ahih hangin a khut a dawh tum kik laitakin, en in, a sanggampa
    hong suakkhia hi. Amah in, “Nang-a' dingin a vang nangmahmah in bawltawm!” na ci hi. Tua ahih
    ciangin ama min Perez kiphuak hi. </para>
  <para style="p">
    <verse number="30" style="v" />Tua khit ciangin a khut tunga khausan tawh a sanggampa hong
    suakkhia a, ama min Zerah kiphuak hi. </para>
  <chapter number="39" style="c" />
  <para style="p">
    <verse number="1" style="v" />Tu-in Egypt-ah Josef kipaipih suk a, tua lai-a a paipih Ishmael
    mite tung panin Egypt mi, inncing mangpa, Faro' nuai-a mangpa Potifar in amah na lei hi. </para>
  <para style="p">
    <verse number="2" style="v" />{ Topa } in Josef ompih a, amah nasep a zo mi khat suak hi. Amah,
    Egypt mi a topa' inn sungah om a, </para>
  <para style="p">
    <verse number="3" style="v" />{ Topa } in amah a ompihna leh { Topa } in ama khutsungah a hih
    khempeuh a mavan'sakna a topa in mu hi. </para>
  <para style="p">
    <verse number="4" style="v" />Tua ahih ciangin Josef in ama mai-ah maipha ngahin ama na sem a,
    amah in a innsung ukpa-in bawlin a neih khempeuh a uk dingin a koih hi. </para>
  <para style="p">
    <verse number="5" style="v" />Amah in a innsung uk leh a neih khempeuh a ukin a bawl-a kipan {
    Topa } in Josef' hangin Egypt mipa' innkuan thupha pia hi. Innsung hita leh losung hita leh a
    neih khempeuh tungah { Topa' } thupha om hi. </para>
  <para style="p">
    <verse number="6" style="v" />Tua ahih ciangin amah in a neih khempeuh Josef' khutsungah ap hi.
    Josef nei khin ahih manin amau nupa sungthu lobuang thudangte lunghihmawh dingin ngaihsunlo hi.
    Tu-in Josef ngaih baangin a mel hoih hi. </para>
  <para style="p">
    <verse number="7" style="v" />Tawlkhat khit ciangin a topa' zi in Josef zawl mit a, “Kei tawh
    hong lumkhawm in,” a ci hi. </para>
  <para style="p">
    <verse number="8" style="v" />Ahih hangin amah in nialin a topa' zi kiangah, “En in, kei hong
    nei ahih manin ka topa in innsungah bangmah lunghihmawhna neilo a, ama neih khempeuh ka
    khutsungah hong koih khin hi. </para>
  <para style="p">
    <verse number="9" style="v" />Hih inn sungah kei sangin amah lianzaw lo hi. Nang, ama zi na hih
    manin, nang lobuang kei kiang panin amah in a kep tuam bangmah omlo hi. Tua ahih ciangin
    bangci-in hih gitlohna lianpi bawlin Pasian' tungah khial ding ka hi hiam?” na ci hi. </para>
  <para style="p">
    <verse number="10" style="v" />Amah in ni khat khit ni khat Josef a zol hangin, amah tawh
    lupkhawm ding hita leh omkhawm ding hita leh amah in tuanu' thu ngailo hi. </para>
  <para style="p">
    <verse number="11" style="v" />Ahih hangin ni khat, amah a nasep sem dingin inn sungah pai a,
    inn sungah innsung mite khat zong a omloh laitakin, </para>
  <para style="p">
    <verse number="12" style="v" />tuanu in a puan-in amah man a, “Kei tawh hong lumkhawm hoh in,”
    na ci hi. Ahih hangin amah in tuanu' khutsungah a puan nusia-in tai-in tua inn panin a paikhia
    hi. </para>
  <para style="p">
    <verse number="13" style="v" />Tuanu in, amah in a khutsungah puan nusia-in inn panin a
    taikhiatna a muh ciangin, </para>
  <para style="p">
    <verse number="14" style="v" />ama innsung mite samin amaute kiangah, “En un, amah in eite hong
    no dingin Hebru mi khat eite' lakah hong paipih hi. Kei tawh a lumkhawm dingin amah hong
    sungtang a, nakpi takin kei ka kiko hi. </para>
  <para style="p">
    <verse number="15" style="v" />Ka aw sang sakin ka kikona a zak ciangin amah in ka kiangah a
    puan nusia a, tai-in inn panin paikhia hi,” a ci hi. </para>
  <para style="p">
    <verse number="16" style="v" />Tua ciangin Josef' topa inn-ah hong ciah mateng amah in a kiangah
    a puan koih hi. </para>
  <para style="p">
    <verse number="17" style="v" />Tuanu in ama kiangah tua thu mah gen a, “Kote kianga nong paipih
    Hebru mi nasempa keimah a no dingin hong sungtang hi. </para>
  <para style="p">
    <verse number="18" style="v" />Ahih hangin ka aw sang sakin ka kiko phetin amah in a puan kei
    kiangah nusia-in inn panin taikhia hi,” a ci hi. </para>
  <para style="p">
    <verse number="19" style="v" />“Na nasempa in kei hong bawlna dan hih bang hi,” ci-in a zi in
    ama kianga a genna a topa in a zak ciangin nak heh mahmah hi. </para>
  <para style="p">
    <verse number="20" style="v" />Josef' topa in amah manin kumpipa' thongkiate a kikhumna thong
    sungah amah koih a, tua thong sungah amah om hi. </para>
  <para style="p">
    <verse number="21" style="v" />Ahih hangin { Topa } in Josef ompihin ama tungah itna kip lak a,
    thong kempa' muhna-ah amah maipha a pia hi. </para>
  <para style="p">
    <verse number="22" style="v" />Thong kempa in thong sunga thongkia mi khempeuh Josef' et dingin
    ap a, tua lai-a a kisem khempeuh ama hih ahi hi. </para>
  <para style="p">
    <verse number="23" style="v" />{ Topa } in amah ompih ahih manin Josef' etna sunga om peuhmah
    thong kempa in donlo hi. Ama hih peuhmah { Topa } in daupaisak hi. </para>
  <chapter number="40" style="c" />
  <para style="p">
    <verse number="1" style="v" />Tua zawh tawlkhat khit ciangin, Egypt kumpipa' an piapa leh a an
    huanpa in Egypt kumpipa ahi amau' topa hehsak uh hi. </para>
  <para style="p">
    <verse number="2" style="v" />An piapipa leh an huanpipa ahi, ama nuai-a mangte nih tungah Faro
    heh a, </para>
  <para style="p">
    <verse number="3" style="v" />Josef a kikhumna thong sung, inncing mangpa' inn sungah amah in
    amaute a koih hi. </para>
  <para style="p">
    <verse number="4" style="v" />Inncing mangpa in amaute Josef kemsak a, amah in amaute' na sem
    hi. Kikhumna sungah amaute tawlkhat om uh hi. </para>
  <para style="p">
    <verse number="5" style="v" />Zan khat amaute gel in mang man uh hi. Thong sunga a om an piapa
    leh an huanpa, amau' mang a tuam tuak, a mang khiatna zong a tuam tuak mah ahi hi. </para>
  <para style="p">
    <verse number="6" style="v" />Zingsang ciangin amaute kiangah Josef pai-in amaute a muh ciangin,
    amaute na lungkham uh hi. </para>
  <para style="p">
    <verse number="7" style="v" />Tua ahih ciangin a topa' inn sunga amah tawh a kikhumin a om Faro'
    nuai-a mangte amah in dong a, “Bang hangin tuni-in maimial na hi uh hiam?” a ci hi. </para>
  <para style="p">
    <verse number="8" style="v" />Amaute in ama kiangah, “Mang ka man uh a, tuate a khiathei ding
    omlo hi,” na ci uh hi. Josef in amaute kiangah, “Mang khiat theihnate Pasian' hong piak hilo ahi
    hiam? Kei kiangah hong gen un, hong thum ing,” a ci hi. </para>
  <para style="p">
    <verse number="9" style="v" />Tua ahih ciangin an piapipa in Josef kiangah a mang gen a, “Ka
    mangin ka mai-ah leenggui khat om a, </para>
  <para style="p">
    <verse number="10" style="v" />tua leenggui tungah hiang thum om hi. A sel phetin pakkhia pah a,
    a bomte leenggah suakin min pah hi. </para>
  <para style="p">
    <verse number="11" style="v" />Ka khutsungah Faro' hai ka tawi hi. Keimah in leenggahte lo-in
    Faro' hai sungah ka suk a, Faro' khut tungah a hai ka pia hi,” a ci hi. </para>
  <para style="p">
    <verse number="12" style="v" />Tua ciangin Josef in ama kiangah, “A khiatna hih bang ahi hi.
    Hiang thumte, ni thum ahi hi. </para>
  <para style="p">
    <verse number="13" style="v" />Ni thum sungin Faro in nang hong khah ding a, na za-ah nang hong
    koih kik ding hi. Ama an piapa na hih lai-a mah bangin ama khut tungah Faro' hai na pia ding hi. </para>
  <para style="p">
    <verse number="14" style="v" />Ahih hangin kei hong phawk in. Nang tungah thu hong hoih ciangin
    kei tungah hehpihna hong bawl in, kong thum hi. Faro' tungah kei' thu genin, hih inn panin kei
    hong lakhia in. </para>
  <para style="p">
    <verse number="15" style="v" />Bang hang hiam cih leh Hebru mite' gam panin kei hong kigukhia a,
    hih lai-ah zong amaute in thong mial sungah kei hong koihna dingin bangmah ka gamta kei hi,” a
    ci hi. </para>
  <para style="p">
    <verse number="16" style="v" />An huanpipa in a khiatna a hoihlam hi, ci-in a muh ciangin, amah
    in Josef kiangah, “Kei zong mang khat ka man hi: Ka lu tungah mohlawh thum om a, </para>
  <para style="p">
    <verse number="17" style="v" />a lawh tungnung pen sungah an huansa namkim Faro-a' dingin om hi.
    Ahih hangin ka lu tunga lawh sung panin vasate in ne uh hi,” a ci hi. </para>
  <para style="p">
    <verse number="18" style="v" />Josef in dawngin, “A khiatna hih bang ahi hi: Lawh thumte, ni
    thum ahi hi. </para>
  <para style="p">
    <verse number="19" style="v" />Ni thum sungin Faro in nang hong lakhia-in na lu hong tan ding a,
    sing tung khatah nang hong khai ding hi. Vasate in na sa ne ding uh hi,” a ci hi. </para>
  <para style="p">
    <verse number="20" style="v" />A ni thum ni, Faro' suah ni hunin, amah in a nasemte khempeuh-a'
    dingin pawi khat kham a, an piapipa leh an huanpipa lakhia hi. </para>
  <para style="p">
    <verse number="21" style="v" />Amah in an piapipa an piak nasepah koihkik a, amah in Faro'
    khutsungah a hai pia hi. </para>
  <para style="p">
    <verse number="22" style="v" />Ahih hangin Josef' khiat mah bangin an huanpipa a khailum hi. </para>
  <para style="p">
    <verse number="23" style="v" />Ahi zongin an piapipa in Josef phawk nawnlo a, amah mangngilh ta
    hi. </para>
  <chapter number="41" style="c" />
  <para style="p">
    <verse number="1" style="v" />Tua zawh kum nih bit khit ciangin Faro in mang man a, amah Nail
    gun gei-ah ding hi. </para>
  <para style="p">
    <verse number="2" style="v" />Nail gun sung panin bawngpi a zol a thau sagih hong paikhia a,
    amaute in phai lopate ne uh hi. </para>
  <para style="p">
    <verse number="3" style="v" />Amaute' khit ciangin Nail gun sung pan mahin a gulhgawng a gawng
    bawngpi dang sagih hong paikhia a, Nail gun gei-a bawngpi dangte kiangah ding uh hi. </para>
  <para style="p">
    <verse number="4" style="v" />Tua ciangin a gulhgawng bawngpi gawng sagihte in a zol a thau
    bawngpi sagihte netum uh hi. Tua ciangin Faro khanglo hi. </para>
  <para style="p">
    <verse number="5" style="v" />Tua ciangin ihmu-in a nih veina mang man hi. A taksa a hoih buhvui
    sagih kung khat tungah vui hi. </para>
  <para style="p">
    <verse number="6" style="v" />Tuate' khit ciangin nisuahna huih in a theemsak a hawm vui sagih
    hong pokhia hi. </para>
  <para style="p">
    <verse number="7" style="v" />A vui hawmte in a taksa a dim vui sagihte valhtum uh hi. Tua
    ciangin Faro khanglo a, tua pen a mang na hi hi. </para>
  <para style="p">
    <verse number="8" style="v" />Tua ahih ciangin zingsangin a lungkham hi. Amah in mi sawlin Egypt
    mitphial siamte khempeuh leh a mipil khempeuh samsak hi. Faro in amaute' kiangah a mang gen a,
    ahih hangin Faro' tungah a khiatna a gen thei kuamah omlo hi. </para>
  <para style="p">
    <verse number="9" style="v" />Tua ciangin an piapipa in Faro' kiangah, “Tuni-in ka khialhnate ka
    phawkkik hi. </para>
  <para style="p">
    <verse number="10" style="v" />Faro, ama nasemte tungah heh a, kei leh an huanpipa, inncing
    mangpa' inn sungah hong khum lai-in </para>
  <para style="p">
    <verse number="11" style="v" />amah leh keimah in zan khat sungin mang ka man uh a, a mangte in
    a khiatna tuam ciat nei hi. </para>
  <para style="p">
    <verse number="12" style="v" />Inncing mangpa' nasem ahi Hebru mi tangval khat tua lai-ah kote
    tawh om hi. Ama kiangah ka gen uh ciangin, amah in ka mangte uh hong khiatsak a, ka mang uh tawh
    a kizui tuakin a khiatna hong gen hi. </para>
  <para style="p">
    <verse number="13" style="v" />Amah in kote tungah a khiatna hong gen bangin hong tung hi. Kei
    pen ka za-ah hong kikoih kik a, an huanpa kikhailum hi,” a ci hi. </para>
  <para style="p">
    <verse number="14" style="v" />Tua ciangin Faro in mi sawlin Josef samsak a, amaute in manlang
    takin thongmial sung panin amah a paikhiatpih uh hi. Amah in a mul kiatin a puan a khek khit
    ciangin, Faro' mai-ah hong pai hi. </para>
  <para style="p">
    <verse number="15" style="v" />Faro in Josef kiangah, “Mang khat ka man a, a khiatna a gen thei
    kuamah omlo hi. Nang in mang na zak ciangin a khiatna gen thei, ci-in hong kigenna ka za hi,” a
    ci hi. </para>
  <para style="p">
    <verse number="16" style="v" />Josef in Faro dawngin, “Kei' pilna tawh mang a khiathei ka hi kei
    hi. Pasian in Faro' tungah a hoihlamin dawn'na hong pia ding hi,” a ci hi. </para>
  <para style="p">
    <verse number="17" style="v" />Tua ciangin Faro in Josef kiangah, “Ka mangin Nail gun gei-ah ka
    ding hi. </para>
  <para style="p">
    <verse number="18" style="v" />A thau a zol bawngpi sagih Nail gun panin hong paikhia a, phai
    lopate ne uh hi. </para>
  <para style="p">
    <verse number="19" style="v" />Tuate' khit ciangin a hehpihhuai a gulhgawng, Egypt gamsung
    khempeuhah tua bang ka muh ngeiloh bawngpi dang sagih hong pai hi. </para>
  <para style="p">
    <verse number="20" style="v" />A gawng a gulhgawng bawngpite in a masa a thau bawngpi sagihte
    netum uh hi. </para>
  <para style="p">
    <verse number="21" style="v" />Ahih hangin amaute in tuate a nek khit uh ciangin, a nek khitlam
    uh kuamah in theilo hi. Bang hang hiam cih leh amaute pen a tunga mah bangin gulhgawng lai veve
    uh hi. Tua ciangin ka khanglo hi. </para>
  <para style="p">
    <verse number="22" style="v" />Tua ciangin ka mang mahin kung khat tungah a dim a hoih buhvui
    sagih a vuikhia zong ka mu hi. </para>
  <para style="p">
    <verse number="23" style="v" />Tuate' khit ciangin nisuahna huihpi in a keusak a hawm, a theem
    vui sagih hong po a, </para>
  <para style="p">
    <verse number="24" style="v" />a vui hawmte in a vui hoih sagihte valhtum uh hi. Mitphial siamte
    kiangah ka gen a, ahih hangin kei kiangah hong gentel thei khat beek omlo hi,” a ci hi. </para>
  <para style="p">
    <verse number="25" style="v" />Tua ciangin Josef in Faro' kiangah, “Faro' mangte gel pen khat
    ahi hi. Pasian in ama bawl ding, Faro' tungah hong kilangsak khin hi. </para>
  <para style="p">
    <verse number="26" style="v" />A hoih bawngpi sagihte, kum sagih hi a, a hoih buhvui sagihte
    zong kum sagih mah ahi hi. A mang khiatna a kibang ahi hi. </para>
  <para style="p">
    <verse number="27" style="v" />Tuate' khit ciangin a hong paikhia, a gawng a gulhgawng bawngpi
    sagihte, kum sagih hi a, nisuahna huihpi in a theemsak buhvui sagihte zong kialpi kum sagih mah
    ahi hi. </para>
  <para style="p">
    <verse number="28" style="v" />Faro' kianga kong gen bangin Pasian in ama hih ding, Faro' tungah
    hong lak khin ahi hi. </para>
  <para style="p">
    <verse number="29" style="v" />Egypt gamsung khempeuhah kum sagih sung hauhna hong tung ding a, </para>
  <para style="p">
    <verse number="30" style="v" />ahih hangin tua khit ciangin kialpi kum sagih sung hong tungin,
    hauhna ngeisa khempeuh Egypt gam sungah kimangngilh ding hi. Kialpi in gamsung netum ding a, </para>
  <para style="p">
    <verse number="31" style="v" />nasia mahmah ding ahih manin, tua hong tung ding kialpi' huhau-in
    gam sungah hauhna kitheilo ding hi. </para>
  <para style="p">
    <verse number="32" style="v" />Faro' mang nih a phakna pen tua thu Pasian' sehsa hi, a cihnopna
    hi a, Pasian in tomno sungin hong tungsak ding hi. </para>
  <para style="p">
    <verse number="33" style="v" />Tua ahih ciangin tu-in Faro in thu ngaihsun siam mipil khat
    tengkhia in la, Egypt gamsung a uk dingin amah koih in. </para>
  <para style="p">
    <verse number="34" style="v" />Faro in gam sungah vaihawm ulian seh in la, a kihauh kum sagih
    sungin Egypt gam leitang pana piang sung panin nga-ah khat la in. </para>
  <para style="p">
    <verse number="35" style="v" />Hong tung ding kum hoih sunga an khempeuh amaute khawmsak in la,
    khuapite sungah an nek dingin Faro' ukna nuai-ah antangte kholin, amaute kemsak in. </para>
  <para style="p">
    <verse number="36" style="v" />Kialpi hangin gamsung a siatlohna dingin Egypt gam sungah a hong
    tung ding kum sagih kialpi dalna dingin a kikoihcing an hi ding hi,” a ci hi. </para>
  <para style="p">
    <verse number="37" style="v" />Hih a thugen pen Faro leh a nasemte khempeuh in hoihsa uh hi. </para>
  <para style="p">
    <verse number="38" style="v" />Faro in a nasemte kiangah, “Ama sungah Pasian Kha a omna, hih
    bang midang mu ding ihi hiam?” a ci hi. </para>
  <para style="p">
    <verse number="39" style="v" />Tua ahih ciangin Faro in Josef kiangah, “Pasian in hihte khempeuh
    nang hong lak khin ahih manin, nang bangin thu ngaihsun siam leh a pil midang omlo hi. </para>
  <para style="p">
    <verse number="40" style="v" />Nang pen ka inn sungah ulian na hi ding a, nangma thupiak bangin
    ka mite khempeuh gamta ding uh hi. Kumpi tokhom tawh kisai-in kei pen nang sangin ka lian zaw
    ding hi,” a ci hi. </para>
  <para style="p">
    <verse number="41" style="v" />Faro in Josef' kiangah, “Egypt gam khempeuh a uk dingin nang kong
    koih khinzo hi,” a ci hi. </para>
  <para style="p">
    <verse number="42" style="v" />Tua ciangin Faro in a min gelhna zungbuh ama khut tung panin
    suahkhia-in Josef' khutah bulh a, puan hoih mahmah tawh amah zemin, a ngawngah kham khainiang
    khat oksak hi. </para>
  <para style="p">
    <verse number="43" style="v" />Ama leeng nihna tungah Josef tuangsak a, ama mai-ah uliante kiko
    a, “Khukdin' un!” ci hi. Tua ahih ciangin Egypt gam khempeuh a ukin amah koih hi. </para>
  <para style="p">
    <verse number="44" style="v" />Tua thamloin Faro in Josef kiangah, “Kei pen Faro ka hi hi.
    Nangma thukim lohin Egypt gamsung khempeuhah kuamah in a khut a khe nangawn uh liiklo ding uh
    hi,” a ci hi. </para>
  <para style="p">
    <verse number="45" style="v" />Faro in Josef' min Zafenath-paneah a phuak hi. Amah in On khua
    siampipa Potifera' tanu Asenath tawh kitengsak hi. Tua ahih ciangin Egypt gam sungah Josef zin
    kawikawi hi. </para>
  <para style="p">
    <verse number="46" style="v" />Egypt kumpipa Faro' nasemin a tum hunin Josef kum sawmthum pha
    hi. Faro' omna panin Josef paikhia a, Egypt gamsung khempeuhah zin hi. </para>
  <para style="p">
    <verse number="47" style="v" />A kihauh kum sagih sungin leitang in tampi piangsak a, </para>
  <para style="p">
    <verse number="48" style="v" />Egypt gamah tampi a om laitakin amah in tua kum sagih sunga ante
    khempeuh khawm a, khuapite sungah an khol hi. A kiima lote panin khuapi simah amah in an khol
    hi. </para>
  <para style="p">
    <verse number="49" style="v" />A teh ding a khawl dong zahin Josef in tuipi gei sehnel zahin
    antang tampi khol hi. Bang hang hiam cih leh kiteh khin zolo hi. </para>
  <para style="p">
    <verse number="50" style="v" />Kialpi kum hong tun' ma-in Josef in On khua siampipa Potifera'
    tanu Asenath tawh tapa nih nei hi. </para>
  <para style="p">
    <verse number="51" style="v" />Josef in a ta masa Manasseh a phuak hi. Amah in, “Pasian in ka
    haksatna khempeuh leh ka pa' innkuan khempeuh a mangngilhin hong bawl hi,” ci hi. </para>
  <para style="p">
    <verse number="52" style="v" />A nihna pen amah in Efraim a phuak hi. “Ka thuakna gam sungah kei
    a pungin hong bawl hi,” ci hi. </para>
  <para style="p">
    <verse number="53" style="v" />Egypt gam sunga a om kum sagih sung hauhna hun bei ta hi. </para>
  <para style="p">
    <verse number="54" style="v" />Josef' gensa bangin kum sagih kialpi hong kipan hi. Gamdang
    khempeuhah kialpi tung a, ahih hangin Egypt gamsung tengah an om hi. </para>
  <para style="p">
    <verse number="55" style="v" />Egypt gam khempeuh a kial ciangin, an ngenin mite Faro' tungah
    kiko uh hi. Faro in Egypt mite khempeuh tungah, “Josef' kiangah pai un. Note' tunga ama hong cih
    bangin gamta un,” a ci hi. </para>
  <para style="p">
    <verse number="56" style="v" />Tua ahih ciangin gam khempeuhah kialpi a tun'kim ciangin Josef in
    ankholna innte khempeuh hongin, Egypt mite tungah a zuak hi. Bang hang hiam cih leh Egypt gamah
    kialpi nasia mahmah hi. </para>
  <para style="p">
    <verse number="57" style="v" />Tua thamloin, leitung khempeuhah kialpi nasia ahih manin, antang
    lei dingin Josef' kiangah leitung mi khempeuh hong pai uh hi. </para>
  <chapter number="42" style="c" />
  <para style="p">
    <verse number="1" style="v" />Egypt-ah an a omna thu Jakob in a theih ciangin a tate kiangah,
    “Bang hangin khatlekhat ki-enen mawk na hi uh hiam? </para>
  <para style="p">
    <verse number="2" style="v" />Egypt-ah an om hi, ci-in ka za hi. Eite si loin i nuntakna dingin
    paisuk un la, ei-a' ding an va lei un,” a ci hi. </para>
  <para style="p">
    <verse number="3" style="v" />Tua ahih ciangin Egypt-ah an lei dingin Josef' sanggamte sawm
    paisuk uh hi. </para>
  <para style="p">
    <verse number="4" style="v" />Ahih hangin Jakob in Josef' sanggampa Benjamin, a sanggamte tawh
    paisaklo hi. Bang hang hiam cih leh ama tungah siatna tung khading, ci-in lau hi. </para>
  <para style="p">
    <verse number="5" style="v" />Kanaan gam sungah kial tung ahih manin a hong pai dangte tawh
    Israel' tapate an lei dingin hong paikhawm uh hi. </para>
  <para style="p">
    <verse number="6" style="v" />Tu-in Josef pen tua gam a ukpa hi a, gammi khempeuh tungah an a
    zuakpa amah ahi hi. Josef' sanggamte hong pai-in, a maitang uh leilam ngatin ama mai-ah hong kun
    uh hi. </para>
  <para style="p">
    <verse number="7" style="v" />Josef in a sanggamte a muh ciangin thei a, ahih hangin amah in
    midang bangin bawlin amaute tungah khauh pau hi. “Koi pana hong pai na hi uh hiam?” a ci hi.
    Amaute in, “An lei dingin Kanaan gam panin hong pai hi ung,” ci uh hi. </para>
  <para style="p">
    <verse number="8" style="v" />Josef in a sanggamte thei a, ahih hangin a sanggamte in amah
    theilo uh hi. </para>
  <para style="p">
    <verse number="9" style="v" />Josef in a mangin amaute a mat khitna a phawk hi. Amah in amaute
    kiangah, “Note, thukan na hi uh a, hih gam thanemna a en dingin hong pai na hi uh hi,” na ci hi. </para>
  <para style="p">
    <verse number="10" style="v" />Amaute in Josef kiangah, “Hilo hi, topa aw; an lei dingin na
    nasemte a hong pai hi ung. </para>
  <para style="p">
    <verse number="11" style="v" />Kote khempeuh mi khat' ta ka hi uh hi. Kote, a thutak ka hi uh a,
    na nasemte thukan hilo uh hi,” a ci uh hi. </para>
  <para style="p">
    <verse number="12" style="v" />Amah in amaute kiangah, “Hilo hi, hih gam ginat lohna a en dingin
    hong pai na hi uh hi,” na ci hi. </para>
  <para style="p">
    <verse number="13" style="v" />Amaute in, “Ko, nangma nasemte, sanggam pasal sawmlenih ka hi uh
    a, Kanaan gam sungah mi khat' ta ka hi uh hi. A moi pen tu laitakin ka pa uh tawh om a, khat pen
    om nawnlo hi,” a ci uh hi. </para>
  <para style="p">
    <verse number="14" style="v" />Ahih hangin Josef in amaute kiangah, “Note' tunga kong gen bangin
    a man mah ahi hi. Note, thukan na hi uh hi. </para>
  <para style="p">
    <verse number="15" style="v" />Hih thu tawh note hong kithei ding hi: Faro a nungta ahih mah
    bangin na sanggam moi pen uh hih lai-ah hong pai kei leh hih lai mun panin note na paikhia thei
    nawn kei ding uh hi. </para>
  <para style="p">
    <verse number="16" style="v" />Note' sungah thuman om hiam, ci-in a kimuhna ding, na thugente uh
    a kitelna dingin note thong sungah na om laitakun note khat kisawl un la, na sanggampa uh hong
    paipih sak un. Tua ahih kei leh Faro a nungta ahih mah bangin note, thukan na hi taktak uh hi,”
    a ci hi. </para>
  <para style="p">
    <verse number="17" style="v" />Amah in thong sungah ni thum sung amaute a koih hi. </para>
  <para style="p">
    <verse number="18" style="v" />A ni thum ni-in Josef in amaute kiangah, “Keimah in Pasian zahtak
    ka hih manin hih bangin gamta un. Tua hi leh na nungta ding uh hi. </para>
  <para style="p">
    <verse number="19" style="v" />Note, thuman mi na hih uh leh thong sungah na sanggamte uh khat
    omsak lai un la, a dangte pai-in na innkuan uh a gilkialte-a' dingin an pua un la, </para>
  <para style="p">
    <verse number="20" style="v" />na sanggam moi pen uh kei kiangah hong paipih un. Tua ciangin na
    kam gente uh kitel ding a, note na si kei ding uh hi,” a ci hi. Amaute tua bangmahin gamta uh
    hi. </para>
  <para style="p">
    <verse number="21" style="v" />Tua ciangin amaute khatlekhat in, “A taktakin i sanggampa tawh
    kisai-in eite i mawh hi. Amah in eite kiangah hong thum napi-in eite in a thu i ngaihloh ciangin
    amah a lungkhamna i mu hi. Tua thu hangin hih bang lungkhamna eite tungah hong tung hi,” kici uh
    hi. </para>
  <para style="p">
    <verse number="22" style="v" />Reuben in amaute dawng a, “Tangvalpa tungah khial kei un, ci-in
    note tungah hong gen hilo ka hi hiam? Ahih hangin ka thu nong mang kei uh hi. Tua ahih ciangin
    tu-in ama sihna thaman eite' tungah hong tung ahi hi,” a ci hi. </para>
  <para style="p">
    <verse number="23" style="v" />Amaute' kikalah kamphen khat om ahih manin Josef in amau' paute a
    tellam amaute in theilo uh hi. </para>
  <para style="p">
    <verse number="24" style="v" />Tua ciangin amaute' kiang panin Josef kihei-in a kap sim hi. Tua
    ciangin amaute kiangah hong paikikin amaute hopih hi. Amah in amau' kiang panin Simeon la-in
    amau' muhna-ah amah a hen hi. </para>
  <para style="p">
    <verse number="25" style="v" />Amau' ipte antang tawh dipsakin, a van sung uhah amau' sum ciat
    koih kikin, lampi-a a nek ding uh an a piakna ding Josef in thu a pia hi. Tua bangmahin amau-a'
    dingin kihihsak hi. </para>
  <para style="p">
    <verse number="26" style="v" />Tua ciangin amaute in a late uh antang suanin a paikhia uh hi. </para>
  <para style="p">
    <verse number="27" style="v" />Amaute khat in a giahna panun a la gan-an pia dingin a van a suah
    leh, a van gongah a sum mu hi. </para>
  <para style="p">
    <verse number="28" style="v" />Amah in a sanggamte kiangah, “Ka sum kikoih kik hi. Hih lai-ah ka
    van gongah na om!” a ci hi. Hih thu hangin amaute lungsi uh a, lingin amaute khatlekhat ki-en uh
    a, “Pasian in eite hih bangin hong bawl a bangci thu ahi hiam?” a ci uh hi. </para>
  <para style="p">
    <verse number="29" style="v" />Kanaan gamah a pa uh Jakob kiang a tun' uh ciangin, amaute' tunga
    thupiang khempeuh gen uh a, </para>
  <para style="p">
    <verse number="30" style="v" />“Mipa, tua gam topa kote' tungah hong khauh pau-in, tua gam
    thukanin kote hong ngaihsun hi. </para>
  <para style="p">
    <verse number="31" style="v" />Ahih hangin kote in ama kiangah, ‘Kote thuman mi ka hi uh a, kote
    thukan ka hi kei uh hi. </para>
  <para style="p">
    <verse number="32" style="v" />Kote pen ka pa uh' tapa, sanggam pasal sawmlenih ka hi uh hi.
    Khat pen om nawnlo a, tu laitakin a moipen Kanaan gamah ka pa uh tawh om hi,’ ka ci uh hi. </para>
  <para style="p">
    <verse number="33" style="v" />Tua ciangin tua gam topa in kote kiangah, ‘Note thuman mi na
    hihna uh hih tawh ka thei ding hi: Na sanggamte uh khat kei kiangah nusia un la, na innkuan
    gilkialte-a' dingin antang la un la, ciahkik un. </para>
  <para style="p">
    <verse number="34" style="v" />Na sanggam moi pen uh kei kiangah hong paipih un. Tua hi leh note
    thukan hiloin thuman mi na hihna uh ka thei ding a, note kiangah na sanggampa uh hong khahin,
    hih gam sungah omin na na sem thei ding uh hi,’ hong ci hi,” ci-in a gen uh hi. </para>
  <para style="p">
    <verse number="35" style="v" />Amau' vante a suah ciangun, a milipun a sumte uh a van sung ciat
    uhah na om hi. Amaute leh a pa un amaute' sum kihente a muh uh ciangin, lungkham uh hi. </para>
  <para style="p">
    <verse number="36" style="v" />A pa uh Jakob in amaute kiangah, “Ka tate tawh kei nong kikhensak
    zo uh hi: Josef om nawnlo, Simeon om nawnlo, tu-in note in Benjamin na la ding uh hi. Hihte
    khempeuh kei' tungah hong tung khin hi,” a ci hi. </para>
  <para style="p">
    <verse number="37" style="v" />Tua ciangin Reuben in a pa kiangah, “Na kiangah amah kong paipih
    kik kei leh ka tapa nihte that in. Kei hong ap in, nang kiangah amah kong ciahpih kik ding hi,”
    a ci hi. </para>
  <para style="p">
    <verse number="38" style="v" />Ahih hangin amah in, “A sanggampa si a, amah bek om ahih manin ka
    tapa in note hong zuisuklo ding hi. Note' paina ding na khualzinna uhah ama tungah siatna tung
    kha zenzen leh, khangham khit nungin dahlua-in ka si ding hi,” a ci hi. </para>
  <chapter number="43" style="c" />
  <para style="p">
    <verse number="1" style="v" />Tu-in gam sungah kialpi hong nasia semsem hi. </para>
  <para style="p">
    <verse number="2" style="v" />Egypt gam panin a puak uh antang amaute in a gaih khit uh ciangin,
    a pa un amaute kiangah, “Paikik un la, eite-a' ding an tawmkhat va lei un,” a ci hi. </para>
  <para style="p">
    <verse number="3" style="v" />Ahih hangin Judah in ama kiangah, “Mipa in thupi takin kote hong
    hilhkhol a, ‘Na sanggampa uh tawh nong ton kei uh leh ka mai na mu kei ding uh hi,’ hong ci hi. </para>
  <para style="p">
    <verse number="4" style="v" />Ka sanggampa uh hong zuisak lecin kote paisukin nang-a' ding an ka
    va lei ding uh hi. </para>
  <para style="p">
    <verse number="5" style="v" />Ahih hangin amah nong zuihsak kei leh kote ka paisuk kei ding uh
    hi. Bang hang hiam cih leh mipa in kote kiangah, ‘Na sanggampa uh tawh nong ton kei uh leh ka
    mai na mu kei ding uh hi,’ hong ci hi,” a ci hi. </para>
  <para style="p">
    <verse number="6" style="v" />Israel in, “Mipa kiangah sanggam dang khat nei ung, ci-in genin
    bang hangin kei hong hici bawlsiat na hi uh hiam?” a ci hi. </para>
  <para style="p">
    <verse number="7" style="v" />Amaute in dawngin, “Mipa in kote' thu leh ka sanggamte uh thu
    limtakin hong dong a, ‘Na pa uh a nungta lai hiam? Sanggam dang na nei uh hiam?’ hong ci hi.
    Hong dotnate ka dawn'na-un ama kiangah a gen ka hi uh hi. ‘Na sanggampa uh hong tonpih suk un,’
    amah in hong cih ding lam kote in bangci theihkholh ding ka hi uh hiam?” a ci uh hi. </para>
  <para style="p">
    <verse number="8" style="v" />Judah in a pa Israel kiangah, “Tangvalpa hong zuisak in; nang leh
    kote leh i tate siloin i nuntak theihna dingin kote ka va pai ding uh hi. </para>
  <para style="p">
    <verse number="9" style="v" />Kei pen ama-a' dingin a kikham ka hi ding a, kei' khutsung panin
    amah nong kal ding hi. Keimah in nang kiangah amah hong ciahpihkik loin na mai-ah kong koihkik
    kei leh, tua mawhna kei hong thuaksak tawntung in. </para>
  <para style="p">
    <verse number="10" style="v" />Bang hang hiam cih leh zekailo hi lehang tu-in nihvei i tungkik
    khinta ding hi,” a ci hi. </para>
  <para style="p">
    <verse number="11" style="v" />Tua ciangin a pa uh Israel in amaute kiangah, “A tuaci bang ding
    ahih leh hih bangin gamta un: Gamsunga singgah limci pente pua un la, mipa' tungah letsongin
    lingsi tawm, khuaizu tawm, singnai, myrrh paknamtui, pistakhio gah, leh almond gahte puak suk
    un. </para>
  <para style="p">
    <verse number="12" style="v" />Na sum uh a zah nih pua un. Na van gong uhah a kikoihkik sumte
    puakik un, a kikhial hi khading hi. </para>
  <para style="p">
    <verse number="13" style="v" />Na sanggampa uh zong samin ding un la, mipa kiangah paikik un. </para>
  <para style="p">
    <verse number="14" style="v" />Amah in na sanggampa uh leh Benjamin hong ciahsak kik theihna
    dingin Vanglian Pasian in mipa' mai-ah note hehpihna hong pia ta hen. Ka tate tawh ka kikhen leh
    a kikhen ka hi ding hi,” a ci hi. </para>
  <para style="p">
    <verse number="15" style="v" />Tua ahih ciangin amaute in letsong la-in, sum a zah nih pua-in,
    Benjamin zong tonpih uh hi. Amaute dingin Egypt-ah paisuk uh a, Josef' mai-ah a ding uh hi. </para>
  <para style="p">
    <verse number="16" style="v" />Josef in amaute tawh Benjamin a muh ciangin, amah in a innsung
    nasempa' kiangah, “Mite inn sungah paipih in la, gan khat go-in bawl in. Bang hang hiam cih leh
    hih mite in sun ciangin kei tawh an ne ding uh hi,” a ci hi. </para>
  <para style="p">
    <verse number="17" style="v" />Josef' sawl bangin mipa in sem a, Josef' inn-ah mite paipih hi. </para>
  <para style="p">
    <verse number="18" style="v" />Josef' inn-ah kipaipih ahih manin lau uh a, amaute in, “Eite
    sila-in hong bawlin i late a mat theihna ding, eite' tungah thu hong zongin eite hong hih
    theihna dingin, a masa lai-a i van sunga sum kikoihte' hangin eite hong kipaipih hi,” a ci uh
    hi. </para>
  <para style="p">
    <verse number="19" style="v" />Tua ahih ciangin Josef' innsung nasempa' kiangah amaute paito uh
    a, inn kongkhakah amah tawh kiho-in, </para>
  <para style="p">
    <verse number="20" style="v" />“Aw, topa aw, anlei dingin khatvei kong pai uh hi. </para>
  <para style="p">
    <verse number="21" style="v" />Ka giahna mun uh ka tun' uh ciangin ka vante uh ka hong uh a, ka
    sumte uh a cingin ka van sung ciat uhah na omkik hi. Tua ahih ciangin kote in tua sumte kong
    puakik uh a, </para>
  <para style="p">
    <verse number="22" style="v" />an leina dingin sum dang zong kong pua thuah uh hi. Ka van sung
    uhah kua in sum koih ahi hiam ka thei kei uh hi,” a ci uh hi. </para>
  <para style="p">
    <verse number="23" style="v" />Amah in dawng a, “Nuam takin om un la lau kei un. Na Pasian uh,
    note' pa' Pasian in note-a' dingin na van sung uhah sum koih hi ding hi. Keimah in note' sum a
    cingin ka ngah khin hi,” a ci hi. Tua ciangin amah in amaute' kiangah Simeon paikhiatpih hi. </para>
  <para style="p">
    <verse number="24" style="v" />Mipa in Josef' inn-ah amaute paipihin, amaute tui pia-in, amaute
    in a khe uh sil khinin, amah in amaute' late gan-an a piak khit ciangin, </para>
  <para style="p">
    <verse number="25" style="v" />amaute in tua lai-ah Josef tawh an ne ding uh ci-in za uh ahih
    manin sunin Josef hong pai ciangin a piak ding uh letsong bawlkhol uh hi. </para>
  <para style="p">
    <verse number="26" style="v" />Inn-ah Josef hong pai ciangin amau' puak letsongte innsung ama
    kiangah paipih uh a, ama mai leilakah kun uh hi. </para>
  <para style="p">
    <verse number="27" style="v" />Amah in amau' omzia dong a, “Na gen uh puteek, na pa uh a dam
    hiam? Amah a nungta lai hiam?” na ci hi. </para>
  <para style="p">
    <verse number="28" style="v" />Amaute in, “Nangma nasem ka pa uh dam hi. Amah nungta lai hi,” a
    ci uh hi. Amaute in a lu uh kun uh a, zahtakna a bawl uh hi. </para>
  <para style="p">
    <verse number="29" style="v" />Amah khuadak to a, a nu' tapa Benjamin mu a, “Hihpa, kei kianga
    nong gen uh na sanggam moi pen uh ahi hiam? Pasian in nang hong hehpih hen, ka ta!” a ci hi. </para>
  <para style="p">
    <verse number="30" style="v" />Tua ciangin a lungsimah a sanggampa ngai lua ahih manin Josef
    manlangin paikhia a, a kahna ding mun a zong hi. Amah a inndei sungah pai-in tua lai-ah va kap
    sim hi. </para>
  <para style="p">
    <verse number="31" style="v" />Tua ciangin amah in a mai phiatin hong paikhia hi. Amah ki-ip
    tawmin, “An hong pia un,” a ci hi. </para>
  <para style="p">
    <verse number="32" style="v" />Amaute in Josef amah guakin nesakin, amaute a tuam mahin nesak a,
    amah tawh a ne Egypt mite in a tuam mahin ne uh hi. Bang hang hiam cih leh Egypt mite in Hebru
    mite tawh an nekhawm lo uh hi. Tua banga nekkhawm ding pen Egypt mite-a' dingin a kihhuai ahi
    hi. </para>
  <para style="p">
    <verse number="33" style="v" />Ama mai-ah amaute a suakmasa a suah hun tawh kizui leh a moipen a
    khangnona tawh kizui-in tu uh hi. Lamdangsakna tawh amaute khatlekhat ki-en uh hi. </para>
  <para style="p">
    <verse number="34" style="v" />Josef' sabuai tung panin amau' tanh ciat kipia-in, ahih hangin
    Benjamin' tanh pen amaute-a' zah nga pha hi. Tua ahih ciangin amaute in an ne tui dawnin amah
    tawh lungdam uh hi. </para>
  <chapter number="44" style="c" />
  <para style="p">
    <verse number="1" style="v" />Tua ciangin amah in a innsung nasempa thu pia a, “Hih mite' van
    sungah amau' puakzawh zahzah an guang in la, amau' sum ciat a van gong ciat uhah koih in. </para>
  <para style="p">
    <verse number="2" style="v" />Ka ngun hai pen an leina dinga a sum tawh a moipen' van gongah
    koihsak in,” a ci hi. Amah in Josef' gen bangin a hih hi. </para>
  <para style="p">
    <verse number="3" style="v" />Zingsang khuavak phetin a late uh tawh mite kisawlkhia hi. </para>
  <para style="p">
    <verse number="4" style="v" />Amaute a pai khit, ahih hangin khuapi panin a nai lai-in, Josef in
    ama innsung nasempa kiangah, “Kithawi in la, mite va delh in. Amaute na phak ciangin amaute
    kiangah, ‘Bang hangin a hoih pen a sia tawh hong thuk na hi uh hiam? Bang hangin ka topa' ngun
    hai gu na hi uh hiam? </para>
  <para style="p">
    <verse number="5" style="v" />Ka topa in hih hai sung panin dawnin, hih tawh amah in thu thei
    hilo ahi hiam? Hih bangin na gamtat manun na khial uh hi,’ va ci in,” a ci hi. </para>
  <para style="p">
    <verse number="6" style="v" />Amah in amaute a phak ciangin amaute kiangah hih thute a gen hi. </para>
  <para style="p">
    <verse number="7" style="v" />Amaute in ama kiangah, “Bang hangin ka topa in thu hih bang hong
    gen na hi hiam? Na nasemte, tua banga gamta ding hi dek peuhmah lo hi. </para>
  <para style="p">
    <verse number="8" style="v" />En in, ka van gong uha ka muh uh sumte, Kanaan gam panin nang
    kiangah kong puak kik uh hi. Tua ahih teh na topa' inn panin ngun hita leh kham hita leh bangci
    guk ding ka hi uh hiam? </para>
  <para style="p">
    <verse number="9" style="v" />Na nasemte' sung pan tua hai a kimuhna penpen kithat hen; kote
    zong ka topa' sila ka hi ding uh hi,” a ci uh hi. </para>
  <para style="p">
    <verse number="10" style="v" />Amah in, “Na cih bang uh hi ta hen: A kimuhna penpenpa ka sila hi
    ding a, no a dangteng mawh na baang kei ding uh hi,” a ci hi. </para>
  <para style="p">
    <verse number="11" style="v" />Tua ciangin a milipin a van uh leilakah ngasuk uh a, a milipin a
    van uh suah hi. </para>
  <para style="p">
    <verse number="12" style="v" />Amah in zong a, a hampen panin kipanin a moipen tawh tawp a,
    Benjamin' van sungah a hai kimu hi. </para>
  <para style="p">
    <verse number="13" style="v" />Tua ciangin amaute in a puan uh balkekin, a late uh a van suan
    ciatin, khuapi-ah hong kileh kik uh hi. </para>
  <para style="p">
    <verse number="14" style="v" />Judah leh a sanggamte, Josef' inn-ah a tun' ciangin, amah tua lai
    mahah na omlai hi. Ama mai leilakah amaute kun uh hi. </para>
  <para style="p">
    <verse number="15" style="v" />Josef in amaute kiangah, “Note' gamtatna a bangci gamtat ahi
    hiam? Kei bang ahi mi in thu ka theihna theilo na hi uh hiam?” na ci hi. </para>
  <para style="p">
    <verse number="16" style="v" />Judah in, “Ka topa tungah hong bangci gen ding ka hi uh hiam?
    Bang thu gen ding ka hi uh hiam? Tua ahih kei leh ko bangci kiphel theih ding ka hi uh hiam?
    Pasian in na nasemte' mawhna mukhia hi. En in, kote leh hai a kimuhnapa zong, ka topa' sila ka
    hi uh hi,” a ci hi. </para>
  <para style="p">
    <verse number="17" style="v" />Ahih hangin amah in, “Tua bangin hi deklo ding hi. Hai a kimuhna
    mipa bek ka sila hi ding hi. No a dangte ahih leh, na pa' kiang uhah nuamtakin ciah un,” a ci
    hi. </para>
  <para style="p">
    <verse number="18" style="v" />Tua ciangin ama kiangah Judah hong paito-in, “Ka topa aw, hong
    thum ing. Na nasempa, nang tungah kam khat thu hong gensak in la, na nasempa tungah na hehna
    hong sosak kei in. Bang hang hiam cih leh nang pen Faro mahmah tawh a kibang na hi hi. </para>
  <para style="p">
    <verse number="19" style="v" />Ka topa in a nasemte nong dong a, ‘Pa hita leh sanggam pasal dang
    hita leh na nei uh hiam?’ nong ci hi. </para>
  <para style="p">
    <verse number="20" style="v" />Kote in ka topa uh kiangah, ‘Kote in a teek pa khat leh a teek
    zawhin a neih sanggam pasal moilai khat ka nei uh hi. Ama sanggampa si a, a nu' tate sung pan
    amah bek omlai hi. A pa in amah it mahmah hi,’ kong ci uh hi. </para>
  <para style="p">
    <verse number="21" style="v" />Tua ciangin nangmah in na nasemte kiangah, ‘Ka mit tawh amah ka
    muh theihna dingin kei kiangah amah hong tonpih suk un,’ nong ci hi. </para>
  <para style="p">
    <verse number="22" style="v" />Kote in ka topa uh kiangah, ‘Tangvalpa in a pa nusia theilo ding
    hi. Bang hang hiam cih leh a pa nusia leh a pa si ding hi,’ kong ci uh hi. </para>
  <para style="p">
    <verse number="23" style="v" />Tua ciangin nangmah in na nasemte kiangah, ‘Note tawh na sanggam
    uh a moipen hong paisuk khop kei leh ka mai nong mu nawn kei ding uh hi,’ nong ci hi. </para>
  <para style="p">
    <verse number="24" style="v" />“Tua ahih ciangin na nasem ka pa uh kiangah ka ciahkik uh ciangin
    ka topa' thugente ama kiangah ka gen uh hi. </para>
  <para style="p">
    <verse number="25" style="v" />Ka pa un, ‘Paikikin eite-a' ding an tawm va lei un,’ hong cih
    ciangin </para>
  <para style="p">
    <verse number="26" style="v" />kote in, ‘Ka paisuk kei ding uh hi. Ka sanggam moipen uh ko tawh
    hong paikhawm leh ka paisuk bek ding uh hi. Bang hang hiam cih leh ka sanggam moipen uh ko tawh
    hong pai kei leh mipa' mai ka mu kei ding uh hi,’ ka ci uh hi. </para>
  <para style="p">
    <verse number="27" style="v" />Tua ciangin na nasem ka pa un kote kiangah, ‘Ka zi in kei tawh
    tapa nih a neih na thei uh hi. </para>
  <para style="p">
    <verse number="28" style="v" />Khat in kei hong nusia khin a, amah kibalzan khin taktak hi, ka
    ci hi. Tua huna kipan amah ka mu nawn kei hi. </para>
  <para style="p">
    <verse number="29" style="v" />Hih a khat zong kei kiang panin na lak uh a, ama tungah siatna a
    tun' leh, dahna tawh ka sam kangte Leinuai-ah na paipih suk ding uh hi,’ hong ci hi. </para>
  <para style="p">
    <verse number="30" style="v" />“Tua ahih ciangin tu-in, na nasem ka pa uh kiangah ka ciah uh
    ciangin, tangvalpa kote tawh hong ciah kei leh, ama lungsim khempeuh tangvalpa' tungah om ahih
    manin, </para>
  <para style="p">
    <verse number="31" style="v" />kote tawh tangvalpa a ciahlohna a muh ciangin amah si ding hi. Na
    nasemte in na nasem ka pa uh' sam kangte dahna tawh Leinuai-ah ka paipih ding uh hi. </para>
  <para style="p">
    <verse number="32" style="v" />Bang hang hiam cih leh na nasem keimah pen tangvalpa-a' dingin ka
    pa' tungah a kikham ka hi a, ‘Nang kiangah amah kong ciahpih kik kei leh tua mawhsakna nangma
    muhna-ah ka nuntak tawntungin ka thuak ding hi,’ ka ci hi. </para>
  <para style="p">
    <verse number="33" style="v" />Tua ahih ciangin tu-in kong thum hi. Ka topa' sila dingin
    tangvalpa' tangin na nasempa hong omsak in la, a sanggamte tawh tangvalpa ciahkik sak in. </para>
  <para style="p">
    <verse number="34" style="v" />Bang hang hiam cih leh tangvalpa kei tawh hong ton kei leh ka pa
    kiangah bangci ciahkik thei ding ka hi hiam? Ka pa' tungah a tung ding siatna ka thuakzo kei
    ding hi,” a ci hi. </para>
  <chapter number="45" style="c" />
  <para style="p">
    <verse number="1" style="v" />Tua ciangin ama kianga dingte khempeuh' mai-ah Josef ki-ipzo
    nawnlo a, “Ka kiang panin mi khempeuh paikhia un,” ci-in a kiko hi. Tua ahih manin Josef a
    sanggamte tungah amah a kipulak ciangin kuamah dang omlo hi. </para>
  <para style="p">
    <verse number="2" style="v" />Amah a gingin kapkhia ahih manin Egypt mite in za a, Faro'
    innkuante in zong za uh hi. </para>
  <para style="p">
    <verse number="3" style="v" />Josef in a sanggamte kiangah, “Kei, Josef ka hi hi. I pa a nungta
    lai hiam?” a ci hi. Ahih hangin a sanggamte maizum uh ahih manin amah dawng theilo uh hi. </para>
  <para style="p">
    <verse number="4" style="v" />Tua ahih ciangin Josef in a sanggamte kiangah, “Ka nai-ah hong pai
    un, hong thum ing,” a ci hi. Amaute a nai-ah hong pai uh hi. Amah in, “Kei pen Egypt-ah nong
    zuak uh na sanggampa uh Josef ka hi hi. </para>
  <para style="p">
    <verse number="5" style="v" />Hih lai-ah kei nong zuak manun tu-in lungkham kei un. Nomau tungah
    kiheh tawm kei un. Bang hang hiam cih leh nuntakna a hu dingin note' mai-ah Pasian in kei hong
    sawl hi. </para>
  <para style="p">
    <verse number="6" style="v" />Bang hang hiam cih leh gam sungah kum nih sung kialpi tungzo hi.
    Lo khawhloh, an lakloh ding kum nga omlai hi. </para>
  <para style="p">
    <verse number="7" style="v" />Note-a' dingin leitungah a omlai mi a hingsak ding leh note-a'
    dingin a suakta mi tampi a kem dingin note' mai-ah Pasian in kei hong sawl hi. </para>
  <para style="p">
    <verse number="8" style="v" />Tua ahih ciangin hih lai-ah a hong sawl mi pen note na hi kei uh
    a, Pasian ahi hi. Amah in Faro' khutnuai-ah a ulian penin kei hong bawlin, ama innsung khempeuh'
    topa leh Egypt gam khempeuh a ukpa-in kei hong bawlkhin hi. </para>
  <para style="p">
    <verse number="9" style="v" />“Manlangin i pa kiangah va ciahto un la ama kiangah, ‘Na tapa
    Josef in hih bangin ci hi: Pasian in Egypt gam khempeuh' topa-in kei hong bawl khin hi. Ka
    kiangah hong paisuk hen, zekai kei hen. </para>
  <para style="p">
    <verse number="10" style="v" />Goshen leitangah na teng ding a, nang leh na tate' tate leh na
    tuuhonte leh na bawnghonte leh na neih khempeuh tawh, nang pen kei tawh a kinai-in na om ding
    hi. </para>
  <para style="p">
    <verse number="11" style="v" />Hong tung ding kialpi kum nga omlai ahih manin tua lai-ah nang
    kong vak ding hi. Tua hi kei leh nang leh na innkuanpihte leh na neih khempeuh in zawn'na na
    ngah ding uh hi, ci hi,’ va ci un. </para>
  <para style="p">
    <verse number="12" style="v" />“Note' kianga thu hong gen pen keima kam ahihna tu-in note' mitin
    nong mu uh a, ka sanggampa Benjamin' mit in zong hong mu hi. </para>
  <para style="p">
    <verse number="13" style="v" />Egypt-ah keima liatna khempeuh leh note' muhsa khempeuh, i pa'
    kiangah na gen ding uh hi. Manlang un la, hih lai-ah i pa hong paipih suk un,” a ci hi. </para>
  <para style="p">
    <verse number="14" style="v" />Tua ciangin a sanggampa Benjamin ngawng kawi-in a kap hi.
    Benjamin in zong amah ngawng kawi-in a kap hi. </para>
  <para style="p">
    <verse number="15" style="v" />Tua ciangin a kah kawmin a sanggamte khempeuh ngawng kawi-in a
    nam hi. Tua khit ciangin a sanggamte in amah hopih uh hi. </para>
  <para style="p">
    <verse number="16" style="v" />“Josef' sanggamte hong pai,” cihna thu Faro' inn sungah a kizak
    ciangin, tua thu in Faro leh a nasemte lungdamsak mahmah hi. </para>
  <para style="p">
    <verse number="17" style="v" />Faro in Josef kiangah, “Na sanggamte kiangah, ‘Hih bangin gamta
    un: Na ganhingte uh van suan un la, Kanaan gamah ciahkik un. </para>
  <para style="p">
    <verse number="18" style="v" />I pa leh na innkuanpihte uh va la un la, kei kiangah hong pai un.
    Egypt gam a hoihpen mun note kong pia ding a, note in gam hoih sunga piangte na ne ding uh hi,’
    ci in. </para>
  <para style="p">
    <verse number="19" style="v" />Amaute zong thu pia in la, ‘Hih bangin gamta un: Na tate leh na
    zite uh-a' dingin Egypt panin leeng la un la, i pa hong paipih un. </para>
  <para style="p">
    <verse number="20" style="v" />Egypt gam khempeuh a hoih penna nomau-a' ahih ciangin na vante uh
    ngaihsutin nei kei un,’ ci in,” a ci hi. </para>
  <para style="p">
    <verse number="21" style="v" />Israel' tapate tua bangmahin gamta uh hi. Josef in Faro' thupiak
    mah bangin amaute leeng pia a, lampi-a a nek ding uh an zong a pia hi. </para>
  <para style="p">
    <verse number="22" style="v" />Amah in amaute khempeuh tungah puan hoih silh khat ciat a pia hi.
    Ahih hangin Benjamin' tungah ngun shekel za thum leh puan hoih silh nga a pia hi. </para>
  <para style="p">
    <verse number="23" style="v" />Amah in a pa kiangah a nuai-ate a khak hi: Egypt na hoihte a pua
    la sawm; antang, anlum, leh lampi-a a pa' nek ding an a pua lapi sawm a puak hi. </para>
  <para style="p">
    <verse number="24" style="v" />Tua ciangin amah in a sanggamte sawlkhia a, amaute a paikhiat
    ciangin amah in amaute kiangah, “Lampi-ah kitawng kei un,” a ci hi. </para>
  <para style="p">
    <verse number="25" style="v" />Tua ahih ciangin amaute Egypt panin paito uh a, a pa uh Jakob
    kiang Kanaan gamah ciah uh hi. </para>
  <para style="p">
    <verse number="26" style="v" />Amaute in ama kiangah, “Josef nungta lai a, amah pen Egypt gam
    khempeuh a ukpa na hi hi,” hong ci uh hi. Amah in amaute' thugen umlo ahih ciangin a lung si hi. </para>
  <para style="p">
    <verse number="27" style="v" />Ahih hangin amaute' tunga Josef' gen kammalte ama kiangah a gen
    ciang leh Josef in amah puakna dinga a khak leengte a muh ciangin, a pa uh Jakob' lungsim
    hingkik hi. </para>
  <para style="p">
    <verse number="28" style="v" />Israel in, “Phazo hi. Ka tapa Josef nungta lai hi. Ka sih ma-in
    pai-in amah ka mu ding hi,” a ci hi. </para>
  <chapter number="46" style="c" />
  <para style="p">
    <verse number="1" style="v" />Tua ahih ciangin Israel, a neih khempeuh tawh a khuazin kipanin
    Beersheba tung a, a pa Isaac' Pasian tungah biakpiakna a bawl hi. </para>
  <para style="p">
    <verse number="2" style="v" />Pasian in Israel tungah zanin thu gen a, “Jakob, Jakob,” ci hi.
    Amah in, “Hiah om ing,” ci hi. </para>
  <para style="p">
    <verse number="3" style="v" />Tua ciangin amah in, “Kei pen na pa' Pasian ahi, Pasian ka hi hi.
    Egypt-ah paisuk ding lau kei in. Bang hang hiam cih leh minam lian khatin tua lai-ah nang kong
    bawl ding hi. </para>
  <para style="p">
    <verse number="4" style="v" />Egypt-ah nang tawh kong paisuk ding a, tua ciangin zong keimah in
    nang kong paipihto kik ding hi. Josef' khutsungah na si ding hi,” a ci hi. </para>
  <para style="p">
    <verse number="5" style="v" />Tua ciangin Beersheba panin Jakob dingkhia hi. Israel' tapate in a
    pa uh Jakob, a tate uh, leh a zite uh, amah puakna dinga Faro in a khak leeng sungah a pua uh
    hi. </para>
  <para style="p">
    <verse number="6" style="v" />Amaute in zong Kanaan gam sunga a lam uh a ganhingte uh leh a nate
    uh la-in, Jakob leh ama suanlekhakte ahi, </para>
  <para style="p">
    <verse number="7" style="v" />a tapate, ama tapate' tapate, a tanute, a tapate' tanute tawh
    Egypt-ah a pai uh hi. Amah in a suanlekhakte khempeuh Egypt-ah a paipih hi. </para>
  <para style="p">
    <verse number="8" style="v" />Tu-in hihte pen Israel' suanlekhak, Egypt-ah a pai Jakob leh a
    tate' min ahi hi. Jakob' ta u pen Reuben </para>
  <para style="p">
    <verse number="9" style="v" />leh Reuben' tapate: Hanok, Pallu, Hezron, leh Karmi ahi hi. </para>
  <para style="p">
    <verse number="10" style="v" />Simeon' tapate: Jemuel, Jamin, Ohad, Jakhin, Zohar, leh Kanaan
    numei' tapa Shaul ahi hi. </para>
  <para style="p">
    <verse number="11" style="v" />Levi' tapate: Gershon, Kohath, leh Merari ahi hi. </para>
  <para style="p">
    <verse number="12" style="v" />Judah' tapate: Er, Onan, Shelah, Perez, leh Zerah ahi hi. (Ahih
    hangin Er leh Onan Kanaan gamah si hi.) Perez' tapate: Hezron leh Hamul ahi hi. </para>
  <para style="p">
    <verse number="13" style="v" />Issakhar' tapate: Tola, Puvah, Job, leh Shimron ahi hi. </para>
  <para style="p">
    <verse number="14" style="v" />Zebulun' tapate: Sered, Elon, leh Jahleel ahi hi. </para>
  <para style="p">
    <verse number="15" style="v" />(Hihte pen Paddanaram-ah Leah tawh a neih Jakob' suante hi a, a
    tanu Dinah tawh zong ahi hi. Numei leh pasal a vekpi-in sawmthumlethum ahi hi.) </para>
  <para style="p">
    <verse number="16" style="v" />Gad' tapate: Zifion, Haggi, Shuni, Ezbon, Eri, Arodi, leh Areli
    ahi hi. </para>
  <para style="p">
    <verse number="17" style="v" />Asher' tapate: Imnah, Ishvah, Ishvi, Beriah, leh a sanggamnu uh
    Serah ahi hi. Beriah' tapate: Heber leh Malkhiel ahi hi. </para>
  <para style="p">
    <verse number="18" style="v" />(Hihte pen Laban in a tanu Leah tungah a piak Zilpah' tapate ahi
    hi. Amah in Jakob tawh hihte nei a, mi sawmleguk ahi hi.) </para>
  <para style="p">
    <verse number="19" style="v" />Jakob' zi Rachel' tapate: Josef leh Benjamin ahi hi. </para>
  <para style="p">
    <verse number="20" style="v" />Josef in Egypt gamah On khua siampipa Potifera' tanu Asenath tawh
    Manasseh leh Efraim nei hi. </para>
  <para style="p">
    <verse number="21" style="v" />Benjamin' tapate: Bela, Bekher, Ashbel, Gera, Naaman, Ehi, Rosh,
    Muppim, Huppim, leh Ard ahi hi. </para>
  <para style="p">
    <verse number="22" style="v" />(Hihte pen Rachel tawh a neih Jakob' suante hi a, a vekpi-in mi
    sawmleli ahi hi.) </para>
  <para style="p">
    <verse number="23" style="v" />Dan' tapa Hushim ahi hi. </para>
  <para style="p">
    <verse number="24" style="v" />Naftali' tapate: Jahzeel, Guni, Jezer, leh Shillem ahi hi. </para>
  <para style="p">
    <verse number="25" style="v" />(Hihte pen Laban in a tanu Rachel' tungah a piak Bilhah in Jakob
    tawh a neih tapate hi a, a vekpi-in mi sagih ahi hi.) </para>
  <para style="p">
    <verse number="26" style="v" />Egypt gamah a pai Jakob-a' ahi ama suanlekhak, Jakob' tate' zite
    a kisim loin, a vekpi-in mi sawmgukleguk ahi hi. </para>
  <para style="p">
    <verse number="27" style="v" />Josef in Egypt gamah a neih a tapate nih ahi hi. Egypt gamah a
    pai Jakob' innkuan khempeuh sawmsagih ahi hi. </para>
  <para style="p">
    <verse number="28" style="v" />Jakob in ama mai Goshen-ah amah lam a lak dingin Josef kiangah
    Judah ma sawl hi. Amaute Goshen gamah hong pai uh hi. </para>
  <para style="p">
    <verse number="29" style="v" />Tua ciangin Josef in a leengte kithawi sakin Goshen-ah a pa
    Israel a dawn dingin a paito hi. A pa a muh phetin ngawng kawi-in tawlkhat sung a kap hi. </para>
  <para style="p">
    <verse number="30" style="v" />Israel in Josef kiangah, “Na maitang mu khinin nang na nuntak lai
    thei ka hih manin tu-in ka si zongin phamawh nawnlo hi,” a ci hi. </para>
  <para style="p">
    <verse number="31" style="v" />Josef in a sanggamte leh a pa' innkuanpihte kiangah, “Kei
    paito-in Faro' kiangah ka va gen ding a, ama tungah, ‘Kanaan gama om ka sanggamte leh ka pa'
    innkuanpihte kei kiangah hong pai hi. </para>
  <para style="p">
    <verse number="32" style="v" />Amaute pen tuucing ahih manin gan kemte ahi uh hi. Amaute in a
    tuuhonte uh leh a bawnghonte uh leh a neih khempeuh uh hong paipih uh hi,’ ka va ci ding hi. </para>
  <para style="p">
    <verse number="33" style="v" />Faro in note hong samin note kiangah, ‘Na nasep uh bang ahi
    hiam?’ hong cih ciangin, </para>
  <para style="p">
    <verse number="34" style="v" />Goshen leitangah na ten' theihna dingun note in, ‘Kote hita leh
    ka pate uh hita leh ko na nasemte pen ka neu lai uha kipan tuhun dongin gankemte ka hi uh hi,’
    na ci ding uh hi. Bang hang hiam cih leh Egypt mite-a' dingin tuucing peuhmah a kihhuai ahi hi,”
    a ci hi. </para>
  <chapter number="47" style="c" />
  <para style="p">
    <verse number="1" style="v" />Tua ahih ciangin Josef pai-in Faro' kiangah, “Ka pa leh ka
    sanggamte a tuuhon uh leh a bawnghon uh leh a neih khempeuh uh tawh Kanaan gam panin hong pai uh
    a, amaute tu-in Goshen gamah om uh hi,” ci-in a gen hi. </para>
  <para style="p">
    <verse number="2" style="v" />A sanggamte' lak panin amah in mi nga la-in Faro' kiangah va
    paipih hi. </para>
  <para style="p">
    <verse number="3" style="v" />Faro in a sanggamte kiangah, “Na nasep uh bang ahi hiam?” na ci
    hi. Amaute in Faro' kiangah, “Ka pate uh mah bangin na nasem kote pen gankemte ka hi uh hi,” a
    ci uh hi. </para>
  <para style="p">
    <verse number="4" style="v" />Amaute in Faro kiangah, “Hih gamah tawlkhat a om dingin kong pai
    uh hi. Bang hang hiam cih leh Kanaan gamah kialpi nasia lua ahih manin tua lai-ah na nasemte'
    tuuhonte-a' ding lonona om nawnlo hi. Tu-in kong thum uh hi. Goshen gamah na nasemte hong
    tengsak in,” a ci uh hi. </para>
  <para style="p">
    <verse number="5" style="v" />Tua ciangin Faro in Josef kiangah, “Na pa leh na sanggamte na
    kiangah hong tung khin hi. </para>
  <para style="p">
    <verse number="6" style="v" />Egypt leitang khempeuh nangma thu ahi hi. Na pa leh na sanggamte
    lei hoihna penah tengsak in. Goshen leitangah amaute tengsak in. Amaute' lakah a hih thei mi na
    muh leh ka ganhingte a kem dingin koih in,” a ci hi. </para>
  <para style="p">
    <verse number="7" style="v" />Tua ciangin Josef in a pa Jakob tumpihin Faro' mai-ah koih a,
    Jakob in Faro thupha a pia hi. </para>
  <para style="p">
    <verse number="8" style="v" />Faro in Jakob kiangah, “Na nuntak kum bangzah pha ta ahi hiam?” na
    ci hi. </para>
  <para style="p">
    <verse number="9" style="v" />Jakob in Faro kiangah, “Tawlkhat sung ka nuntak hun pen kum za leh
    kum sawmthum ahi hi. Ka nuntak hun tom sungah siatna bekbek om a, ka pate tawlkhat a omsung uh a
    nuntak hunte ban nailo hi,” a ci hi. </para>
  <para style="p">
    <verse number="10" style="v" />Jakob in Faro thupha pia-in tua lai panin a paikhia hi. </para>
  <para style="p">
    <verse number="11" style="v" />Tua ciangin Faro' thupiaksa bangin Josef in leitang a hoihpen,
    Rameses leitang, Egypt gam sungah neihsa pia-in a pa leh a sanggamte a tengsak hi. </para>
  <para style="p">
    <verse number="12" style="v" />Josef in a pa, a sanggamte, leh a pa' innkuante khempeuh a ne
    ding zah tawh kizui-in an a pia hi. </para>
  <para style="p">
    <verse number="13" style="v" />Tu-in kialpi nasia mahmah ahih manin gam khempeuhah an om nawnlo
    a, kialpi hangin Egypt mite leh Kanaan mite vulgawp uh hi. </para>
  <para style="p">
    <verse number="14" style="v" />Amaute in antang a leina hangin, Egypt gamsung leh Kanaan
    gamsunga sum khempeuh Josef in ngah khin hi. Josef in Faro' inn-ah tua sumte paipih hi. </para>
  <para style="p">
    <verse number="15" style="v" />Egypt gamsung leh Kanaan gamsunga sum a bei khit ciangin Egypt
    mite khempeuh Josef kiangah hong pai-in, “Kote an hong pia in. Bang hangin na muhna-ah si ding
    ka hi uh hiam? Bang hang hiam cih leh ka sum uh beita hi,” a ci uh hi. </para>
  <para style="p">
    <verse number="16" style="v" />Josef in dawngin, “Na ganhingte uh hong pia un. Na sum uh bei
    ahih leh na ganhingte uh khekna-in an kong pia ding hi,” na ci hi. </para>
  <para style="p">
    <verse number="17" style="v" />Tua ahih ciangin amaute in Josef kiangah a ganhingte uh paipih uh
    hi. Josef in sakolte, tuuhonte, bawnghonte, leh late a khekna-in amaute an a pia hi. A ganhingte
    uh khekna-in Josef in tua kum sung amaute an a pia hi. </para>
  <para style="p">
    <verse number="18" style="v" />Tua kum a bei, a kum kik ciangin amaute Josef kiangah hong
    pai-in, “Ka sum uh a bei khitna ka topa uh tungah kong im kei ding uh hi. Ganhing honte ka
    topa-a' ahi hi. Ka pumpi uh leh ka leitang uh cih simloh ka topa' muhna-ah bangmah dang om
    nawnlo hi. </para>
  <para style="p">
    <verse number="19" style="v" />Bang hangin kote si-in ka leitang uh nangma muhna-ah maimawk ding
    ahi hiam? Kote leh ka leitang uh an tawh hong lei in. Kote, Faro' sila ka hi ding uh a, ka
    leitang uh zong ama-a' hi ding hi. Leitang mawkval loin, kote si loin ka hin' theihna dingun
    khaici hong pia in,” a ci uh hi. </para>
  <para style="p">
    <verse number="20" style="v" />Tua ahih ciangin Josef in Egypt gam khempeuh Faro-a' dingin a lei
    hi. Kialpi nasia lua ahih manin Egypt mi khempeuh in a lote uh a zuak uh hi. Leitang khempeuh
    Faro-a' suak khin hi. </para>
  <para style="p">
    <verse number="21" style="v" />Mihingte ahih leh, Egypt mongkhat panin a mongkhat dongin amah in
    sila-in bawl hi. </para>
  <para style="p">
    <verse number="22" style="v" />Siampite' leitang bek amah in lei lo hi. Bang hang hiam cih leh
    siampite in Faro' tung panin a kiciangtan zah an ngah uh a, amaute tungah Faro in a piak tawh
    amaute nungtazo uh ahih ciangin amaute in a leitang uh zuak lo uh hi. </para>
  <para style="p">
    <verse number="23" style="v" />Tua ciangin Josef in mite kiangah, “En un, tuni-in note leh na
    leitang uh Faro-a' dingin kong lei hi. Tu-in hih lai-ah no-a' dingin khaici om a, note in
    leitang tungah na vawh ding uh hi. </para>
  <para style="p">
    <verse number="24" style="v" />Anlak ciangin Faro' tungah nga-ah khat na pia ding uh a, nga-ah
    li pen lo-ah khaici ding, note leh na innkuanpihte uh leh na tate uh' an dingin na tang ding uh
    hi,” a ci hi. </para>
  <para style="p">
    <verse number="25" style="v" />Amaute in, “Nang in ka nuntakna uh nong honkhia khinzo hi. Ka
    topa uh lungdam hen; kote pen Faro' sila ka hi ding uh hi,” a ci uh hi. </para>
  <para style="p">
    <verse number="26" style="v" />Tua ahih ciangin Faro in nga-ah khat nei ding hi cihna, tuni
    donga a om, Egypt leitang tawh kisai-in Josef in ngeina kip khatin a bawl hi. Siampite' leitang
    bek Faro-a' suaklo hi. </para>
  <para style="p">
    <verse number="27" style="v" />Tua ahih ciangin Egypt gamsung Goshen leitangah Israel-te teng uh
    hi. Tua lai-ah amaute in neihsa ngah uh a, pungin tampi tak pha uh hi. </para>
  <para style="p">
    <verse number="28" style="v" />Egypt gamah Jakob kum sawmlesagih nungta lai ahih manin ama khan'
    kum za leh kum sawmlilesagih ahi hi. </para>
  <para style="p">
    <verse number="29" style="v" />Israel a sih ding hun a nai ciangin, amah in a tapa Josef samin
    ama kiangah, “Tu-in na muhna-ah maipha ka ngah leh, ka phei nuai-ah na khut hong koih in la,
    thumantak leh citakin kei nong bawl ding thu hong ciam in. Egypt-ah kei hong vui kei in la, </para>
  <para style="p">
    <verse number="30" style="v" />ka pate tawh hong sial khawm in. Egypt panin kei hong puakhia in
    la, amau' kivuina munah kei hong vui in,” a ci hi. Amah in dawngin, “Na gen bangin ka gamta ding
    hi,” a ci hi. </para>
  <para style="p">
    <verse number="31" style="v" />Amah in, “Kei' tungah hong kiciam in,” a ci hi. Amah zong a pa'
    tungah a kiciam hi. Tua ciangin Israel lungdamin a lupna lukhungah amahmah a kunsuk hi. </para>
  <chapter number="48" style="c" />
  <para style="p">
    <verse number="1" style="v" />Tua zawh a sawtloin, “Na pa a ci na hi,” ci-in Josef kiangah kigen
    ahih ciangin amah in a tapa nihte Manasseh leh Efraim a paipih hi. </para>
  <para style="p">
    <verse number="2" style="v" />Jakob kiangah, “Na tapa Josef na kiangah hong pai hi,” ci-in kigen
    hi. Tua ciangin Israel in a tha sanin a lupna tungah a tu hi. </para>
  <para style="p">
    <verse number="3" style="v" />Jakob in Josef kiangah, “Kanaan gam Luz-ah Vanglian Pasian kei
    tungah hong kilangin kei thupha hong pia a, </para>
  <para style="p">
    <verse number="4" style="v" />kei kiangah, ‘En in, nang hong pungsakin, mihing hon khatin hong
    bawlin, nang' khit cianga na suanlekhakte' tungah a neih tawntung dingun hih leitang ka pia ding
    hi,’ hong ci hi. </para>
  <para style="p">
    <verse number="5" style="v" />“Tu-in, Egypt-ah nang kiangah kong pai ma-in Egypt gam sungah
    nang' sung panin a suak na tapa nihte keima-a' ahi hi. Reuben leh Simeon-te mah bangin Efraim
    leh Manasseh zong keima-a' hi ding hi. </para>
  <para style="p">
    <verse number="6" style="v" />Amaute' khit cianga nang sung panin a suak tate pen nangma-a' hi
    ding hi. Amau' gamh luahna-ah amau' sanggamte' min tawh amaute kilo khawm ding hi. </para>
  <para style="p">
    <verse number="7" style="v" />Bang hang hiam cih leh Paddan panin ka pai lai-in, Efrath tun' ma
    diak, Kanaan gam lamkalah ka dahna dingin ka zi Rachel hong si hi. Efrath (Bethlehem) paina
    lampi-ah amah ka vui hi,” a ci hi. </para>
  <para style="p">
    <verse number="8" style="v" />Israel in Josef' tapate a muh ciangin amah in, “Hihte kua ahi
    hiam?” a ci hi. </para>
  <para style="p">
    <verse number="9" style="v" />Josef in a pa' kiangah, “Pasian in hih lai-ah kei hong piak ka
    tapate ahi hi,” a ci hi. Amah in, “Kong thum hi; amaute thupha ka piak theihna dingin ka kiangah
    hong paipih in,” a ci hi. </para>
  <para style="p">
    <verse number="10" style="v" />Tu-in Israel' mitte a khanghamna hangin maang a, amah in khua mu
    theilo hi. Tua ahih ciangin Josef in ama kiangah amaute paipih hi. Amah in amaute namin a kawi
    hi. </para>
  <para style="p">
    <verse number="11" style="v" />Israel in Josef kiangah, “Na maitang a hong mu kik dingin ka
    kingaihsun kei hi. Tua hi napi, Pasian in na tate zong kei hong musak hi,” a ci hi. </para>
  <para style="p">
    <verse number="12" style="v" />Tua ciangin Josef in amaute a khuk panin lakhia-in amahmah lei
    lam nga-in a kun hi. </para>
  <para style="p">
    <verse number="13" style="v" />Josef in amaute gel la-in, Efraim' taklam khut, Israel' veilam
    khutah, Manasseh' veilam khut, Israel' taklam khutah a paipih hi. </para>
  <para style="p">
    <verse number="14" style="v" />Israel in a taklam khut zanin a nauzaw Efraim' lu tungah nga a,
    Manasseh a ta upa ahih manin, a khut kipaihpeh sakin Manasseh' lu tungah a veilam khut a nga hi. </para>
  <para style="p">
    <verse number="15" style="v" />Amah in Josef thupha pia-in, “Ka pate Abraham leh Isaac in a na a
    sep Pasian, tuni dongin ka nuntak tawntungah lam hong pi Pasian, </para>
  <para style="p">
    <verse number="16" style="v" />siatna khempeuh panin kei hong tankhia vantung mi in hih
    tangvalte thupha pia hen la, amaute sungah keima min leh ka pa Abraham leh Isaac' min kizomsak
    hen la, leitungah amaute mi honpi khatin khangsak ta hen!” a ci hi. </para>
  <para style="p">
    <verse number="17" style="v" />A pa in a taklam khut Efraim' lu tungah a koih Josef in a muh
    ciangin, tua in amah lungkimlo sak hi. Efraim' lu panin Manasseh' lu tungah koih dingin amah in
    a pa' khut a la hi. </para>
  <para style="p">
    <verse number="18" style="v" />Josef in a pa kiangah, “Hilo hi, pa aw; hih pen a suak masa ahi
    hi. Na taklam khut ama lu tungah koih in,” a ci hi. </para>
  <para style="p">
    <verse number="19" style="v" />Ahih hangin a pa in nial a, “Ka thei hi, ka ta aw; ka thei hi.
    Amah zong mi khat suak ding a, amah zong lian ding hi. Ahi zongin amah sangin a naupa lianzaw
    ding a, a suanlekhakte, minam lianpi khat suak ding hi,” a ci hi. </para>
  <para style="p">
    <verse number="20" style="v" />Tua ahih ciangin amah in tua ni-in amaute thupha pia a, “Note,
    Israel sungah thupha na hi ding uh a, ‘Pasian in Efraim leh Manasseh bangin note hong bawl hen,’
    kici ding hi,” a ci hi. Tua bangin Jakob in Manasseh' mai-ah Efraim a koih hi. </para>
  <para style="p">
    <verse number="21" style="v" />Tua ciangin Israel in Josef kiangah, “En in, kei a si ding ka hi
    ta hi. Ahih hangin Pasian in nang hong ompih ding a, na pate' leitangah nang hong paipih kik
    ding hi. </para>
  <para style="p">
    <verse number="22" style="v" />Tua thamloin, ka namsau leh ka thal tawh Amor mite' khut tung
    panin ka lak mualpang khat, na sanggamte' tung sangin nang' tungah kong piazaw hi,” a ci hi. </para>
  <chapter number="49" style="c" />
  <para style="p">
    <verse number="1" style="v" />Tua ciangin Jakob in a tapate sam a, “A hong tung ding hunte-ah
    note' tunga hong tung ding thu kong gen theihna dingin note hong kikhawm un. </para>
  <para style="p">
    <verse number="2" style="v" />“Jakob' tapate aw, hong kikhawmin za un la, na pa Israel' thugen
    ngai un. </para>
  <para style="p">
    <verse number="3" style="v" />“Reuben, nang pen ka ta upa, ka vangliatna leh ka tacil na hi a, a
    kiphasak pen, a vanglian pen na hi hi. </para>
  <para style="p">
    <verse number="4" style="v" />Tuihual bangin na kip kei ding a, na tungtuang kei ding hi. Bang
    hang hiam cih leh ka zi na luppih a, ka lupna na mindai sak hi. </para>
  <para style="p">
    <verse number="5" style="v" />“Simeon leh Levi, unau hi a, a hiam uh ngongtatna dingin a zang uh
    hi. </para>
  <para style="p">
    <verse number="6" style="v" />Amau' kikhopna-ah ka kihel kei ding a, amau' pawl tawh ka kizom
    kei ding hi. Bang hang hiam cih leh a heh manun mi that uh a, kiphatsakna lungsim tawh amaute in
    mawlpih dingin bawngtalte' zagui a sattat uh hi. </para>
  <para style="p">
    <verse number="7" style="v" />Amau' sinsona lauhuai a, amau' hehna kihtakhuai hi. Ciamsiatna
    ngah ta uh hen! Jakob suante sungah amaute ka khenthang ding a, Israel sungah amaute ka
    thehthang ding hi. </para>
  <para style="p">
    <verse number="8" style="v" />“Judah aw, na sanggamte in nang hong phat ding hi. Na galte' gawl
    na mek ding a, na sanggamte na mai-ah hong kun ding uh hi. </para>
  <para style="p">
    <verse number="9" style="v" />Judah pen humpinelkai tawh kibang a, a sa matsa a nek khit ciangin
    a kua-ah a ciahkik tawh kibang hi. Humpinelkai bangin kizia-in a lumsuk hi. Kua in amah phawng
    ngam ding hiam? </para>
  <para style="p">
    <verse number="10" style="v" />Judah in kumpi ciangkhut len tawntung ding a, a suan a khakte in
    zong ukna aana nei tawntung ding hi. Minam dangte in ama tungah siah puak ding a, zahtakna tawh
    ama mai-ah kun ding uh hi. </para>
  <para style="p">
    <verse number="11" style="v" />A sakolno leenggui-ah khih a, a lano leenggui limci penah khih
    hi. Amah in a puante leenggahzu sungah sawp a, a puansilhte leenggahtui san sungah a sawp hi. </para>
  <para style="p">
    <verse number="12" style="v" />Leenggahzu a neknekna-in a mit san gega a, bawngnawi a
    neknekna-in a ha pak hi. </para>
  <para style="p">
    <verse number="13" style="v" />“Zebulun, tuipi gei-ah teng ding hi. Amah, teembaw khawlna mun
    suak ding a, Sidon ciangdongah a gamgi om ding hi. </para>
  <para style="p">
    <verse number="14" style="v" />“Issakhar, a hat la tawh kibang a, vangik nih kikalah a lum hi. </para>
  <para style="p">
    <verse number="15" style="v" />A tawlngakna mun hoihsa a, a leitang noptuak sa hi. Tua ahih
    ciangin van pua dingin a liangko niamsak a, sila bangin na kisemsak hi. </para>
  <para style="p">
    <verse number="16" style="v" />“Dan in Israel minam dangte mah bangin a mite thu khen ding hi. </para>
  <para style="p">
    <verse number="17" style="v" />Dan pen lampi-ah gulpi hi ding a, sul gei-ah gulgu nei hi ding
    hi. Sakol' khetul petin a tuangpa a nungkiat hi. </para>
  <para style="p">
    <verse number="18" style="v" />“Nong hotkhiat ding ka ngak hi, { Topa }. </para>
  <para style="p">
    <verse number="19" style="v" />“Gad pen a buluhte in buluh ding a, ahih hangin amah in amaute
    sulzuih kik ding hi. </para>
  <para style="p">
    <verse number="20" style="v" />“Asher' lo-ah an tampi piang ding a, amah in kumpi anlimte bawl
    ding hi. </para>
  <para style="p">
    <verse number="21" style="v" />“Naftali, a kikhah sakhipi hi a, sakhino suakkhia sak hi. </para>
  <para style="p">
    <verse number="22" style="v" />“Josef, a gah pha hiang ahi hi. Ciktui gei-a om a gah pha hiang
    hi a, a hiangte kulh tungah zam hi. </para>
  <para style="p">
    <verse number="23" style="v" />Thal tawite in nakpi takin amah simin, amah thal tawh kap uh a,
    nasia takin gimsak uh hi. </para>
  <para style="p">
    <verse number="24" style="v" />Ahih hangin ama thal liing loin om a, a khutte kizaptel sak hi.
    Jakob' Vanglian Pa' khut (Israel Suangpi, Tuucingpa' min), </para>
  <para style="p">
    <verse number="25" style="v" />nang hong huh ding na pa' Pasian in tunga om vantung thuphate,
    nuai-a tuithukna sunga om thuphate, khawilevulh leh tuletate, nangma tungah hong pia hi. </para>
  <para style="p">
    <verse number="26" style="v" />Na pa' thuphate pen tawntung mual liante' thupha, tawntung mual
    neute sangin vanglian zaw hi. Tua thuphate Josef' lu tungah hong tung hen la, a sanggamte' kiang
    panin a kituam koihpa' tungah hong tung ta hen. </para>
  <para style="p">
    <verse number="27" style="v" />“Benjamin, a ne bakbak keivom hi a, zingsangin a sa matsa ne-in,
    nitakin a ngahsa teng hawm hi,” a ci hi. </para>
  <para style="p">
    <verse number="28" style="v" />Hihte khempeuh pen Israel minam sawmlenihte ahi hi. Hih thute pen
    amau tawh a kituak ciatin a pa in amaute thupha pia-in a gente ahi hi. </para>
  <para style="p">
    <verse number="29-30" style="v" />Tua ciangin Jakob in a tate thuhilhin amaute kiangah, “Kei, ka
    mipihte kiangah a kigawm ding ka hita hi. Kivuina ding munin neih dingin Abraham in Hit mi
    Efron' tung panin a lo tawh a leikhop, Kanaan gam, Mamre nisuahna lamah a om Makpelah lo-a
    leihawm, Hit mi Efron' lo-a leihawm han sungah ka pate tawh hong vuikhawm un. </para>
  <para style="p">
    <verse number="31" style="v" />Tua lai munah amaute in Abraham leh a zi Sarah vui uh hi. Tua lai
    munah amaute in Isaac leh a zi Rebekah vui uh hi. Tua lai munah keimah in Leah ka vui hi. </para>
  <para style="p">
    <verse number="32" style="v" />Lo leh tua sunga om leihawm Hit mite' tung panin a kilei ahi hi,”
    a ci hi. </para>
  <para style="p">
    <verse number="33" style="v" />Jakob in a tapate thuhilh a man khit ciangin, a lupna tungah
    lai-tat a, a nunung pen a hu sang-in ama mipihte kiang a zuan ta hi. </para>
  <chapter number="50" style="c" />
  <para style="p">
    <verse number="1" style="v" />Tua ciangin Josef a pa' tungah pukin, ama tungah kap a, amah a nam
    hi. </para>
  <para style="p">
    <verse number="2" style="v" />A pa a muatlohna dingin a bawl dingin Josef in a nasem zatui
    siamte thu pia hi. Tua ahih ciangin zatui siamte in zatui tawh Israel a bawl uh hi. </para>
  <para style="p">
    <verse number="3" style="v" />Zatui tawh bawlna nasep hun tampi kisam a, ni sawmli sung sep ding
    kisam hi. Egypt mite ama hangin ni sawmsagih sung a kap uh hi. </para>
  <para style="p">
    <verse number="4" style="v" />Ama hangin kahna hun a bei ciangin Josef in Faro' innkuante
    kiangah, “Tu-in note' mai-ah maipha ka ngah leh Faro' kiangah thu nong va gensak ding uh kong
    thum hi. </para>
  <para style="p">
    <verse number="5" style="v" />Ka pa in kei hong kiciamsak a, ‘Kei a si ding ka hi ta hi. Kanaan
    leitangah kei-a' dingin ka khuatsa han sungah kei nong vui ding hi,’ hong ci hi. Tua ahih
    ciangin tu-in kei hong paito sak in la, ka pa hong vui sak in, ci-in kong thum hi. Tua ciangin
    kei kong ciahkik ding hi, ci hi, va cihsak un,” a ci hi. </para>
  <para style="p">
    <verse number="6" style="v" />Faro in dawngin, “Paito in la, nang hong kiciamsak bangin na pa va
    vui in,” a ci hi. </para>
  <para style="p">
    <verse number="7" style="v" />Tua ahih ciangin a pa a vui dingin Josef paito hi. Amah tawh Faro'
    nasemte khempeuh, a innsung upate, Egypt gam upate khempeuh zong, </para>
  <para style="p">
    <verse number="8" style="v" />Josef' innkuante khempeuh, a sanggamte, a pa' innkuante bangmahin
    paito uh hi. A tate uh, a tuuhonte uh leh a ganhing honte bek uh Goshen gamah kinusia hi. </para>
  <para style="p">
    <verse number="9" style="v" />Tua lai munah amah tawh leengte leh sakol tuangte zong paikhawm to
    uh hi. Tua lai-a paite tam mahmah hi. </para>
  <para style="p">
    <verse number="10" style="v" />Amaute Jordan gun galkhat, Atad' buhcilna phual a tun' uh
    ciangin, nakpi takin dahna tawh a thuum uh hi. Amah in a pa' hangin ni sagih sung dahna hun a
    bawl hi. </para>
  <para style="p">
    <verse number="11" style="v" />Tua gama teng Kanaan mite in, Atad' buhcilna-ah tua banga kahna a
    muh ciangin amaute in, “Hih pen Egypt mite-a' dingin a nasia mahmah thuumna ahi hi,” a ci uh hi.
    Tua ahih ciangin tua mun pen Abelmizraim, kici hi. Tua mun pen Jordan gun galkhat ahi hi. </para>
  <para style="p">
    <verse number="12" style="v" />Tua ahih ciangin amah in amaute a thupiak bangin ama tapate in
    ama-a' dingin bawlsak uh hi. </para>
  <para style="p">
    <verse number="13" style="v" />Bang hang hiam cih leh ama tapate in Kanaan gamah amah pua-in,
    kivuina ding muna neih dingin Abraham in Hit mi Efron' tung panin a lo tawh a leikhop, Mamre
    nisuahna lamah a om, Makpelah mun lo sunga leihawm sungah a vui uh hi. </para>
  <para style="p">
    <verse number="14" style="v" />Josef in a pa a vui khit ciangin, a sanggamte leh a pa a vui
    dingin amah a zui khempeuhte tawh Egypt-ah a ciahkik hi. </para>
  <para style="p">
    <verse number="15" style="v" />Josef' sanggamte in a pa uh a sih khit ciangin, “Josef in eite
    hong mudahin ama tunga siatna i bawl khempeuh hong thukkik khading hi,” ci uh hi. </para>
  <para style="p">
    <verse number="16" style="v" />Tua ahih ciangin amaute in Josef kiangah thu puak uh a, “I pa in
    a sih ma-in thu hong pia a, </para>
  <para style="p">
    <verse number="17" style="v" />‘Josef kiangah hih bangin ci un: Na sanggamte' thupalsatna leh a
    khialhna na maisak in, kong thum hi. Bang hang hiam cih leh nang' tungah amaute in siatna hong
    bawl uh hi,’ ci hi. Tua ahih ciangin tu-in nang' tungah kong thum uh hi. I pa' Pasian' nasemte'
    thupalsatna hong maisak in,” a ci uh hi. Amaute in ama kiangah tua bangin thu a gen ciangun
    Josef a kap hi. </para>
  <para style="p">
    <verse number="18" style="v" />A sanggamte zong pai-in ama mai-ah puk uh a, “En in, kote, nangma
    nasemte ka hi uh hi,” a ci uh hi. </para>
  <para style="p">
    <verse number="19" style="v" />Ahih hangin Josef in amaute kiangah, “Lau kei un. Kei, Pasian'
    za-ah om ka hi hiam? </para>
  <para style="p">
    <verse number="20" style="v" />Note in ahih leh, kei' tungah a sia dingin na ngaihsun uh hi.
    Ahih hangin Pasian in tuhuna mah bangin mi tampite a nuntak theihna a pian'na dingin a hoih
    dingin a ngaihsut ahi hi. </para>
  <para style="p">
    <verse number="21" style="v" />Tua ahih ciangin lau kei un. Note leh na tate uh-a' dingin an
    kong pia ding hi,” a ci hi. Amah in tua bangin kip gen pha kikin amaute a hehnem hi. </para>
  <para style="p">
    <verse number="22" style="v" />Tua ahih ciangin Josef, amah leh a pa' innkuante tawh Egypt-ah
    teng uh a, Josef kum za leh kum sawm nungta hi. </para>
  <para style="p">
    <verse number="23" style="v" />Josef in khang thumna ahi Efraim' tate mu hi. Manasseh' tapa
    Makhir' tate zong Josef' innsung mahah suak uh hi. </para>
  <para style="p">
    <verse number="24" style="v" />Josef in a sanggamte kiangah, “Kei a si ding ka hi ta hi. Ahih
    hangin Pasian in note hong kem ding a, hih leitang panin amah in Abraham, Isaac, leh Jakob tunga
    a ciamsa leitangah note hong paikhiatpih to ding hi,” a ci hi. </para>
  <para style="p">
    <verse number="25" style="v" />Tua ciangin Josef in Israel tapate' kiciamna bawlin, “Pasian in
    note hong kem ding a, note in hih lai panin ka guhte na pua to ding uh hi,” a ci hi. </para>
  <para style="p">
    <verse number="26" style="v" />Tua ahih ciangin kum za leh kum sawm a pha-in Josef a si hi.
    Amaute in a muatlohna dingin zatui tawh amah bawl uh a, Egypt-ah hankuang sung khatah amah
    kikoih hi. </para>
</usx>