<?xml version="1.0" encoding="UTF-8"?>
<usx version="2.0">
  <book code="LUK" style="id">Luke</book>
  <para style="mt">Luke</para>
  <chapter number="1" style="c"/>
  <para style="p">
    <verse number="1" style="v"/>A lian mahmah Theofilas aw, a cil panin mittang in a muh teci leh Pasian thuhilh na a sem mite in hong gen uh mah bangin,
  </para>
  <para style="p">
    <verse number="2" style="v"/>eite lakah a hong piangsa thu teng, eite hong zaksak a kizomin lai a gelh mi tampi a om hi.
  </para>
  <para style="p">
    <verse number="3" style="v"/>Keimah in zong tua thu khempeuh a cil panin tel takin ka dot ciangin
  </para>
  <para style="p">
    <verse number="4" style="v"/>nangmah hong kihilhsa thute aman takpi hi, cih na theih nadingin a kizomin gelhin zasak ning, ci-in ka ngaihsun hi.
  </para>
  <para style="p">
    <verse number="5" style="v"/>Judah gam Herod kumpipa a man’ lai-in Abijah pawlte lakah Zekhariah a min nei siampi khat a om hi. Tuapa’ zi in Aaron suan hi a, a min Elisabeth ahi hi.
  </para>
  <para style="p">
    <verse number="6" style="v"/>Tua tegel in Pasian’ thukham khempeuh leh Pasian’ ngeina khempeuh zui uh a, mawhsak na’ng om loin Pasian mai-ah mipha ahi uh hi.
  </para>
  <para style="p">
    <verse number="7" style="v"/>Elisabeth in tasel ahih ciangin, a khan’ teek dongin ta a nei kei uh hi.
  </para>
  <para style="p">
    <verse number="8-9" style="v"/>Zekhariah in ama pawlte tawh a ban ban Pasian mai-ah siampi na a sep hun tung a; siampite za ngeina bangin biakna innpi sungah lutin, paknamtui mei tawh hal nading thu a ngah hi.
  </para>
  <para style="p">
    <verse number="10" style="v"/>Paknamtui mei tawh a hal hun lai takin mi khempeuh in inn pua lamah thu ngenin a om uh hi.
  </para>
  <para style="p">
    <verse number="11" style="v"/>Tua lai takin Topa’ vangtungmi khat hong kilang a; paknamtui tau taklam ah a ding hi.
  </para>
  <para style="p">
    <verse number="12" style="v"/>Zekhariah in vantungmi a muh ciangin lunghimawhin a lau hi.
  </para>
  <para style="p">
    <verse number="13" style="v"/>Vantungmi in, “Zekhariah aw, lau kei in. Na thungetna hong ngai zo hi. Na zi Elisabeth in tapa khat nang ading a nei ding hi. Tua tapa’ min Johan na phuak ding hi.
  </para>
  <para style="p">
    <verse number="14" style="v"/>Nangmah in zong lungdamna leh nuamna na ngah ding a, ama suahna hangin mi tampite zong a lungdam ding uh hi.
  </para>
  <para style="p">
    <verse number="15" style="v"/>Bang hang hiam na cih leh, tua tapa in Topa mai-ah milian ahi ding hi. Amah in leenggahtui leh zu neukha beek dawn loin, a nu gil sung pan akipan Kha Siangtho tawh a kidim ding hi.
  </para>
  <para style="p">
    <verse number="16" style="v"/>Israel mipawl tampi amau Topa Pasian kiangah a kiheisak kik ding hi.
  </para>
  <para style="p">
    <verse number="17" style="v"/>A pate’ lungsim un tate kiangah kiheisak nading ahi zongin, thu ngai lo mite in midikte’ pilna lampi ah kiheisak nading ahi zongin, Topa ading a kibawlkhol mite a pian’ nading ahi zongin amah in Elijah’ lungsim leh vangliatna tawh Pasian mai-ah a pai ding hi,” ci-in a gen hi.
  </para>
  <para style="p">
    <verse number="18" style="v"/>Zekhariah in, “Tua banga na piang ding bangci-in ke’n ka thei ding hiam? Kei puteek ka hi hi; ka zi zong a khan’ sawt zo hi,” ci-in a gen ciangin,
  </para>
  <para style="p">
    <verse number="19" style="v"/>vantungmi in, “Keimah in Pasian kiangah a ding Gabriel ka hi hi. Nangmah hopih a, hih lungdamna thu hong zasak dingin hong sawl hi.
  </para>
  <para style="p">
    <verse number="20" style="v"/>Nangmah in a hun a cin’ cianga a tung ding ka thu um lo na hih ciangin, hih thu a pian’ ni dongin pau thei loin na om ding hi,” a ci hi.
  </para>
  <para style="p">
    <verse number="21" style="v"/>Mite in Zekhariah ngak uh a, biakna inn sungah sawtpi a om ciangin lamdang a sa uh hi.
  </para>
  <para style="p">
    <verse number="22" style="v"/>Amah hong paikhiat ciangin, amaute kiangah pau thei lo ahih ciangin, biakna innpi sungah maang mu hi, ci-in a thei khin uh hi. Zekhariah in lim bek lak a, pau loin a om hi.
  </para>
  <para style="p">
    <verse number="23" style="v"/>Siampi nasepna a bei ciangin Zekhariah innah a ciah hi.
  </para>
  <para style="p">
    <verse number="24" style="v"/>Tua nung ciangin, ama zi Elisabeth a gai hi.
  </para>
  <para style="p">
    <verse number="25" style="v"/>“Midangte kiangah ka thuak gensiatna, Topa in hong paihkhiatsak nadingin kei hong en-in, hih bangin keima tungah hong bawl zo hi,” ci-in kha nga tawntung inn sungah a bucip hi.
  </para>
  <para style="p">
    <verse number="26" style="v"/>Kha nga khit ciangin, Galile gam Nazareth kici khua khatah,
  </para>
  <para style="p">
    <verse number="27" style="v"/>David’ suan Josef min neipa tawh a kingai nungak kiangah, Pasian in a vangtungmi Gabriel a sawl hi. Tua nungak’ min in Mari ahi hi.
  </para>
  <para style="p">
    <verse number="28" style="v"/>Gabriel in ama kiang a tun’ ciangin, “Thupha a ngah nungak aw, na cidam ta hen. Topa in nang tawh a omkhawm hi,” a ci hi.
  </para>
  <para style="p">
    <verse number="29" style="v"/>Mari in tua thugenna hangin lungmang a, “Hih hopihna in bangci bang hopihna ahi ding hiam?” ci-in a ngaihsun hi.
  </para>
  <para style="p">
    <verse number="30" style="v"/>Vantungmi in, “Mari aw, lau kei in. Nang in Pasian maipha na ngah zo hi.
  </para>
  <para style="p">
    <verse number="31" style="v"/>Gai-in tapa na nei ding hi. Tua tapa’ min Zeisu na phuak ding hi.
  </para>
  <para style="p">
    <verse number="32" style="v"/>Tua ta in milian hi ding a, Sang Bel Pasian’ Tapa kici ding hi. A pa David’ tokhom Pasian in pia ding a,
  </para>
  <para style="p">
    <verse number="33" style="v"/>amah in Jakob’ suante a tawntungin uk ding a, ama gam in a bei ngei kei ding hi,” a ci hi.
  </para>
  <para style="p">
    <verse number="34" style="v"/>Mari in, “Hih thu in bangci piang ding ahi hiam? Pasal ka nei kei hi,” a ci hi.
  </para>
  <para style="p">
    <verse number="35" style="v"/>Vantungmi in zong, “Kha Siangtho in nangma tungah hong tung a, Sang Bel Pasian’ vangliatna in nang hong liah ding hi. Tua ahih ciangin, tua siangtho a piang ta in Pasian’ Tapa a kici ding hi.
  </para>
  <para style="p">
    <verse number="36" style="v"/>Tua longal, tasel kici na beh Elisabeth in zong a teek zawh hangin tapa gai a, tu-in kha guk a pha zo hi.
  </para>
  <para style="p">
    <verse number="37" style="v"/>Bang hang hiam na cih leh, Pasian in sep theih loh a nei kei hi,” a ci hi.
  </para>
  <para style="p">
    <verse number="38" style="v"/>Mari in, “Pasian’ sila numei ka hi hi, nangma thu bangin kei tungah hong piang ta hen,” a cih khit ciangin, vantungmi in ama kiang panin a paikhia hi.
  </para>
  <para style="p">
    <verse number="39" style="v"/>Tua lai takin Mari ding a, khamtungah Judah khuapi khatah manlangin pai a,
  </para>
  <para style="p">
    <verse number="40" style="v"/>Zekhariah’ innah lutin Elisabeth va hopih hi.
  </para>
  <para style="p">
    <verse number="41" style="v"/>Mari hopihna thu Elisabeth in a zak ciangin, a gil sunga om naungeek diang a, amah in Kha Siangtho tawh kidim hi.
  </para>
  <para style="p">
    <verse number="42" style="v"/>“Nangmah in numei lakah thupha ngah na hi hi. Na gil sunga om naungeek in thupha a ngah ding hi.
  </para>
  <para style="p">
    <verse number="43" style="v"/>Ka Topa’ nu kei kiangah hong pai nadingin bang hangin hehpihna ke’n ka ngah hiam?
  </para>
  <para style="p">
    <verse number="44" style="v"/>Nong hopihna aw ke’n ka zak ciangin ka gil sunga om naungeek in lungdamna tawh a diang hi.
  </para>
  <para style="p">
    <verse number="45" style="v"/>Thu-um numei in thupha a ngah ding hi. Bang hang hiam na cih leh, tua numei kiangah Topa’ thugente hong tangtung ding hi,” ci-in aw lian tawh a gen hi.
  </para>
  <para style="p">
    <verse number="46" style="v"/>Mari in zong, “Keima lungsim in Topa a pahtawi hi.
  </para>
  <para style="p">
    <verse number="47" style="v"/>Keimah hong gum Topa Pasian hangin ka kha a nuam hi.
  </para>
  <para style="p">
    <verse number="48" style="v"/>Bang hang hiam na cih leh, ama sila numei’ kiniamsakna hong en zo hi. Tu-a kipanin khang khempeuhte in kei thupha a ngah mi hong ci ding hi.
  </para>
  <para style="p">
    <verse number="49" style="v"/>Bang hang hiam na cih leh, vangliatna a neipa in keima tungah a lian thute hong hih zo hi. Tua pa min’ a siangtho hi.
  </para>
  <para style="p">
    <verse number="50" style="v"/>Amah kihta mite tungah, Khang khat pan khang khat dongin ama hehpihna a om tawntung ding hi.
  </para>
  <para style="p">
    <verse number="51" style="v"/>Ama ban tawh vangliatna a lak zo hi. Amau ngaihsutna lungsim uh a kiphasakte kikhenthang sak zo hi.
  </para>
  <para style="p">
    <verse number="52" style="v"/>Amah in kumpite a kumpi tokhom tung pan kiasak a, mizawngte khangtosak zo hi.
  </para>
  <para style="p">
    <verse number="53" style="v"/>A gilkial mite an pha tawh vak a, Sum haute khut guak tawh a paikhiasak zo hi.
  </para>
  <para style="p">
    <verse number="54" style="v"/>I pu i pate kiangah a gen ngei mah bangin, Abraham akipan ama suan leh khakte tungah,
  </para>
  <para style="p">
    <verse number="55" style="v"/>Hehpihna thupha a tawntungin a ngaihsut theih nadingin, Ama sila Israel kiangah huhna a pia zo hi,” a ci hi.
  </para>
  <para style="p">
    <verse number="56" style="v"/>Mari in Elisabeth kiangah kha thum a om khit ciangin, innah a ciahkik hi.
  </para>
  <para style="p">
    <verse number="57" style="v"/>Elizabeth suah hun a cin’ khit ciangin, tapa a suak hi.
  </para>
  <para style="p">
    <verse number="58" style="v"/>Topa in a lian hehpihna Elisabeth tungah a bawl, a inn vengte leh a behte in a zak uh ciangin, amah tawh kibangin lungdamin a nuam uh hi.
  </para>
  <para style="p">
    <verse number="59" style="v"/>Ni giat ni khit ciangin, naungeek’ vun at dingin amaute hong pai uh a, a pa min zui-in Zekhariah a phuak nuam uh hi.
  </para>
  <para style="p">
    <verse number="60" style="v"/>Ahih hangin a nu in, “Hi lo hi, a min Johan kiphuak ding hi,” a cih ciangin,
  </para>
  <para style="p">
    <verse number="61" style="v"/>amaute in, “Hih min in na behte lakah khat beek kiphuak lo hi,” a ci uh hi.
  </para>
  <para style="p">
    <verse number="62" style="v"/>A pa kiangah, “Bang phuak nuam na hi hiam?” ci-in lim tawh a dong uh hi.
  </para>
  <para style="p">
    <verse number="63" style="v"/>Zekhariah in lai ngen a, “Ama min in Johan ahi ding hi,” ci-in a gelh ciangin amaute khempeuh in lamdang a sa uh hi.
  </para>
  <para style="p">
    <verse number="64" style="v"/>Tua leh, thakhatin Zekhariah kam kihong a, a leii kikhah a, Pasian phatin a pau thei hi.
  </para>
  <para style="p">
    <verse number="65" style="v"/>A inn vengte khempeuh lau uh a, tua thu khempeuh Judah gam khamtung khempeuh ah kizeel hi.
  </para>
  <para style="p">
    <verse number="66" style="v"/>A za khempeuhte in a lungsim sung uh ah ciamteh uh a, “Hih naungeek in bangci bang mi hi ding ahi hiam?” a ci uh hi. Bang hang hiam i cih leh, Topa’ khut in amah tawh a omkhawm hi.
  </para>
  <para style="p">
    <verse number="67" style="v"/>Tua naungeek’pa Zekhariah in Kha Siangtho tawh kidim a, kamsan’na tawh a gen-inah:
  </para>
  <para style="p">
    <verse number="68" style="v"/>“Israel mipawl’ Topa Pasian in thupha ngah ta hen.
  </para>
  <para style="p">
    <verse number="69" style="v"/>Bang hang hiam i cih leh, tanglai ama kamsang siangthote’ kam tawh a gen kholh mah bangin,
  </para>
  <para style="p">
    <verse number="70" style="v"/>Eite in i galte’ khut sung pan i kikhahkhiat khit ciangin, Ama mai-ah i khan’ tawntung sian’thona leh thumanna in,
  </para>
  <para style="p">
    <verse number="71" style="v"/>Lau loin ama’ na i sep theih nading ahi zongin, i pa Abraham tungah thuciamna leh
  </para>
  <para style="p">
    <verse number="72" style="v"/>A siangtho ama kamciamsa thu a ngaihsut nading ahi zongin, i pu i pate tungah hehpihna thupha hong bawl nading ahi zongin,
  </para>
  <para style="p">
    <verse number="73" style="v"/>Ama mi pawlte hong veh in, a hong tankhia zo hi, Eite in i galte khut sung pan ahi zongin,
  </para>
  <para style="p">
    <verse number="74" style="v"/>A hong mudah khempeuhte khut sung pan ahi zongin, hong gupkhiat nadingin,
  </para>
  <para style="p">
    <verse number="75" style="v"/>Ama sila David’ suan lak panin, Eite adingin kii khat ahi alian hong Gumpa a piangsak zo hi.
  </para>
  <para style="p">
    <verse number="76" style="v"/>Ahi hi, naungeek aw, nangmah in Sang Bel Topa’ kamsangpa hong kici ding hi. Bang hang hiam na cih leh, eite Pasian hong hehpihna thupha hangin ah Ama mi pawlte’ khialhna maisakna tawh,
  </para>
  <para style="p">
    <verse number="77" style="v"/>Gupna thu ama mipawlte na theihsak nading ahi zongin, ama lampi na sial nading ahi zongin, Nang in Topa mai-ah na pai ding hi. Tua hehpihna hangin
  </para>
  <para style="p">
    <verse number="78" style="v"/>Khuamial leh sihna lim sungah a tu mite tungah, khuavak hong tan’ nading ahi zongin, Nopna lampi ah eite hong kha ding ahi zongin,
  </para>
  <para style="p">
    <verse number="79" style="v"/>A tung panin ni suakin eite kiangah hong tang ding hi,” ci-in a gen hi.
  </para>
  <para style="p">
    <verse number="80" style="v"/>Tua naungeek khang a, a lungsim siamna khangto a, Israel mite kiangah a kilah ni matengin gampa lakah a om hi.
  </para>
  <chapter number="2" style="c"/>
  <para style="p">
    <verse number="1" style="v"/>Tua lai takin leitung mi khempeuh a kisim nadingin, Kaisar kumpipa Augustas in thu a pia hi.
  </para>
  <para style="p">
    <verse number="2" style="v"/>Kurinias in Siria gam menzi ahih lai takin hih kisimna a masa pen ahi hi.
  </para>
  <para style="p">
    <verse number="3" style="v"/>Mi khempeuhte in kisim dingin amau khua ciatah a pai uh hi.
  </para>
  <para style="p">
    <verse number="4" style="v"/>Josef in zong David’ suan ahih ciangin, a kidongsa a lawmnu Mari tawh kisim dingin, Galile gam Nazareth khua panin Judah gam Bethlehem kici David’ khua-ah a pai uh hi.
  </para>
  <para style="p">
    <verse number="5" style="v"/>Tua Mari a gai zawh a sawt zo hi.
  </para>
  <para style="p">
    <verse number="6" style="v"/>Amau Bethlehem khua-ah a om lai takun a suah hun tung a;
  </para>
  <para style="p">
    <verse number="7" style="v"/>a ta cil suak a, puanin a tun khit ciangin zin tun’na innah omna ding om lo ahih ciangin, bawng ankuang sungah naungeek a sial hi.
  </para>
  <para style="p">
    <verse number="8" style="v"/>Tua gamah tuucingte in gam lakah giakin amau tuu honte zanin a cing uh hi.
  </para>
  <para style="p">
    <verse number="9" style="v"/>Topa’ vantungmi khat in amaute kiangah ding a, a kiimkot ah Pasian’ vang tang a, amaute in a kihta mahmah uh hi.
  </para>
  <para style="p">
    <verse number="10" style="v"/>Ahih hangin vantungmi in, “Lau kei un. Bang hang hiam na cih uh leh, mi khempeuh ading nakpi nuamna thu note kong zasak ding hi.
  </para>
  <para style="p">
    <verse number="11" style="v"/>Tuni-in, David’ khua-ah Topa Khazih ahi hong Gumpa in note adingin a suak zo hi.
  </para>
  <para style="p">
    <verse number="12" style="v"/>Note in, ‘Bang limin thei ding ka hi uh hiam?’ na cih uh leh naungeek puanin kitun a, bawng an nekna kuang sungah kisialin a om na mu ding uh hi,” a ci hi.
  </para>
  <para style="p">
    <verse number="13" style="v"/>Tua khit ciangin vantungmi tawh vantung galkap tampite in thakhatin hong kikhawm uh a,
  </para>
  <para style="p">
    <verse number="14" style="v"/>“Van a sang belna-ah Pasian minthang ta hen. Leitung a deih mite tungah nopna om ta hen,” ci-in Pasian a phat uh hi.
  </para>
  <para style="p">
    <verse number="15" style="v"/>Vantungmite in vantungah a ciah khit uh ciangin tuucingte in, “Eite Bethlehem khua-ah pai-in, Pasian hong lah hih a piangsa thu va en ni,” ci-in khat leh khat a kihopih uh hi.
  </para>
  <para style="p">
    <verse number="16" style="v"/>Manlangin pai uh a, Mari, Josef leh bawng an nekna kuang sungah kisial a, om naungeek a mu uh hi.
  </para>
  <para style="p">
    <verse number="17" style="v"/>A muh khit uh ciangin, amau kiangah naungeek thu kigensa thu teng a zasak uh hi.
  </para>
  <para style="p">
    <verse number="18" style="v"/>Tuucingte’ thugenna zate khempeuh in lamdang a sa uh hi.
  </para>
  <para style="p">
    <verse number="19" style="v"/>Mari in ahih leh, tua thute khempeuh ciamteh a, a lungsim sungah a lungngai hi.
  </para>
  <para style="p">
    <verse number="20" style="v"/>Tuucingte in amau kiangah a gensa mah bangin, a zaksa a muhsa uh khempeuhte hangin Pasian’ min phatna lasa-in a ciah uh hi.
  </para>
  <para style="p">
    <verse number="21" style="v"/>Tua naungeek’ vunat nading ni giat a cin’ khit ciangin, a gai ma-a vantungmi in a phuah kholh mah bangin a min Zeisu a phuak uh hi.
  </para>
  <para style="p">
    <verse number="22" style="v"/>Tua nung ciangin Moses’ Thukham bangin, amau kisian’thosak nading ni a cin’ ciangin, amaute in naungeek Jerusalem khuapi ah a paipih uh hi.
  </para>
  <para style="p">
    <verse number="23" style="v"/>“A ta upa pasal khempeuh in Topa ading a siangtho hi, a kici ding hi,” ci-in Topa’ Thukhamna lai sungah a kigelh bangin,
  </para>
  <para style="p">
    <verse number="24" style="v"/>Topa kiangah a piak khit uh ciangin, “Vakhu nupa kop ahi zongin, kawl vakhu neu ahi zongin,” ci-in Topa’ Thukhamna lai sungah a kigelh bangin biakna a pia uh hi.
  </para>
  <para style="p">
    <verse number="25" style="v"/>Tua lai takin Simeon kici mi khat Jerusalem khuapi ah a om hi. Tua pa dik a, Pasian zahtak a, Israel mipawlte’ nopsak nading a lamen hi. Kha Siangtho in ama tungah a om hi.
  </para>
  <para style="p">
    <verse number="26" style="v"/>“Topa Khazih na muh matengin na si kei ding hi,” ci-in Kha Siangtho in a hilh zo hi.
  </para>
  <para style="p">
    <verse number="27" style="v"/>Tua lai takin amah in Kha Siangtho tawh biakna innpi-ah pai a, a nu leh pate in naungeek Zeisu hangah Thukham ngeina bang hih dingin a paipih lai takun,
  </para>
  <para style="p">
    <verse number="28" style="v"/>Simeon in Zeisu a ang-ah pomin Pasian a phat-inah”
  </para>
  <para style="p">
    <verse number="29" style="v"/>“Topa aw, na genkholh mah bangin, Na sal in nopsakna tawh a pai nadingin thu hong pia in.
  </para>
  <para style="p">
    <verse number="30" style="v"/>Bang hang hiam na cih leh, na mipawl Israelte’ minthan’na ahi zongin Gentailte tungah khuavak nading ahi zongin,
  </para>
  <para style="p">
    <verse number="31" style="v"/>Mipawl khempeuhte mai-ah na bawl gupna,
  </para>
  <para style="p">
    <verse number="32" style="v"/>Ka mitin ka mu zo hi,” a ci hi.
  </para>
  <para style="p">
    <verse number="33" style="v"/>A nu leh pate in naungeek a genna thu lamdang a sa uh hi.
  </para>
  <para style="p">
    <verse number="34" style="v"/>Simeon in amaute thupha a piak khit ciangin a nu Mari kiangah, “Hih naungeek in Israel mi tampite kipuk nading ahi zongin, thawh nading ahi zongin, mi tampi a lungngaihna a kilat nading ahi zongin, nialna a thuak nading lim a pian’ nading ahi zongin a kikoih hi.
  </para>
  <para style="p">
    <verse number="35" style="v"/>Ahi hi. Namsau in nangma lungsim hong sun ding hi,” a ci hi.
  </para>
  <para style="p">
    <verse number="36" style="v"/>Tua lai takin Asher pawl ahi, Fanuel’ tanu Anna min nei numei kamsang khat a om hi. Amah teek a, a nungak lai pan akipanin kum sagih bek pasal tawh a teen’ khit ciangin,
  </para>
  <para style="p">
    <verse number="37" style="v"/>kum sawmgiat leh kum li dong meigong a, thungetna leh an tan’na tawh sun tawh zan tawh pelh loin bia-in biakna innpi lawi loin a om hi.
  </para>
  <para style="p">
    <verse number="38" style="v"/>Amah tua lai takin tunga Pasian hehpihna phatin, Jerusalem khuapi suahtak nading a lamen mi khempeuhte kiangah tua naungeek thu teng a gen hi.
  </para>
  <para style="p">
    <verse number="39" style="v"/>Amaute in Topa’ Thukhamna bangin na khempeuh a bawl khit uh ciangin, Galile gam amau khua Nazareth-ah a ciah uh hi.
  </para>
  <para style="p">
    <verse number="40" style="v"/>Naupang khangto a, a thahatna khang a, lungpilna tawh a kidim hi. Pasian’ hehpihna thupha zong ama tungah a om hi.
  </para>
  <para style="p">
    <verse number="41" style="v"/>A nu leh pate in kum simin Paisan pawikhamna Jerusalem khua ah a pai uh hi.
  </para>
  <para style="p">
    <verse number="42" style="v"/>Zeisu kum sawm leh kum nih a phak ciangin, ngeina bangin Paisan pawikhamna-ah a paito uh hi.
  </para>
  <para style="p">
    <verse number="43" style="v"/>Pawikham ni a cin’ khit ciangin, a nu leh pate a ciah lai takin naupang Zeisu in Jerusalem khua-ah a om lai hi.
  </para>
  <para style="p">
    <verse number="44" style="v"/>A nu leh pate in thei loin a lawmte tawh naupang ton hi ci-in um-in ni khat lam a pai uh hi. Tua ciangin a behte a meeltheihte lakah a zong uh a;
  </para>
  <para style="p">
    <verse number="45" style="v"/>a muh loh uh ciangin Jerusalem khua-ah nungkikin a zong uh hi.
  </para>
  <para style="p">
    <verse number="46" style="v"/>Ni thum khit ciangin, naupang biakna innpi sungah thuhilhte lai zangah tu a, amaute thu ngai a, amaute kiangah thu dongin a om a mu uh hi.
  </para>
  <para style="p">
    <verse number="47" style="v"/>Ama thu a za khempeuhte in a pilna leh a dawn’ kiknate lamdang a sa uh hi.
  </para>
  <para style="p">
    <verse number="48" style="v"/>A nu leh pate in amah a muh uh ciangin lungmang uh a, a nu in, “Ka ta aw, bang hangin kote tungah hih bangin hong bawl na hi hiam? Na pa leh keimah in dahna lungsim tawh kong zong uh hi,” a ci hi.
  </para>
  <para style="p">
    <verse number="49" style="v"/>Naupang in, “Bang hangin kei hong zong na hi uh hiam? Ka Pa innah om ka hih lam thei lo na hi uh hiam?” a ci hi.
  </para>
  <para style="p">
    <verse number="50" style="v"/>Amau kiangah a genna thu amaute in a thei kei uh hi.
  </para>
  <para style="p">
    <verse number="51" style="v"/>Amah in amaute tawh ciahsuk khawm a, Nazareth khua-ah tungin amaute thu mangin a om hi. A nu in hih thu khempeuh a lungsim sungah a ciamteh hi.
  </para>
  <para style="p">
    <verse number="52" style="v"/>Zeisu’ lungpilna leh pumpi khang semsem a, Pasian mai leh mite mai-ah maipha a ngah semsem hi.
  </para>
  <chapter number="3" style="c"/>
  <para style="p">
    <verse number="1" style="v"/>Kaisar kumpipa Tiberias a man’ zawh kum sawm leh kum nga ciangin, Judah gamah Pontias Pilat mangpi hi a, Galile gamah Herod menzi hi a, Iturea gam leh Trakhonis gamah Herod’ nau Filip menzi hi a, Abilene gamah Lisanias menzi hi a;
  </para>
  <para style="p">
    <verse number="2" style="v"/>Annas leh Kaiafas in siampi ukte ahih lai takin, khamtung a, om Zekhariah’ tapa Johan tungah Pasian thu a tung hi.
  </para>
  <para style="p">
    <verse number="3" style="v"/>Kamsangpa Isaiah’ Lai Siangtho sungah a kigelh mah bangin Johan in Jordan gun dungah vak kawikawi a, mawhna maisak nading kisik kikna tawh kituakin baptaizna thu a hilh hi.
  </para>
  <para style="p">
    <verse number="4" style="v"/>Isaiah gelhna in: “Gampa lakah kikopa’ aw in, ‘Topa paina lam na sial un. Ama lampi na tangsak un.
  </para>
  <para style="p">
    <verse number="5" style="v"/>Mualkuam thuk khempeuh kivuk dim ding a, Mual lian leh mual neu khempeuh kito niam ding a, Lam kawi khempeuh kitangsak ding hi, Lei hamte a kinelsak ding hi;’
  </para>
  <para style="p">
    <verse number="6" style="v"/>Mi khempeuh in Pasian’ gupna thu a thei ding uh hi,” ci-in a gelh hi.
  </para>
  <para style="p">
    <verse number="7" style="v"/>Tua lai takin Johan in ama khut tungah kibaptaiz dingin hong pai mihonpite kiangah, “No mualtan’ suante aw, a hong tung ding hehna pan na taikhiat nadingun kua in hong hilhkhol hiam?
  </para>
  <para style="p">
    <verse number="8" style="v"/>Tua ahih ciangin kisikkikna tawh kilawm gah na gah un. ‘Abraham ka pa uh hi,’ ci-in na lungsim sung uh ah lungngaih ding na kipan kei un. Ke’n kong cih-inah, Pasian in hih suangte nangawn zong Abraham’ tate a suaksak thei hi.
  </para>
  <para style="p">
    <verse number="9" style="v"/>Tu-in zong sing phungah hei a om zo hi. A gah hoih gah lo kung khempeuh phuk pai-in mei sungah kikhul ding hi,” a ci hi.
  </para>
  <para style="p">
    <verse number="10" style="v"/>Mihonpite in, “Tua bang ahih leh, kote in bang ci hih ding ka hi uh hiam?” ci-in a dot uh ciangin,
  </para>
  <para style="p">
    <verse number="11" style="v"/>Johan in, “Puan ak nih a neite in puan ak nei lote tawh hawm ta hen. An nek ding a neite in zong tua bangin hih ta hen,” a ci hi.
  </para>
  <para style="p">
    <verse number="12" style="v"/>Siahdongte in zong kibaptaiz dingin hong pai uh a, “Sia aw, kote in bang ci hih ding ka hi uh hiam?” ci-in a dot uh ciangin,
  </para>
  <para style="p">
    <verse number="13" style="v"/>Johan in, “Note in thu hong kipia zah khengin dong kei un,” a ci hi.
  </para>
  <para style="p">
    <verse number="14" style="v"/>Galkapte in zong, “Kote in zong bang ci hih ding ka hi uh hiam?” ci-in a dot uh ciangin Johan in, “Note in kuama kiangah zawhthawhna tawh la kei un la, midangte zuau thu tawh na mawhsak kei un. Na khasum ngah zah uh tawh lungkim un,” ci-in a gen hi.
  </para>
  <para style="p">
    <verse number="15" style="v"/>Mi khempeuh in Johan in Khazih ahi kha ding hiam ci-in, lamenin a lungsim sung uh ah a lungngai uh hi.
  </para>
  <para style="p">
    <verse number="16" style="v"/>Johan in, “Note tui sungah ka hong baptaiz hi. Kei sangin a lian zaw pa khat hong pai ding hi. Ama khedap khau sut dingin zong ka kilawm kei hi. Tua pa in Kha Siangtho leh mei sungah note hong baptaiz ding hi.
  </para>
  <para style="p">
    <verse number="17" style="v"/>Ama buh phual a zapsiang nadingin a khutin lawhpi a tawi hi. A tak teng a sal sungah koih ding hi. A site ahih leh, mit ngeilo mei-in hal ding hi,” ci-in a hilh hi.
  </para>
  <para style="p">
    <verse number="18" style="v"/>Tua bangin Johan in hansuahna tawh Lungdamna Thu mite kiangah a hilh hi.
  </para>
  <para style="p">
    <verse number="19" style="v"/>Ahih hangin, menzipa in a nau’ zi Herodias leh ama mawhna teng hangin Johan in taai ahih ciangin,
  </para>
  <para style="p">
    <verse number="20" style="v"/>Herod in ama mawhna khempeuh tungah hih mawhna behlapin, Johan thong sungah a khia hi.
  </para>
  <para style="p">
    <verse number="21" style="v"/>Mi khempeuh a kibaptaiz khit uh a ciangin, Zeisu in zong kibaptaiz a, thu a nget lai takin van kihong a,
  </para>
  <para style="p">
    <verse number="22" style="v"/>Kha Siangtho pum nei-in vakhu bangin ama tungah kumsuk a, “Nangmah in ka lung hong damsak ka it, ka Tapa na hi hi,” ci-in vantung panin aw khat a ging hi.
  </para>
  <para style="p">
    <verse number="23" style="v"/>Zeisu in thuhilh a kipat ciangin kum sawmthum bang a pha hi. Mite upna bangin Zeisu in Josef ta ahi hi. Josef in Heli’ ta hi,
  </para>
  <para style="p">
    <verse number="24" style="v"/>Heli in Matthat’ ta hi, Matthat in Levi’ ta hi, Levi in Melkhi’ ta hi, Melkhi in Jannai’ ta hi, Jannai in Josef ta hi.
  </para>
  <para style="p">
    <verse number="25" style="v"/>Josef in Mattathias’ ta hi, Mattathias in Amos’ ta hi, Amos in Nahum' ta hi, Nahum in Esli’ ta hi, Esli in Naggai’ ta hi,
  </para>
  <para style="p">
    <verse number="26" style="v"/>Naggai in Maath’ ta hi, Maath in Mattathias’ ta hi, Mattathias in Semein’ ta hi, Semein in Josek’ ta hi,
  </para>
  <para style="p">
    <verse number="27" style="v"/>Josek in Joda’ ta hi, Joda in Joanan’ ta hi, Joanan in Resa’ ta hi, Resa in Zerubbabel’ ta hi, Zerubbabel in Shealtiel’ ta hi, Shealtiel in Neri’ ta hi,
  </para>
  <para style="p">
    <verse number="28" style="v"/>Neri in Melkhi’ ta hi, Melkhi in Addi’ ta hi, Addi in Kosam’ ta hi, Kosam in Elmadam’ ta hi,
  </para>
  <para style="p">
    <verse number="29" style="v"/>Elmadam in Er’ ta hi, Er in Joshua’ ta hi, Joshua in Eliizer’ ta hi, Eliezer in Jorim’ ta hi, Jorim in Matthat’ ta hi, Matthat in Levi’ ta hi,
  </para>
  <para style="p">
    <verse number="30" style="v"/>Levi in Simeon’ ta hi, Simeon in Judah’ ta hi, Judah in Jonam’ ta hi,
  </para>
  <para style="p">
    <verse number="31" style="v"/>Jonam in Eliakim’ ta hi, Eliakim in Melea’ ta hi, Melea in Menna’ ta hi, Menna in Mattatha’ ta hi, Mattatha in Nathan’ ta hi, Nathan in David’ ta hi,
  </para>
  <para style="p">
    <verse number="32" style="v"/>David in Jessi’ ta hi, Jessi in Obed’ ta hi. Obed in Boaz’ ta hi, Boaz in Shelah’ ta hi. Shelah in Nahshon’ ta hi, Nahshon in Amminadab’ ta hi,
  </para>
  <para style="p">
    <verse number="33" style="v"/>Amminadab in Admin’ ta hi, Admin in Arni’ ta hi, Arni in Hezron’ ta hi. Hezron in Perez’ ta hi, Perez in Judah’ ta hi,
  </para>
  <para style="p">
    <verse number="34" style="v"/>Judah in Jakob’ ta hi, Jakob in Issak’ ta hi, Issak in Abraham’ ta hi, Abraham in Terah’ ta hi, Terah in Nahor’ ta hi,
  </para>
  <para style="p">
    <verse number="35" style="v"/>Nahor in Serug ta hi, Serug in Reu’ ta hi, Reu in Peleg’ ta hi, Peleg in Ebar’ ta hi, Ebar in Shelah’ ta hi,
  </para>
  <para style="p">
    <verse number="36" style="v"/>Shelah in Kainan’ ta hi, Kainan in Arfasat’ ta hi, Arfasat in Shem’ ta hi, Shem in Noah’ ta hi, Noah in Lamek’ ta hi,
  </para>
  <para style="p">
    <verse number="37" style="v"/>Lamek in Methuselah’ ta hi, Methuselah in Enok’ ta hi, Enok in Jared’ ta hi, Jared in Mahalate-el’ ta hi, Mahalale-el in Kainan’ ta hi,
  </para>
  <para style="p">
    <verse number="38" style="v"/>Kainan in Enos’ ta hi, Enos in Seth’ ta hi, Seth in Adam’ ta hi, Adam in Pasian’ ta hi.
  </para>
  <chapter number="4" style="c"/>
  <para style="p">
    <verse number="1" style="v"/>Zeisu in Kha Siangtho tawh kidimin Jordan gun pan a ciah ciangin, Kha Siangtho in gampa lakah paipih a,
  </para>
  <para style="p">
    <verse number="2" style="v"/>ni sawmli tawntung dawimangpa in a kheem hi. Tua hun sung khempeuh Zeisu in an ne lo a, a ni a cin’ ciangin a gil kial hi.
  </para>
  <para style="p">
    <verse number="3" style="v"/>Dawimangpa in, “Nang in Pasian’ Tapa na hih takpi leh, hih suang khomun suaksak in,” a ci hi.
  </para>
  <para style="p">
    <verse number="4" style="v"/>Zeisu in, “Mite in khomun bek tawh nungta lo hi, ci-in Lai Siangtho sungah kigelh hi,” a ci hi.
  </para>
  <para style="p">
    <verse number="5" style="v"/>Tua lai takin dawimangpa in Zeisu paipihto a, leitung gam khempeuh neukha sungin a lak hi.
  </para>
  <para style="p">
    <verse number="6" style="v"/>“Hih vangliatnate leh amau minthan’nate kong pia ding hi. Bang hang hiam na cih leh, kei hong kipia zo a, ka piak nop mi kiangah ka pia thei hi.
  </para>
  <para style="p">
    <verse number="7" style="v"/>Tua ahih ciangin, hong bia leteh hihte khempeuh nangma aa ahi ding hi,” a ci hi.
  </para>
  <para style="p">
    <verse number="8" style="v"/>Zeisu in zong, “Na Topa Pasian na bia ding hi. Ama na bek na sem ding hi, ci-in Lai Siangtho sungah kigelh hi,” a ci hi.
  </para>
  <para style="p">
    <verse number="9" style="v"/>Tua khit ciangin, dawimangpa in Zeisu Jerusalem khuapi sungah paipihin, biakna innpi khum zangah a koih khit ciangin, “Nang in Pasian’ Tapa na hih takpi leh, na pumpi kikiasuk sak in.
  </para>
  <para style="p">
    <verse number="10" style="v"/>Bang hang hiam na cih leh: ‘Amah in ama vantungmite nang ading thu a pia ding hi,’ leh
  </para>
  <para style="p">
    <verse number="11" style="v"/>‘Na khe in suang tawh a kisuk khak loh nadingin, Amau in khut tawh nang hong dom ding uh hi,’ ci-in Lai Siangtho sungah kigelh hi,” a ci hi.
  </para>
  <para style="p">
    <verse number="12" style="v"/>Zeisu in, “Na Topa Pasian na ze-et kei in,’ a kici hi,” a ci hi.
  </para>
  <para style="p">
    <verse number="13" style="v"/>Dawimangpa in kheemna a vekpi-in ahih khit ciangin a kiang panin tomkha sung a paikhia hi.
  </para>
  <para style="p">
    <verse number="14" style="v"/>Zeisu in Kha Siangtho’ vangliatna tawh, Galile gamah ciahkik hi. Ama thu a kimkot gam khempeuh ah kizeelin a thang hi.
  </para>
  <para style="p">
    <verse number="15" style="v"/>Amaute kikhopna innah thu hilh a, mi khempeuh in amah a phat uh hi.
  </para>
  <para style="p">
    <verse number="16" style="v"/>A khan’na Nazareth khua-ah Zeisu pai a, ngeina bangin Nipi ni-in kikhopna innah lut a, Lai Siangtho sim dingin a ding hi.
  </para>
  <para style="p">
    <verse number="17" style="v"/>Kamsangpa Isaiah’ Lai Siangtho a kipiak ciangin phen a:
  </para>
  <para style="p">
    <verse number="18" style="v"/>“Topa’ Kha Siangtho in keima tungah a om hi. Bang hang hiam i cih leh, mizawngte kiangah Lungdamna Thu zasak dingin hong sawl zo hi. A kiman a kikhum mite a kikhah nading ahi zongin, Mittawte in khua a muh kik theih nading ahi zongin, Bawlsiatna a thuak mite khah nading ahi zongin,
  </para>
  <para style="p">
    <verse number="19" style="v"/>Topa’ hehpihna kum ahi, ci-in zaksak nading ahi zongin, Kei hong sawl zo hi,” ci-in kigelhna mun a mu hi.
  </para>
  <para style="p">
    <verse number="20" style="v"/>Lai Siangtho zial a, kikhopna inn nasempa a piak khit ciangin a tu hi. Kikhopna inn sungah a om mi khempeuh in tel takpi-in a en uh hi.
  </para>
  <para style="p">
    <verse number="21" style="v"/>Zeisu in, “Tuni-in hih Lai Siangtho thu in note zak dingin tangtung zo hi,” a ci hi.
  </para>
  <para style="p">
    <verse number="22" style="v"/>Mi khempeuhte in Zeisu thu mang uh a, ama kam sung pan a paikhia lungsim phawn’sakna thu, lamdang a sa uh a, “Hih pa in Josef tapa hilo ahi hiam?” a ci uh hi.
  </para>
  <para style="p">
    <verse number="23" style="v"/>Zeisu in, “A tel takpi-in note in, ‘Zatopa aw, nangmahmah na kidamsak in. Kapernaum khua-ah na bawlna khempeuh kote in ka zak bangun, nangma gamah zong bawl in,’ ci-in thugentehna tawh kei kiangah nong ci ding uh hi.
  </para>
  <para style="p">
    <verse number="24" style="v"/>Ke’n aman takpi kong cih-inah, kamsang kuamah peuhmah ama gamah mite in a deih kei uh hi.
  </para>
  <para style="p">
    <verse number="25" style="v"/>Ahih hangin ke’n aman takpi kong cih-inah, Elijah khan’ lai-in kum thum leh kha guk tawntung guahtui kang a, gam sung khempeuh ah kial a tun’ lai takin, Israel mipawlte lakah meigong tampi a om uh hi.
  </para>
  <para style="p">
    <verse number="26" style="v"/>Tua meigong khat beek kiangah Elijah a sawl kei hi. Sidon gam Zarephat khua a, meigong khat kiang bekah a sawl hi.
  </para>
  <para style="p">
    <verse number="27" style="v"/>Kamsang Elisha a khan’ lai takin, Israel mipawlte lakah miphak tampi a om uh hi. Ahih hangin Siriapa Na-aman longal kuamah in damna a ngah kei uh hi,” ci-in a gen hi.
  </para>
  <para style="p">
    <verse number="28" style="v"/>Kikhopna innah a om mi khempeuh in tua a zak uh ciangin, a heh mahmah uh hi.
  </para>
  <para style="p">
    <verse number="29" style="v"/>Amaute ding-in Zeisu khua nawlah a hawlkhiat khit uh ciangin, khua omna mual dawn kui-ah bungbu sawnkhiat dingin a paipih uh hi.
  </para>
  <para style="p">
    <verse number="30" style="v"/>Ahih hangin Zeisu in amaute lai zang pan paikhia-in a pai mang hi.
  </para>
  <para style="p">
    <verse number="31" style="v"/>Zeisu Galile gam Kapernaum khua-ah a paisuk khit ciangin, Nipi ni-in thu a hilh hi.
  </para>
  <para style="p">
    <verse number="32" style="v"/>Amaute in ama thuhilhna lamdang a sa uh hi. Bang hang hiam i cih leh, amah in ukpa bangin thu a hilh hi.
  </para>
  <para style="p">
    <verse number="33" style="v"/>Tua kikhopna inn sungah kihhuai dawi kha a lut mi khat a om hi.
  </para>
  <para style="p">
    <verse number="34" style="v"/>Amah in, “Nazareth mi Zeisu aw, kote in nang tawh bang kikum i hi hiam? Kote susia dingin hong pai na hi hiam? Nang kua mi na hih ke’n kong thei hi. Pasian’ misiangtho na hi hi,” ci-in aw lianpi tawh a kiko hi.
  </para>
  <para style="p">
    <verse number="35" style="v"/>Zeisu in, “Pau kei in la, ama sung pan paikhia in,” ci-in a taai hi. Dawi in amaute lai zangah amah a puksak khit ciangin, natna bawl loin ama sung pan a paikhia hi.
  </para>
  <para style="p">
    <verse number="36" style="v"/>Mi khempeuh in lamdang a sa uh a, “Hih thu in bang thu ahi hiam? Thu tawh, vangliatna tawh, kihhuai dawite thu a piak ciangin amau a paikhia uh hi,” ci-in khat leh khat a kikum uh hi.
  </para>
  <para style="p">
    <verse number="37" style="v"/>Ama thu in a kimkot mun khempeuh ah a thang hi.
  </para>
  <para style="p">
    <verse number="38" style="v"/>Zeisu in kikhopna inn pan a paikhiat khit ciangin Simon’ innah a lut hi. Simon’ sungnu in nakpi-in nattun’ a, a dam nading Zeisu kiangah a thuum uh hi.
  </para>
  <para style="p">
    <verse number="39" style="v"/>Zeisu in ama kiangah ding-in cinatna a taai khit ciangin, a nattun’ dam a, thakhatin thoin zinte a vak hi.
  </para>
  <para style="p">
    <verse number="40" style="v"/>Ni a tum ciangin, cinatna pawlpawl a neite khempeuh Zeisu kiangah hong paipih uh a, amah in amaute khempeuh tungah khut nga-in a damsak hi.
  </para>
  <para style="p">
    <verse number="41" style="v"/>Dawite in zong, “Nang in Pasian’ Tapa na hi hi,” ci-in kikoin mi tampite sung pan a paikhia uh hi. Amah in Khazih ahih lam a theih manun, Amah in amaute taii-in kam khat beek a pausak kei hi.
  </para>
  <para style="p">
    <verse number="42" style="v"/>Khua a vak ciangin Zeisu paikhia a, gampa lakah a pai hi. Mihonpite in zong uh a, a kiang a tun’ uh ciangin, amaute kiang pan a paikhiat loh nadingin a kho nuam uh hi.
  </para>
  <para style="p">
    <verse number="43" style="v"/>Ahih hangin Zeisu in, “Pasian Gam’ Lungdamna Thu khua dangah zong ka hilh ding hi. Bang hang hiam na cih uh leh, tua bang deihna-in kei hong sawl hi,” a ci hi.
  </para>
  <para style="p">
    <verse number="44" style="v"/>Tua lai takin Zeisu in Galile gam kikhopna innte ah thu hilhin a om hi.
  </para>
  <chapter number="5" style="c"/>
  <para style="p">
    <verse number="1" style="v"/>Tua lai takin Zeisu kiangah, mihonpite in neh uh a, Pasian thu a ngaih lai takun Gennesaret tuili geiah amah a ding hi.
  </para>
  <para style="p">
    <verse number="2" style="v"/>Tua lai takin tuipi gei a, khawl gunkuang nih om a mu hi. Ngasa bengte in gunkuang sung panin paikhia uh a, ngente a sawp uh hi.
  </para>
  <para style="p">
    <verse number="3" style="v"/>Simon’ gunkuang ahi tua gunkuangte khat tungah Zeisu a tuan’ khit ciangin, gunkuang tuipi gei pan tomno a kihal nadingin Simon kiangah a gen hi. Zeisu in gunkuang tungah tu-a mihonpite thu a hilh hi.
  </para>
  <para style="p">
    <verse number="4" style="v"/>A thuhilh a tawp khit ciangin, “Tui thukna-ah khin in la, ngasa khuh na’ng ngen paai in,” ci-in Simon thu a pia hi.
  </para>
  <para style="p">
    <verse number="5" style="v"/>Simon in zong, “Topa aw, kote in zankhua-in ka hahkat uh hangin, khat beek ka man kei uh hi. Ahih hangin thu nong piak bangin ngen ka paai ding hi,” a ci hi.
  </para>
  <para style="p">
    <verse number="6" style="v"/>Tua banga a paih khit ciangin, ngasa tam mahmah khuh kha a, ngen a kikeek hi.
  </para>
  <para style="p">
    <verse number="7" style="v"/>Adang gunkuang khatah a om a lawmte zong hong pai-in, hong huh nadingin amaute khut van a, amaute hong pai-in gunkuang nih ngasa tawh kidim-in a tum dek tak hi.
  </para>
  <para style="p">
    <verse number="8" style="v"/>Simon Piter in a muh ciangin Zeisu khuk kiangah bokin, “Topa aw, mawhnei mi ka hih ciangin ka kiang pan paikhia in,” a ci hi.
  </para>
  <para style="p">
    <verse number="9" style="v"/>Bang hangin hih bangin gen hiam i cih leh, amah tawh a omkhawm mi khempeuhte in a khuhsa ngasate lamdang a sa uh hi.
  </para>
  <para style="p">
    <verse number="10" style="v"/>Tua mah bangin Simon’ lawmte Zebedi’ tapa Jakob leh Johante in zong lamdang a sa uh hi. Zeisu in Simon kiangah, “Lau kei in. Tu-a kipan nang in mite na man ding hi,” ci-in a gen hi.
  </para>
  <para style="p">
    <verse number="11" style="v"/>Amaute in tuipi geiah gunkuang a khawlsak khit uh ciangin, amaute neihsa khempeuh nusia-in Zeisu’ nung a zui uh hi.
  </para>
  <para style="p">
    <verse number="12" style="v"/>Khua khatah Zeisu a om lai takin, a pumtang a phak mi khat a om hi. Tua pa in Zeisu a muh ciangin bok a, “Topa aw, nong hih nop leh, kei nong damsak zo ding hi,” ci-in a thuum hi.
  </para>
  <para style="p">
    <verse number="13" style="v"/>Zeisu in a khut zanin lawng a, “Ka hih nuam hi, na dam ta in,” a cih leh, thakhatin a dam pah hi.
  </para>
  <para style="p">
    <verse number="14" style="v"/>Zeisu in hih thu kuama kiangah a gen loh nadingin thu a pia hi. “Pasian’ siampi kiangah pai in la, va kilak in. Amau in a theih nadingun Moses’ thu piaksa bangin biakna na pia in,” a ci hi.
  </para>
  <para style="p">
    <verse number="15" style="v"/>Ahih hangin Zeisu thu kizeel semsem a, mihonpite in thu ngai ding ahi zongin, cinate in damna ngah ding ahi zongin a kikhawm uh hi.
  </para>
  <para style="p">
    <verse number="16" style="v"/>Ahih hangin amah gampa lakah pai a, thu a ngen hi.
  </para>
  <para style="p">
    <verse number="17" style="v"/>Ni khat Zeisu in thu a hilh lai takin, Jerusalem khuapi pan a kipan Galile gam leh Judah gam khua khempeuh pan hong pai Farisaite leh Pasian’ Thukham siate in a kiangah a tu uh hi. Cinatna a damsak thei dingin Topa’ vangliatna Zeisu tungah a tung hi.
  </para>
  <para style="p">
    <verse number="18" style="v"/>Tua lai takin mite in khut leh khe si mi khat a lupna tawh a puak uh ciangin inn sungah paipih a, Zeisu mai-ah koih nading a zong uh hi.
  </para>
  <para style="p">
    <verse number="19" style="v"/>Mihonpi kikhawm ahih manin, lut nading lam a muh zawh loh uh ciangin, innkhum tungah kahto uh a, innkhum a vuhlet khit uh ciangin, lupna tawh cinapa Zeisu mai-ah mite lai zangah a khiasuk uh hi.
  </para>
  <para style="p">
    <verse number="20" style="v"/>Zeisu in amaute’ upna a theih ciangin, “Lawm aw, na mawhnate kimaisak zo hi,” a ci hi.
  </para>
  <para style="p">
    <verse number="21" style="v"/>Laitheite leh Farisaite in, “Pasian tungah a pau a khial hih mi kua mi ahi hiam? Pasian longal kua in mawhna maisak zo hiam?” ci-in a ngaihsun uh hi.
  </para>
  <para style="p">
    <verse number="22" style="v"/>Zeisu in amaute ngaihsutna a theih ciangin, “Note in bang hangin na lungsim sung uh ah tua bangin ngaihsun na hi uh hiam?
  </para>
  <para style="p">
    <verse number="23" style="v"/>Bang ci leng a baih zaw hiam? ‘Na mawhnate kimaisak zo hi,’ ci leng a baih zaw hiam? ‘Tho in la pai in,’ ci leng a baih zaw hiam?
  </para>
  <para style="p">
    <verse number="24" style="v"/>Ahih hangin Mihing Tapa in leitungah mawhna a maisak theih nading thu a neih lam na theih nadingun, ‘Tho in, na lupna pua in la, na innah ciah in,’” ci-in khut leh khe sipa kiangah a ci hi.
  </para>
  <para style="p">
    <verse number="25" style="v"/>Amah in amaute mai-ah thakhatin tho a, a lupna pua-in Pasian’ min phatin a ciah hi.
  </para>
  <para style="p">
    <verse number="26" style="v"/>Tuate khempeuh in lamdang a sa uh a, Pasian a phat uh hi. “Eite in tuni-in nalamdang a tuam i mu zo hi,” ci-in a lau uh hi.
  </para>
  <para style="p">
    <verse number="27" style="v"/>Tua nung ciangin Zeisu paikhia a, Levi kici siahdon’na bukah tu-in a om a mu hi. “Ka nung hong zui in,” a cih ciangin,
  </para>
  <para style="p">
    <verse number="28" style="v"/>ding-in, a neihsa khempeuh nusia-in a nung a zui hi.
  </para>
  <para style="p">
    <verse number="29" style="v"/>Levi in ama innah lawmvakna pawi a bawl hi. Siahdongte leh midang tampite in amaute tawh an ne-in a tu khawm uh hi.
  </para>
  <para style="p">
    <verse number="30" style="v"/>Farisaite leh laitheite in, “Note in siahdongte leh mawhneite tawh, bang hangin an nekhawm tui dawnkhawm na hi uh hiam?” ci-in a nungzuite a ko uh hi.
  </para>
  <para style="p">
    <verse number="31" style="v"/>Zeisu in, “Cidamte in zato deih lo uh hi. Cinate bek in a deih uh hi.
  </para>
  <para style="p">
    <verse number="32" style="v"/>Miphate sam dingin hong pai ka hi kei hi. Mawhneite sam dingin hong pai ka hi hi,” a ci hi.
  </para>
  <para style="p">
    <verse number="33" style="v"/>Amaute in, “Johan’ nungzuite in an nek tang zeelin, thu a ngen uh hi. Farisaite’ nungzuite in zong tua bangin ahih uh hi. Ahih hangin na nungzuite in an ne-in tui a dawn uh hi,” a ci uh hi.
  </para>
  <para style="p">
    <verse number="34" style="v"/>Zeisu in zong, “Zipipa in a lawmte tawh a omkhawm lai takin tuate in an a tang sak zo ding uh hiam?
  </para>
  <para style="p">
    <verse number="35" style="v"/>Ahih hangin a hun hong tung ding a, zipipa in a lawmte tawh a kikhen khit ciangin, tua ni-in amaute in an nek a tang ding uh hi,” a ci hi.
  </para>
  <para style="p">
    <verse number="36" style="v"/>Tua lai takin Zeisu in thugentehna thu a hilh-inah, “Kuamah in puan thak bek khat eukhia a, puan lui a thuap ngei kei uh hi. Tua bang a thuap leh, a puan thak keek a, puan thak bek in puan lui tawh a kilem kei ding hi.
  </para>
  <para style="p">
    <verse number="37" style="v"/>Kuamah in savun um lui sungah leenggahtui thak a thun ngei kei hi. Tua bangin a thun leh, leenggah tui in savun tamsak ding a, leenggahtui luangkhia-in, savun zong a kisia gawp ding hi.
  </para>
  <para style="p">
    <verse number="38" style="v"/>Leenggahtui thak savun um thak sungah a kithun ding hi.
  </para>
  <para style="p">
    <verse number="39" style="v"/>Kuamah in leenggahtui lui a dawn khit ciangin, leenggahtui thak a duh kei hi. Bang hang hiam na cih uh leh, Leenggahtui lui a pha hi, a ci hi,” ci-in Zeisu in a gen hi.
  </para>
  <chapter number="6" style="c"/>
  <para style="p">
    <verse number="1" style="v"/>Nipi ni khatvei Zeisu in buhlei ah a vak leh, a nungzuite in buhvui zut uh a, khut tawh nuai-in a ne uh hi.
  </para>
  <para style="p">
    <verse number="2" style="v"/>Farisaite kimkhat in, “Nipi ni-in ahih tuak loh na bang dingin na hih uh hiam?” a ci uh hi.
  </para>
  <para style="p">
    <verse number="3" style="v"/>Zeisu in, “David in ama lawmte tawh a gilkial lai takin,
  </para>
  <para style="p">
    <verse number="4" style="v"/>Pasian biakna inn sungah lut a, siampite longal midangte nek ding kilawm lo khomun siangtho la-in ne a, a lawmte zong a piak thu sim ngeilo na hi uh hiam?
  </para>
  <para style="p">
    <verse number="5" style="v"/>Mihing Tapa in Nipi ni ukpa ahi hi,” a ci hi.
  </para>
  <para style="p">
    <verse number="6" style="v"/>Adang Nipi ni-in Zeisu in kikhopna inn sungah lut a, thu a hilh hi. Tua lai-ah a khut langkhat a si mi khat a om hi.
  </para>
  <para style="p">
    <verse number="7" style="v"/>Nipi ni-in cinatna damsak ding hiam damsak lo ding hiam, ci-in laitheite leh Farisaite in Zeisu a mawhsak nop manun a en uh hi.
  </para>
  <para style="p">
    <verse number="8" style="v"/>Ahih hangin Zeisu in amau’ sinsung ngaihsutna uh a theih ciangin, “Tho in la, a lai zangah ding in,” ci-in khut sipa kiangah a ci hi. Amah thoin a ding hi.
  </para>
  <para style="p">
    <verse number="9" style="v"/>Zeisu in, “Note kong dong ding hi; ‘Nipi ni-in phatna bawl tuak hiam? Siatna bawl tuak hiam? Nuntakna khatpeuh a gup tuak hiam? Nuntakna siatsak tuak ahi hiam?’” ci-in amaute kiangah a dong hi.
  </para>
  <para style="p">
    <verse number="10" style="v"/>Amaute khempeuh en kawikawi a, “Na khut zan in,” ci-in tuapa kiangah ci-a, a khut a zan leh, a dam hi.
  </para>
  <para style="p">
    <verse number="11" style="v"/>Ahih hangin amaute heh mahmah uh a, Zeisu tungah, “Bangci i hih ding hiam?” ci-in khat leh khat a kikum uh hi.
  </para>
  <para style="p">
    <verse number="12" style="v"/>Tua lai takin Zeisu in thu ngen dingin mual tungah kahto a, Pasian kiangah thu ngenin zan khat tawntung a om hi.
  </para>
  <para style="p">
    <verse number="13" style="v"/>Khua a vak ciangin a nungzuite sam a, Sawm-le-nihte teelin, ‘Sawltakte’ ci-in a phuak hi.
  </para>
  <para style="p">
    <verse number="14" style="v"/>Tuate in: Simon, a min thak a phuah Piter leh a naupa Andru, Jakob leh Johan, Filip leh Bartholomai,
  </para>
  <para style="p">
    <verse number="15" style="v"/>Mattiu leh Thomas, Alefas’ tapa Jakob leh Zealot kici Simon,
  </para>
  <para style="p">
    <verse number="16" style="v"/>Jakob’ tapa Judas leh Topa lehheekpa Judas Iskariot ahi uh hi.
  </para>
  <para style="p">
    <verse number="17" style="v"/>Zeisu in amaute tawh mual tung pan kumsuk khawm a, mun zangah a ding hi. Thu ngaih nading ahi zongin, cidamna ngah nading ahi zongin, Judah gam pan akipan, Jerusalem khuapi pan, Tai-ar leh Sidon khua tuipi gei pan, mi tampite leh ama nungzuite tampite zong hong pai uh hi.
  </para>
  <para style="p">
    <verse number="18" style="v"/>A kihhuai dawi’ bawlsiatna a thuak mite in zong cidamna a ngah uh hi.
  </para>
  <para style="p">
    <verse number="19" style="v"/>Mihonpite khempeuh in Zeisu a lawn’ nading a zong uh hi. Bang hang hiam i cih leh, ama tung pan vangliatna paikhia a, mi khempeuh a damsak hi.
  </para>
  <para style="p">
    <verse number="20" style="v"/>Zeisu in a nungzuite en a, “Mizawng note in thupha na ngah ding uh hi. Bang hang hiam na cih uh leh, Pasian’ Gam in note gam ahi ding hi.
  </para>
  <para style="p">
    <verse number="21" style="v"/>Tu lai taka gilkial note in, thupha na ngah ding uh hi. Bang hang hiam na cih uh leh, gilvahna na ngah ding uh hi. Tu lai taka a kap note in thupha na ngah ding uh hi. Bang hang hiam na cih uh leh, na nui ding uh hi.
  </para>
  <para style="p">
    <verse number="22" style="v"/>Mite in Mihing Tapa hangin note muhdah uh a, hong hawlkhiat uh a, hong kosiat uh a, na min uh hong siatsak ciangin, thupha na ngah ding uh hi.
  </para>
  <para style="p">
    <verse number="23" style="v"/>Tua lai takin nuam un la, lungdamin na diang un. Bang hang hiam na cih leh, vantungah nop tuamna lian na ngah ding uh hi. A pute a pate un zong kamsangte tua bangin a bawlsia uh hi.
  </para>
  <para style="p">
    <verse number="24" style="v"/>Sumhau note in gimna na thuak ding uh hi. Bang hang hiam na cih uh leh, nopna na ngah zo uh hi.
  </para>
  <para style="p">
    <verse number="25" style="v"/>Tu lai takin an kham note in gimna na thuak ding uh hi. Bang hang hiam na cih uh leh, note na gilkial ding uh hi. Tu lai taka nui note in gimna na thuak ding uh hi. Bang hang hiam na cih uh leh, note in thuumin na kap ding uh hi.
  </para>
  <para style="p">
    <verse number="26" style="v"/>Mi khempeuh in note hong phat ciangin, gimna na thuak ding uh hi. Bang hang hiam na cih uh leh, a pute a pate un thuzuau kamsangte tungah tua bangin a bawl uh hi.
  </para>
  <para style="p">
    <verse number="27" style="v"/>Ka kam a za note kiangah kong cih-inah, na galte na it un. Hong mudahte tungah thupha na bawl un.
  </para>
  <para style="p">
    <verse number="28" style="v"/>Hong phuisamte tungah thupha na pia un.
  </para>
  <para style="p">
    <verse number="29" style="v"/>Hong bawlsiate ading thu na ngetsak un. Na pang langkhat hong bengte, pang langkhat zong na bengsak un. Na puanza a late, na puan ak lak ding na khaam kei un.
  </para>
  <para style="p">
    <verse number="30" style="v"/>A hong ngen khempeuhte na pia un. Na sum a late kiangah, na sum na ngen kik kei un.
  </para>
  <para style="p">
    <verse number="31" style="v"/>Note tungah hong kibawl ding na deih bangun, mite tungah zong na bawl un.
  </para>
  <para style="p">
    <verse number="32" style="v"/>Hong itte bek na it uh leh, bang phattuamna na nei uh hiam? Migilote in zong amau a itte a it uh hi.
  </para>
  <para style="p">
    <verse number="33" style="v"/>Note tungah thupha hong bawl mite tung bekah thupha na bawl uh leh, bang phattuamna na nei uh hiam? Migilote in zong tua bangin ahih uh hi.
  </para>
  <para style="p">
    <verse number="34" style="v"/>Midangte sum na leitawisak uh ciangin, hong lohkik ding ci-in, lamenin na tawisak uh leh, bang phattuamna na nei uh hiam? Migilote in zong a piak bang a ngah kik nadingin migilote a leitawisak uh hi.
  </para>
  <para style="p">
    <verse number="35" style="v"/>Note na hih uh leh, na galte na it un, amaute tungah thupha na bawl un. Na khatpeuh ka ngah ding hi ci-in lamen loin na leitawisak un. Tua bang na hih uh leh, na noptuamna uh lian ding a, Sang Bel Pasian’ tate na hi ding uh hi. Bang hang hiam na cih uh leh, amah in hehpihna a thukkik lo mi leh migilote a hehpih hi.
  </para>
  <para style="p">
    <verse number="36" style="v"/>Na Pa un hehpihna lungsim a neih bangin note in zong hehpihna lungsim na nei un.”
  </para>
  <para style="p">
    <verse number="37" style="v"/>“Midangte’ thu na tan kei uh leh, thu tanna tawh na kipelh ding uh hi. Midangte na mawhsak kei uh leh, mawhsakna tawh na kipelh ding uh hi. Midangte’ mawhna na maisak uh leh, note mawhna a kimaisak ding hi.
  </para>
  <para style="p">
    <verse number="38" style="v"/>Midangte na piak uh leh, note hong kipia ding hi. Seeng a, teh hoih bek tham lo, a kinengcip, a kilok a kitat a dimlet a, om na ang sung uh ah hong kisung ding hi. Bang hang hiam na cih uh leh, midangte na piakna uh seengin, note zong hong kipia kik ding hi,” a ci hi.
  </para>
  <para style="p">
    <verse number="39" style="v"/>Tua lai takin Zeisu in thugentehna a hilh-inah, “Mittawte in mittawte lam a hilh zo ding hiam? A nih mahin leihawm sungah kia ding hilo ahi uh hiam?
  </para>
  <para style="p">
    <verse number="40" style="v"/>A nungzuite in a siapa sangin lianzaw lo hi. Ahih hangin a kicingsa-a om a nungzui khempeuhte in a siapa mah bangin ahi ding uh hi.
  </para>
  <para style="p">
    <verse number="41" style="v"/>Na mit sungah singluang lungngai loin, na u na nau’ mit sungah ninneng tang bang hangin na en hiam?
  </para>
  <para style="p">
    <verse number="42" style="v"/>Na mit sungah singluang om napi-in na u na nau kiangah, ‘Unau aw, na mittang sungah a om ninneng tang hong paaikhiasak in,’ bang hangin ci na hi hiam? Nang mi simtatpa aw, na mit sungah a om singluang paaikhia masa in. Tua khit ciangin, na u na nau’ mit sunga ninneng tang paihkhiat ding na tel muh thei ding hi.”
  </para>
  <para style="p">
    <verse number="43" style="v"/>“Gah hoih lo a gah singkung hoih a om kei hi. Gah hoih a gah kung hoih lo a om kei hi.
  </para>
  <para style="p">
    <verse number="44" style="v"/>Kung khempeuh a gahin kithei hi. Bang hang hiam na cih uh leh, lingkungah mite in thei gah a lo ngei kei uh hi. Thangling kungah leenggah a lo ngei kei uh hi.
  </para>
  <para style="p">
    <verse number="45" style="v"/>Miphate in ama lungsim sung sumkholna hoih sung pan a pha nate a pusuaksak hi. Mipha lote in a hoih lo sumkholna sung pan a pha lo nate a pusuaksak uh hi. Bang hang hiam na cih uh leh, tua pa’ lungsim a dim bangin a kam in a gen hi.”
  </para>
  <para style="p">
    <verse number="46" style="v"/>“Keima thu ngai loin, ‘Topa aw, Topa aw,’ ci-in bang hangin hong ci na hi uh hiam?
  </para>
  <para style="p">
    <verse number="47" style="v"/>Ka kiangah hong pai a, ka thu za a, a ngaite khempeuh in, kua mi tawh kibang ahih lam kong lak ding hi.
  </para>
  <para style="p">
    <verse number="48" style="v"/>Amah in inn a lam ciangin, thukpi-in to a, suang tungah khuam a phut mi tawh kibang hi. Tui a khan’ ciangin hawktui in tua inn a nawt hangin, pha takin kilam ahih ciangin a liingsak zo kei hi.
  </para>
  <para style="p">
    <verse number="49" style="v"/>Ka thu a zak ciangin a zui lo mi in, khuam phut lo lei tungah inn a lam mi tawh kibang hi. Hawktui in tua inn a nawk ciangin thakhatin a puk hi. Tua inn siatna in siatna lian ahi hi,” ci-in a gen hi.
  </para>
  <chapter number="7" style="c"/>
  <para style="p">
    <verse number="1" style="v"/>Zeisu in thu khempeuh mihonpite zak dingin a hilh khit ciangin, Kapernaum khua-ah a lut hi.
  </para>
  <para style="p">
    <verse number="2" style="v"/>Galkap mangpa khat in a it mahmah nasempa khat nei a, tua nasempa cina-in a si dek tak hi.
  </para>
  <para style="p">
    <verse number="3" style="v"/>Galkap mangpa in Zeisu thu a galzak ciangin, Judah upate a kiangah va sawl a, Topa hong pai-in tua nasempa a damsak nadingin a ngensak hi.
  </para>
  <para style="p">
    <verse number="4" style="v"/>Tua upate in Zeisu kiang a tun’ uh ciangin, “Tua thu ama ading na hih nadingin tua pa a kilawm hi.
  </para>
  <para style="p">
    <verse number="5" style="v"/>Bang hang hiam na cih leh, amah in ei pawl hong it a, eite kikhopna inn a lamsak hi,” ci-in a va thuumsak uh hi.
  </para>
  <para style="p">
    <verse number="6" style="v"/>Zeisu in amaute tawh a paikhawm hi. Galkap mangpa’ inn hong naih uh ciangin, galkap mangpa in a lawmte khat sawlin “Topa aw, na kigimsak kei in. Keima inn khum nuai-ah nong lut dingin ka kilawm kei hi.
  </para>
  <para style="p">
    <verse number="7" style="v"/>Tua mah bangin Topa kiangah kong pai ding kilawm ka sa kei hi. Na kamin thu pia leteh, ka nasempa a dam ding hi.
  </para>
  <para style="p">
    <verse number="8" style="v"/>Bang hang hiam na cih leh, keimah in zong mangza-ah hong kikoih hi. Ka nuai-ah zong galkapte a om hi. Tua galkapte khat kiangah, ‘Pai in,’ ka cih ciangin a pai hi. Adang khat kiangah, ‘Hong pai in,’ ka cih ciangin a hong pai hi,” ci-in a gensak hi.
  </para>
  <para style="p">
    <verse number="9" style="v"/>Zeisu in tua thu a zak ciangin lamdang sa a, ama nung a zui mihonte kiangah kihei a, “Ke’n kong cih-inah, hih zah tak upna Israel mipawlte lakah ka mu ngei kei hi,” ci-in a gen hi.
  </para>
  <para style="p">
    <verse number="10" style="v"/>A sawltakte in inn a tun’ uh ciangin nasempa damin a om a mu uh hi.
  </para>
  <para style="p">
    <verse number="11" style="v"/>A sawt loin Zeisu in Nain kici khua khatah pai a, a nungzuite leh mihonpite in amah tawh a pai khawm uh hi.
  </para>
  <para style="p">
    <verse number="12" style="v"/>Khua kongpi kiang a tun’ uh ciangin, numei in ta khat bek a neih si a, a luang a puakkhiat lai tak uh ahi hi. Tua numei in meigong hi a, khuapihte tampi amah tawh a paikhawm uh hi.
  </para>
  <para style="p">
    <verse number="13" style="v"/>Zeisu in tua numei a muh ciangin hehpihhuaisa a, “Kap kei in,” a ci hi.
  </para>
  <para style="p">
    <verse number="14" style="v"/>A khut tawh lang lawng a, a puate a khawlsak hi. Zeisu in, “Tangvalpa aw, tho in ci-in nangma kiangah kong ci hi,” a cih leh,
  </para>
  <para style="p">
    <verse number="15" style="v"/>misipa tho a, thu a gen hi.
  </para>
  <para style="p">
    <verse number="16" style="v"/>Zeisu in tua pa a nu kiangah a pia hi. Mi khempeuh in lau uh a, “A lian mahmah kamsangpa in eite lakah hong piang zo hi. Pasian in ama mipawlte kiangah hong hawh zo hi,” ci-in Pasian’ min a phat uh hi.
  </para>
  <para style="p">
    <verse number="17" style="v"/>Tua thu in Judah gam khempeuh akipan a kimkot gam sung khempeuh ah a kizeel khin hi.
  </para>
  <para style="p">
    <verse number="18" style="v"/>Johan’ nungzuite in hih thu a vekpi-in ama kiangah a gen uh hi.
  </para>
  <para style="p">
    <verse number="19" style="v"/>Johan in ama nungzuite nih sam a, Topa kiangah sawlin, “Nangmah in hong pai dingpa taktak na hi hiam? A hih kei leh midang khat ka lamen lai ding uh hiam?” ci-in a dongsak hi.
  </para>
  <para style="p">
    <verse number="20" style="v"/>Tuate in Zeisu kiang a tun’ uh ciangin, “Nangmah in hong pai dingpa taktak na hi hiam? Ahih kei leh, midang ka lamen lai ding uh hiam? ci-in baptaizpa Johan in nangma kiangah kote hong dongsak hi,” a ci uh hi.
  </para>
  <para style="p">
    <verse number="21" style="v"/>Tua hun lai takin Zeisu in cinatna, zawngkhalna leh, dawi gilo a vei mi tampi damsak a, mittaw tampite zong khua a musak thei hi.
  </para>
  <para style="p">
    <verse number="22" style="v"/>Tua ciangin, “Note pai un la, na zaksa, na muhsa uh thute Johan kiangah va gen un. Mittawte in khua mukik thei uh hi. Khebaite in lam a pai thei uh hi. Phakte in damna a ngah kik uh hi. Bengngongte in khua a za thei uh hi. Misite in hin’na a ngah kik uh hi. Mizawngte kiangah Lungdamna Thu kihilh hi.
  </para>
  <para style="p">
    <verse number="23" style="v"/>Keimah hangin pukna a ngah lo peuhmah in thupha a ngah ding hi,” a ci hi.
  </para>
  <para style="p">
    <verse number="24" style="v"/>Johan’ kamtaite a paikhiat khit uh ciangin, Zeisu in mihonte kiangah Johan thu a gen-inah, “Note in bang en dingin gampa lakah paikhia na hi uh hiam? Huih mut a, a vuang pumpeeng en ding paikhia na hi uh hiam?
  </para>
  <para style="p">
    <verse number="25" style="v"/>Bang en ding paikhia na hi uh hiam? Puanneel silhte en dingin paikhia na hi uh hiam? En un, puan hoih tawh kizeem a, mi nuamsate in kumpite’ inn sungah a om uh hi.
  </para>
  <para style="p">
    <verse number="26" style="v"/>Ahih kei leh, bang en dingin paikhia na hi uh hiam? Kamsangpa en dingin paikhia na hi uh hiam? Ahi mah hi. Pasian’ kamsangpa sang in a lianzaw hi kong ci hi.
  </para>
  <para style="p">
    <verse number="27" style="v"/>Lai Siangtho sungah a kigelh bangin: ‘En in, na pai nading lam sial ding, Na mai-ah ka sawltakpa ka paisak hi,’ a cihna in, tua mipa a cihna ahi hi.
  </para>
  <para style="p">
    <verse number="28" style="v"/>Ke’n kong cih-inah, numei sung pan a suakte lakah Johan sangin a lianzaw khat beek a om kei hi. Ahih hangin, Vantung Gam sungah mi neupen in tuapa sangin a lianzaw hi,” a ci hi.
  </para>
  <para style="p">
    <verse number="29" style="v"/>Siahdongte akipan mite khempeuh in hih thu a zak uh ciangin, Johan’ baptaizna a ngah manun Pasian dik a sa uh hi.
  </para>
  <para style="p">
    <verse number="30" style="v"/>Ahih hangin, Farisaite leh laitheite in amau noptuam nadingin Pasian’ deihna a nial uh a, Johan’ baptaizna a sang kei uh hi.
  </para>
  <para style="p">
    <verse number="31" style="v"/>Zeisu in, “Tulai khang mite bang tawh ka genteh ding hiam? Kua mi tawh kibang ahi uh hiam?
  </para>
  <para style="p">
    <verse number="32" style="v"/>Sumbukah tu-a a om naupangte in khat leh khat kiko-inah, ‘Tamngai ka tum uh hangin, na laam kei uh hi. Ka thuum uh hangin na kap kei uh hi.’ A kici naupangte tawh kibang uh hi.
  </para>
  <para style="p">
    <verse number="33" style="v"/>Bang hang hiam na cih uh leh, baptaizpa Johan in an lum ne lo, leenggahtui dawn loin hong pai a, note in, ‘Hihpa dawilawm nei hi,’ na ci uh hi.
  </para>
  <para style="p">
    <verse number="34" style="v"/>Mihing Tapa in an ne tui dawnin hong pai a, note in, ‘Hihpa in an hai zu haipa hi. Siahdongte leh migilote tawh zawlin a kiman hi,’ na ci uh hi.
  </para>
  <para style="p">
    <verse number="35" style="v"/>Lungpilna in a tate khempeuh tung panin diksakna a ngah hi,” ci-in a gen hi.
  </para>
  <para style="p">
    <verse number="36" style="v"/>Tua lai takin Farisaite khat in an vak dingin Zeisu a sap khit ciangin, tua Farisaipa’ inn sungah lutin an a ne hi.
  </para>
  <para style="p">
    <verse number="37" style="v"/>Tua khua sungah numei gilo khat a om hi. Amah in Farisaipa’ innah Zeisu in an ne, ci-in a theih ciangin paknamtui suangngo thawl khat paipih a,
  </para>
  <para style="p">
    <verse number="38" style="v"/>a nung lam pan a khe kiangah ding-in kap a, a khe khitui tawh kawtsakin, a sam tawh a nul hi. Ama khe zong nam a, paknamtui tawh a zut hi.
  </para>
  <para style="p">
    <verse number="39" style="v"/>Zeisu an a vak Farisaipa in a muh ciangin, “Hih mi in Pasian’ kamsangpa ahih takpi leh, a lawng hih numei in bang mi ahi, a gilo numei hi, ci-in a thei ding hi,” ci-in a lungsim sungah a gen hi.
  </para>
  <para style="p">
    <verse number="40" style="v"/>Zeisu in zong, “Simon aw, nangma kiangah kong gen ding khat a om hi,” a cih ciangin amah in, “Sia aw, hong gen in,” a ci hi.
  </para>
  <para style="p">
    <verse number="41" style="v"/>Zeisu in, “Sum neipa khat in leiba mi nih a nei hi. Khat in dangka zanga, khat in dangka sawmnga a ba hi.
  </para>
  <para style="p">
    <verse number="42" style="v"/>Amaute in leiba loh nading a neih loh uh ciangin sum neipa in, tuate gel’ leiba a maisak hi. Tua bang ahih leh, tua nihte lakah kua pen in sum neipa a it zaw ding hiam?” ci-in a dong hi.
  </para>
  <para style="p">
    <verse number="43" style="v"/>Simon in, “A maisakna tam zaw a ngah mi in it zaw-in ka um hi,” a ci hi. Zeisu in, “Na up bang a man hi,” ci-in a gen hi.
  </para>
  <para style="p">
    <verse number="44" style="v"/>Tua ciangin numei lam kihei a, “Nang in hih numei na mu hiam? Na innah kong lut lai-in khe sil nading tui nong pia kei hi. Hih numei in ka khe khitui tawh kawtsak a, a sam tawh a nul zo hi.
  </para>
  <para style="p">
    <verse number="45" style="v"/>Na hong nam kei hi. Amah in ahih leh, inn kong lut khit phet akipan ka khe a nam tawntung hi.
  </para>
  <para style="p">
    <verse number="46" style="v"/>Ka lu sathau nong nilhsak kei hi. Amah in ahih leh, ka khe paknamtui tawh hong nilhsak hi.
  </para>
  <para style="p">
    <verse number="47" style="v"/>Tua ahih ciangin, ke’n kong cih-inah ama mawhna tam napi-in a kimaisak hi. Bang hang hiam na cih leh, amah in tampi-in a it hi. A tawmno khat mawhna a kimaisak mi in tawmkha-in a it thei hi,” ci-in Simon kiangah a gen hi.
  </para>
  <para style="p">
    <verse number="48" style="v"/>Numei kiangah, “Na mawhna kimaisak zo hi,” a ci hi.
  </para>
  <para style="p">
    <verse number="49" style="v"/>Amah tawh an ne khawmte in, “Mawhna teng a maisak hih pa in kua mi ahi hiam?” ci a, amau lungsim sung uh ah a gen uh hi.
  </para>
  <para style="p">
    <verse number="50" style="v"/>Zeisu in,”Na upna in nang hong gum zo hi. Nuam in la, pai in,” ci-in numei thu a pia hi.
  </para>
  <chapter number="8" style="c"/>
  <para style="p">
    <verse number="1" style="v"/>Tua nung a sawt loin, Zeisu in khuapi khuaneu-ah vak kawikawi in thu hilh a, Pasian’ Gam Lungdamna Thu a zasak hi. Amah tawh Sawm-le-nihte a pai khawm uh hi.
  </para>
  <para style="p">
    <verse number="2" style="v"/>Dawi gilo lut leh cinatna a damsak numeite in a zui uh hi. Tuate lakah dawi gilo sagih a hawlkhiatna, Magdalene kici Mari,
  </para>
  <para style="p">
    <verse number="3" style="v"/>Herod’ nasempa Khuza’ zi Joanna leh Susanna a kipan adang tampite in zong amau sum tawh amaute kivakin a zui uh hi.
  </para>
  <para style="p">
    <verse number="4" style="v"/>Mi tampite hong kikhawm uh a, khua khempeuh panin mite in ama kiangah hong pai lai takun, Zeisu in thugentehna tawh thu a hilh-inah,
  </para>
  <para style="p">
    <verse number="5" style="v"/>“Khaici vawhpa in khaici vawh dingin a kuankhia hi. Khaici a vawh lai takin kimkhatte in, lam geiah kia a, kisik gawpna thuak a, van a, vasate in tawmin a ne uh hi.
  </para>
  <para style="p">
    <verse number="6" style="v"/>Kimkhatte in suang lakah kia a, a po ciangin lei kawt zo lo ahih manin a vul gawp hi.
  </para>
  <para style="p">
    <verse number="7" style="v"/>Kimkhatte in ling lakah a kia hi. Ling kungte in amau tawh pokhawm uh a, a dep gawp uh hi.
  </para>
  <para style="p">
    <verse number="8" style="v"/>Kimkhattte in lei hoihna-ah kia a, kung po a, a zah zakhat a gah hi,” ci-in a gen khit ciangin, “Zak nading bil a nei teng in na za ta un!” ci-in a kiko hi.
  </para>
  <para style="p">
    <verse number="9" style="v"/>A nungzuite in, “Tua thugentehna bang ahi hiam?” ci-in a dong uh hi.
  </para>
  <para style="p">
    <verse number="10" style="v"/>Zeisu in, “Note in Pasian’ Gam thusimte na theihtheih nadingun thu hong kipia hi. Midangte ahih leh, en napi-in mu lo ding uh hi. Ngai napi-in a khiatna a theih loh nadingun thugentehna tawh kihilh ding hi.”
  </para>
  <para style="p">
    <verse number="11" style="v"/>“Thugentehna in hih bang ahi hi; Khaici in Pasian’ thu ahi hi.
  </para>
  <para style="p">
    <verse number="12" style="v"/>Lampi geiah a kiate in, thu a zak khit uh ciangin thu um uh a, gupna a ngah loh nadingun, dawimangpa hong pai-in, a sinsung uh pan thu a lakkhiatte ahi uh hi.
  </para>
  <para style="p">
    <verse number="13" style="v"/>Suang lakah a kiate in, thu a zak ciangin lungdamin a mang pahte ahi uh hi. Amaute in zung kip nei lo uh a, tawlkhat kikal a up uh hangin khemna a thuak uh ciangin a tawp kik uh hi.
  </para>
  <para style="p">
    <verse number="14" style="v"/>Ling lakah a kiate in, thu a zak khit uh ciangin amau deihna bang zui-in, lunghihmawhna, sum hauhna leh leitung lungdamnate in dep gawp a, gah a gah lote ahi uh hi.
  </para>
  <para style="p">
    <verse number="15" style="v"/>Lei hoih ah a kiate in, thuman leh apha lungsim tawh thu a zak khit uh ciangin keem uh a, lungkipin a gahte ahi uh hi.”
  </para>
  <para style="p">
    <verse number="16" style="v"/>“Meivak a vak khit ciangin beel a khuh ahi zongin, lupna nuai-ah a koih ahi zongin kuamah a om kei hi. A lut mite in meivak taang a muh nadingun kho sangah a vak uh hi.
  </para>
  <para style="p">
    <verse number="17" style="v"/>Bang hang hiam na cih uh leh, a kipholaak lo ding thusim bangmah om lo hi. Khuavak in taan’ in, a kithei lo dinga a kiseelsim thei bangmah om lo hi.
  </para>
  <para style="p">
    <verse number="18" style="v"/>Tua ahih ciangin note in bangci na zak uh hiam, na kikeem un. Bang hang hiam na cih uh leh, a neite kipiak beh ding hi. A nei lote kiang pan a neihsa a upmawh nangawn kilakhia ding hi,” ci-in thu a hilh hi.
  </para>
  <para style="p">
    <verse number="19" style="v"/>Tua lai takin Zeisu’ nu leh a sanggamte in a kiangah a pai uh hangin, mihonpi a om manun ah a va nai thei kei uh hi.
  </para>
  <para style="p">
    <verse number="20" style="v"/>“Na nu leh na sanggamte in hong hopih nuamin inn pua lamah ding-in a om uh hi,” a cih uh ciangin,
  </para>
  <para style="p">
    <verse number="21" style="v"/>Zeisu in, “Pasian’ thu za-a a mangte in ka nu, ka sanggampa, ka sanggamnu ahi uh hi,” a ci hi.
  </para>
  <para style="p">
    <verse number="22" style="v"/>Ni khat Zeisu in a nungzuite tawh gunkuang ah a tuang hi. “Tuili gal khatah pai ni,” a cih khit ciangin a pai uh hi.
  </para>
  <para style="p">
    <verse number="23" style="v"/>Gunkuang tungah tuangin a pai lai takun Zeisu a ihmu hi. Tuipi tungah huihpi nakpi nungsuk a, gunkuang sungah tui kidim a, amaute in kisiat ding a lau uh hi.
  </para>
  <para style="p">
    <verse number="24" style="v"/>Zeisu kiangah pai uh a, “Topa, Topa aw, kote ka si dek tak uh hi,” ci-in a phong uh hi. Zeisu tho a, huihpi leh tui kilok a taai khit ciangin khawlin, a dai hi.
  </para>
  <para style="p">
    <verse number="25" style="v"/>Zeisu in, “Na upna uh koi-ah om hiam?” ci-in a dong hi. Amaute lau uh ahih ciangin, lamdang a sa uh a, “Hih mi in kua mi ahi hiam? Huih leh tui nangawn thu a piak ciangin a ngai tazen uh hi,” ci-in khat leh khat a kikum uh hi.
  </para>
  <para style="p">
    <verse number="26" style="v"/>Galile gam galah Geresa gam a tung uh a,
  </para>
  <para style="p">
    <verse number="27" style="v"/>Zeisu lei tungah a kahtoh ciangin tua khua panin dawi lut mi khat in a dawn hi. Tua pa in sawtveipi puan silh lo a, innah om loin han lakah a om hi.
  </para>
  <para style="p">
    <verse number="28" style="v"/>Amah in Zeisu a muh ciangin, a mai-ah bokin, “Sang Bel Pasian’ Tapa Zeisu aw, nang tawh bang kikum i hi hiam? Kei nong bawlsiat loh nadingin kong thuum hi,” ci-in nakpi-in a kiko hi.
  </para>
  <para style="p">
    <verse number="29" style="v"/>Hih thu bang hangin a thuum hiam i cih leh, Zeisu in kihhuai dawi in tua pa sung pan a taikhiat nadingin thu a pia hi. Dawi in tua pa tamveipi a man zo hi. Sikkhau tawh kihen a, kolbulh in, a kikhum hangin, a sikkhau peeksat a, dawi in gampa lakah a hawlkhia hi.
  </para>
  <para style="p">
    <verse number="30" style="v"/>Zeisu in, “Na min bang ahi hiam?” ci-in a dot ciangin, “Ka min Legion ahi hi,” a ci hi. Bang hang hiam i cih leh, dawite tampi in ama sungah a lut zo uh hi.
  </para>
  <para style="p">
    <verse number="31" style="v"/>A thuk leinuai-ah pai nading thu a piak loh nadingin dawite in a thuum uh hi.
  </para>
  <para style="p">
    <verse number="32" style="v"/>Tua san tak mual tungah vok honpi khat gamta-in a om uh hi. Amaute in vok sungah lut nading thu a piak na’ng dawite in a nget uh ciangin, Zeisu in thu a pia hi.
  </para>
  <para style="p">
    <verse number="33" style="v"/>Dawite in tua pa sung pan paikhia uh a, vokte sungah a lut uh leh, vok honpite in kensang tung pan taisuk uh a, tuili sungah tuakin a si khin uh hi.
  </para>
  <para style="p">
    <verse number="34" style="v"/>Vokcingte in tua thu a muh uh ciangin, tai uh a, khua sung leh gam sungah hih thu a gen uh hi.
  </para>
  <para style="p">
    <verse number="35" style="v"/>Mite in bang thu piang hiam ci-in en dingin a kuankhia uh hi. Amaute in Zeisu kiang a tun’uh ciangin, dawi paikhiatnapa puan silhin mipil bangin Zeisu’ khe kiangah tu-in a om a mu uh a, a lungmang uh hi.
  </para>
  <para style="p">
    <verse number="36" style="v"/>A mu mite in dawi lutpa in bangci cidamna ngah hiam ci-in amaute in a zasak uh hi.
  </para>
  <para style="p">
    <verse number="37" style="v"/>Geresa gam mi khempeuhte in launa lungsim nei uh ahih ciangin, amaute kiang pan a paikhiat nading Zeisu a nget uh ciangin, gunkuang sungah tuangin a ciah hi.
  </para>
  <para style="p">
    <verse number="38" style="v"/>Dawite a paikhiatnapa in Zeisu tawh a omkhawm nadingin thu a nget ciangin,
  </para>
  <para style="p">
    <verse number="39" style="v"/>Zeisu in, “Na innah ciah in la, Pasian in nangma tungah bangzah takin noptuamna hong bawl cih na zasak in,” ci-in a sawl hi. Tua pa pai a, Zeisu in ama tungah bangzah tak noptuamna bawl hiam ci-in khua sung khempeuh thu a kizeelsak hi.
  </para>
  <para style="p">
    <verse number="40" style="v"/>Zeisu a ciahkik ciangin, mihonpite in nuamin a tungsak uh hi. Bang hang hiam i cih leh, amah lamenin a om uh hi.
  </para>
  <para style="p">
    <verse number="41" style="v"/>Tua lai takin Jairas min nei, kikhopna inn ukpa khat in va nai a, Zeisu’ khe kiangah bokin ama innah a pai nading thu a ngen hi.
  </para>
  <para style="p">
    <verse number="42" style="v"/>Bang hang hiam i cih leh, kum sawm leh kum nih a pha tanu khat nei a, tua a tanu si dek tak hi. Zeisu a pai lai takin, mihonpi in amah a phukha uh hi.
  </para>
  <para style="p">
    <verse number="43" style="v"/>Tua lai takin, kum sawm leh kum nih tawntung si luang cinatna vei a, a neihsa tengin zatote a guaih hangin kuamah in a damsak zawh loh numei khat in,
  </para>
  <para style="p">
    <verse number="44" style="v"/>a nung lamah pai-in a puan mongteep a lawn’ ciangin thakhatin a si suahna a kang hi.
  </para>
  <para style="p">
    <verse number="45" style="v"/>Zeisu in, “Kua in hong lawng hiam?” ci-in a dong hi. Mi khempeuh in a nial uh ciangin Piter in, “Topa aw, mihonpite in nang hong phukha a, hong sukha uh hi,” a ci hi.
  </para>
  <para style="p">
    <verse number="46" style="v"/>Zeisu in, “Mi khat in kei hong lawng hi. Bang hang hiam na cih uh leh, ka tung panin vangliatna a paikhia ka thei hi,” a ci hi.
  </para>
  <para style="p">
    <verse number="47" style="v"/>Numei in amah bu zo lo ci-in a theih ciangin, liingin hong pai a, Zeisu mai-ah bokin, bang hangin Zeisu lawnga thakhatin bangci damna a ngah pah thu, mi khempeuh mai-ah a gen hi.
  </para>
  <para style="p">
    <verse number="48" style="v"/>Zeisu in, “Ka tanu aw, na upna in nang hong damsak zo hi. Nuam takin na ciah in,” a ci hi.
  </para>
  <para style="p">
    <verse number="49" style="v"/>Zeisu in tua thu a gen lai takin, kikhopna inn ukpa’ inn panin mi khat hong pai a, “Na tanu a si zo hi. Siapa gimsak kei in,” ci-in a gen hi.
  </para>
  <para style="p">
    <verse number="50" style="v"/>Ahih hangin Zeisu in a zak ciangin, “Lungmang kei in, upna na neih leh, amah a dam ding hi,” ci-in kikhopna inn ukpa kiangah a gen hi.
  </para>
  <para style="p">
    <verse number="51" style="v"/>Zeisu in a inn a tun’ ciangin Piter, Johan, Jakob leh numeino’ nu leh pate longal, midang kuamah amah tawh inn sungah a lut khawm nading thu a pia kei hi.
  </para>
  <para style="p">
    <verse number="52" style="v"/>Mi khempeuh in numeino hangin nakpi-in a kap uh a, thuumin a om uh hi. Zeisu in, “Kap kei un.
  </para>
  <para style="p">
    <verse number="53" style="v"/>Amah a si kei hi, a ihmu hi,” a cih ciangin, numeino a si cih amau thei uh ahih ciangin, Zeisu zahpihin a nuihsan uh hi.
  </para>
  <para style="p">
    <verse number="54" style="v"/>Zeisu in numeino’ khut len a, “Numeino aw, tho in,” a ci hi.
  </para>
  <para style="p">
    <verse number="55" style="v"/>Tua ciangin a kha ciahkik a, thakhatin a tho hi. Amah an a piak nadingin thu a pia hi.
  </para>
  <para style="p">
    <verse number="56" style="v"/>A nu leh pate in lamdang a sa uh hi. Ahih hangin Zeisu in a kihih nate kuamah kiangah gen lo dingin a kham hi.
  </para>
  <chapter number="9" style="c"/>
  <para style="p">
    <verse number="1" style="v"/>Tua lai takin Zeisu in Sawm-le-nihte a sap khit ciangin, dawite zawh nading leh cinate a damsak theih nadingun thu a pia hi.
  </para>
  <para style="p">
    <verse number="2" style="v"/>Tuate in Pasian’ Gam thu hilh ding ahi zongin, cinate damsak ding ahi zongin a sawl hi.
  </para>
  <para style="p">
    <verse number="3" style="v"/>“Note in lampi ah zat ding bangmah na keng kei un. Ciangkhut ahi zongin, thung-ip ahi zongin, khomun ahi zongin, dangka ahi zongin, na keng kei un. Puanak nih na nei kei un.
  </para>
  <para style="p">
    <verse number="4" style="v"/>Inn khatpeuh ah na lut uh ciangin, tua inn ah na paikhiat matengun na om un.
  </para>
  <para style="p">
    <verse number="5" style="v"/>Mi khatpeuh in note hong nolh leh, amau khua pan na paikhiat uh ciangin, amau lang khatah teci a pang dingin, na khepeek nuai-a leivuite na singkhia un,” ci-in thu a pia hi.
  </para>
  <para style="p">
    <verse number="6" style="v"/>Amaute paikhia uh a, Lungdamna Thu hilhin, cinate damsakin, khuapi leh khuaneute ah a pai kawikawi uh hi.
  </para>
  <para style="p">
    <verse number="7" style="v"/>Tua lai takin Menzipa Herod in Zeisu hihna thu khempeuh a zak ciangin a lungmang hi. Bang hang hiam i cih leh, mi kimkhat in, “Johan in a sihna pan a thokik zo hi,” a ci uh hi.
  </para>
  <para style="p">
    <verse number="8" style="v"/>Mi kimkhat in, “Elijah hong kilang kik zo hi,” a ci uh hi. Mi kimkhat in, “Tanglai kamsangte khatpeuh mah a thokik zo hi,” a ci uh hi.
  </para>
  <para style="p">
    <verse number="9" style="v"/>Herod in, “Johan’ ngawng ka tan zo hi. Hih bang thu ka zakna hih pa in kua ahi hiam?” ci-in Zeisu mu dingin a zong hi.
  </para>
  <para style="p">
    <verse number="10" style="v"/>Sawltakte in Zeisu kiangah a paikik uh ciangin, ahihna thu khempeuh a zasak uh hi. Zeisu in amaute paipih a, gam daihna Bethsaida kici khua khatah a tung uh hi.
  </para>
  <para style="p">
    <verse number="11" style="v"/>Mihonpite in a theih uh ciangin a delh uh hi. Zeisu in amaute hawlkhia loin Pasian’ Gam thu hilh a, dam nading a deihte a damsak hi.
  </para>
  <para style="p">
    <verse number="12" style="v"/>Ni a tum dektak ciangin, sawm-le-nihte in va nai uh a, “Mihonpite in a kimkot khuaneu leh lo lai-ah pai-in, giah na’ng leh an nek ding zong dingin paisak ta in. Bang hang hiam na cih uh leh, hih laitak in gamlak ahi hi,” a ci uh hi.
  </para>
  <para style="p">
    <verse number="13" style="v"/>Zeisu in, “Amau nek ding an note’n na pia ding uh hi,” a ci hi. Amaute in “Kote in pai-in hih mi khempeuh ading an ka lei kei uh leh, khomun pum nga leh ngasa tawn nih longal bangmah ka nei kei uh hi,” a ci uh hi.
  </para>
  <para style="p">
    <verse number="14" style="v"/>Bang hangin hih bangin a gen uh hiam i cih leh, pasal bek zong tulnga bang a pha uh hi. Zeisu in, “Mite pawl khat sawmnga, a pawlpawlin tusak un,” ci-in a nungzuite thu a pia hi.
  </para>
  <para style="p">
    <verse number="15" style="v"/>A nungzuite in a thupiak mah bangin a hih uh a, a om mite khempeuh a tusak uh hi.
  </para>
  <para style="p">
    <verse number="16" style="v"/>Zeisu in khomun pum nga leh ngasa tawn nih la a, vantung lam ento-in thupha a piak khit ciangin balnen a, mite mai-ah lui dingin a nungzuite a pia hi.
  </para>
  <para style="p">
    <verse number="17" style="v"/>Amaute’n ne uh a, a vekpi un a kham khit uh ciangin, a val a neng a themte a tawm uh a, seeng sawm leh seeng nih dim a ngah uh hi.
  </para>
  <para style="p">
    <verse number="18" style="v"/>Khatvei Zeisu in gam daihna-ah thu a nget lai takin, amah tawh a nungzuite a omkhawm uh hi. Zeisu in, “Mihonpite in kei kua hi hong ci uh hiam?” ci-in a dot ciangin
  </para>
  <para style="p">
    <verse number="19" style="v"/>amaute in, “‘Baptaizpa Johan,’ a ci uh hi. Kimkhatte in, ‘Elijah,’ a ci uh hi. Midangte in, ‘Tanglai kamsangte khatpeuh a hingkik hi,’ a ci ciat uh hi,” ci-in a gen uh hi.
  </para>
  <para style="p">
    <verse number="20" style="v"/>Zeisu in, “Note in kei kua hi nong ci uh hiam?” ci-in a dot ciangin Piter in, “Nangmah in Pasian’ Khazih na hi hi,” a ci hi.
  </para>
  <para style="p">
    <verse number="21" style="v"/>Zeisu in hih thu kuamah kiangah gen lo dingin a nungzuite a kham hi.
  </para>
  <para style="p">
    <verse number="22" style="v"/>“Mihing Tapa in gimna tampi thuak ding a, upate, siampi liante leh laitheite in nial ding uh a, amah in thahna zong thuak ding a, ni thum khit ciangin a thokik ding hi,” a ci hi.
  </para>
  <para style="p">
    <verse number="23" style="v"/>Mi khempeuh kiangah Zeisu in, “Mi khatpeuh in kei hong zuih nop leh, a pumpi nial a, ama singlamteh ni simin pua-in hong zui ta hen.
  </para>
  <para style="p">
    <verse number="24" style="v"/>Bang hang hiam na cih uh leh, a nuntakna a gum nuamte in a nuntakna a mangthangsak ding hi. Keima hangah a nuntakna a mangsakte in a nuntakna a gum ding hi.
  </para>
  <para style="p">
    <verse number="25" style="v"/>Mi khatpeuh in leitung khempeuh a ngah hangin, ama nuntakna mangthang leh, bang phattuamna ngah ding ahi hiam?
  </para>
  <para style="p">
    <verse number="26" style="v"/>Keimah hang ahi zongin, ka thu hang ahi zongin a maizum peuhmah, Mihing Tapa in ama phatna, Pa phatna leh a siangtho vantungmite’ phatna tawh hong pai ciangin, tua mi a maizumsak ding hi.
  </para>
  <para style="p">
    <verse number="27" style="v"/>Ke’n aman takpi kong cih-inah, Pasian’ Gam hih san takah a ding mi kimkhat in a muh uh matengin a si kei ding uh hi,” a ci hi.
  </para>
  <para style="p">
    <verse number="28" style="v"/>Hih thu a gen khit ni giat bang a phak ciangin, Zeisu in Piter, Johan leh Jakob te samin, thungen dingin mual tungah a kahto uh hi.
  </para>
  <para style="p">
    <verse number="29" style="v"/>Thu a nget lai takin a meel kilamdang a, a puan zong paak a, a leng mahmah hi.
  </para>
  <para style="p">
    <verse number="30" style="v"/>Moses leh Elijah ahi nihte in meel lamdangin kilang uh a,
  </para>
  <para style="p">
    <verse number="31" style="v"/>Zeisu tawh kihoin Jerusalem khuapi-ah sihna a thuak nading thu a gen uh hi.
  </para>
  <para style="p">
    <verse number="32" style="v"/>Piter leh amah tawh a omkhawmte a lusu uh hi. Ahih hangin a khan’lawh khit uh ciangin, Zeisu’ minthan’na leh amah tawh a ding khawmte a mu uh hi.
  </para>
  <para style="p">
    <verse number="33" style="v"/>Tuate in Zeisu tawh a kikhen lai takun Piter in, “Topa aw, hih lai takah kote kong om uh ahoih hi. Nang ading buk khat, Moses ading buk khat, Elijah ading buk khat, buk thum kote hong lamsak in,” ci-in gen ding adang thei loin a gen hi.
  </para>
  <para style="p">
    <verse number="34" style="v"/>Hih thu a gen lai takin meii khat in amaute tuam a, amaute in meii sungah a tum lai takun a lau uh hi.
  </para>
  <para style="p">
    <verse number="35" style="v"/>“Hih pa in ka teelsa ka Tapa ahi hi. Ama thu na ngai un,” ci-in meii lak pan aw khat a ging hi.
  </para>
  <para style="p">
    <verse number="36" style="v"/>Aw a gin’ khit ciangin Zeisu bek om a kimu hi. Amaute pau loin, tua hun lai taka a muh uh nate kuamah kiangah a gen kei uh hi.
  </para>
  <para style="p">
    <verse number="37" style="v"/>Zingsang ciangin amaute mual tung pan a kumsuk khit uh ciangin, mihonpite in Topa a dawn uh hi.
  </para>
  <para style="p">
    <verse number="38" style="v"/>Mihonpi lak pan mi khat in, “Sia aw, ka tapa hong en in, ci-in kong thuum hi. Bang hang hiam na cih leh, amah bek ta ka nei hi.
  </para>
  <para style="p">
    <verse number="39" style="v"/>Dawi in amah manin amah thakhatin kiko a, a kam sung pan cilphuan bua dongin kongkawsak a, nakpi-in bawlsia-in a paikhia hak mahmah hi.
  </para>
  <para style="p">
    <verse number="40" style="v"/>Dawi hawlkhia dingin na nungzuite kiangah ka nget hangin ahih thei kei uh hi,” ci-in a kiko hi.
  </para>
  <para style="p">
    <verse number="41" style="v"/>Zeisu in, “Thu upna nei lo a lungkhauh pawlte aw, kei in note tawh bang tanvei omkhawm ding ka hi hiam? Note bang tanvei hong thuak zo ding ka hi hiam? Na tapa ka kiangah hong paipih in,” a ci hi.
  </para>
  <para style="p">
    <verse number="42" style="v"/>A pai lai takin dawi in naupang lei ah puksakin a kongkawsak hi. Zeisu in kihhuai dawi taai a, naupang a damsak khit ciangin a pa kiangah a pia hi.
  </para>
  <para style="p">
    <verse number="43" style="v"/>Amau khempeuh in Pasian’ vangliatna lamdang a sa uh hi.
  </para>
  <para style="p">
    <verse number="44" style="v"/>Ahih hangin mi khempeuh in Zeisu hihna khempeuh lamdang a sak uh ciangin, a nungzuite kiangah Zeisu in, “Na lungsim uh ah hih thute tum ta hen. Mihing Tapa in mite khut tungah kiheek ding hi,” a ci hi.
  </para>
  <para style="p">
    <verse number="45" style="v"/>Amaute in tua thu a thei kei uh a, a theih loh nadingun a kiseel hi. A cihnopna zong amaute in a dong ngam kei uh hi.
  </para>
  <para style="p">
    <verse number="46" style="v"/>Tua lai takin a nungzuite in amaute lakah kua lianbel hiam ci-in khat leh khat a kiseel uh hi.
  </para>
  <para style="p">
    <verse number="47" style="v"/>Zeisu in amaute lungsim sungah kiseelna a theih ciangin, naupang khat samin ama kiangah a koih khit ciangin,
  </para>
  <para style="p">
    <verse number="48" style="v"/>“Keima min tawh hih naupangno a ngai peuhmah in, kei zong hong ngai hi. Bang hang hiam na cih uh leh, note lakah a neu penpa in milian ahi ding hi,” a ci hi.
  </para>
  <para style="p">
    <verse number="49" style="v"/>Johan in, “Sia aw, nangma min tawh dawite a hawlkhia mi khat ka mu uh hi. Amah in eite hong zui lo ahih ciangin ka kham uh hi,” ci-in a gen hi.
  </para>
  <para style="p">
    <verse number="50" style="v"/>Zeisu in, “Tua pa na kham kei un. Bang hang hiam na cih uh leh, note lang khatah a pang lo mi in note tawh kipawlin a om hi,” ci-in a gen hi.
  </para>
  <para style="p">
    <verse number="51" style="v"/>Vantungah kilaktoh ding hun a tun’ dek tak ciangin, Zeisu in Jerusalem khua lam mainawhin a pai hi.
  </para>
  <para style="p">
    <verse number="52" style="v"/>A mai-ah kamtaite a paisak hi. Tuate pai uh a, Zeisu ading mun bawl khol dingin Samaria khua khatah a lut uh hi.
  </para>
  <para style="p">
    <verse number="53" style="v"/>Zeisu in Jerusalem khua lam pai dingin a mainawt ahih ciangin tua khua mite in a nolh uh hi.
  </para>
  <para style="p">
    <verse number="54" style="v"/>Tua thu a nungzuite Jakob leh Johan in a muh uh ciangin, “Topa aw, kote in vantung panin mei kiasakin tua mite a kat nading na awi hiam?” ci-in a dong uh hi.
  </para>
  <para style="p">
    <verse number="55-56" style="v"/>Zeisu kihei a, amaute a taai khit ciangin khua dangah a pai uh hi.
  </para>
  <para style="p">
    <verse number="57" style="v"/>Lampi ah a pai lai takun mi khat in, “Na paina khempeuh ah kong zui ding hi,” ci-in Zeisu kiangah a gen hi.
  </para>
  <para style="p">
    <verse number="58" style="v"/>Zeisu in, “Ngiate in kua a nei uh hi. Vasate in zong bu a nei uh hi. Ahih hangin, Mihing Tapa ahih leh, a lutang ngak nading mun a nei kei hi,” a ci hi.
  </para>
  <para style="p">
    <verse number="59" style="v"/>Midang khat kiangah, “Kei hong zui in,” a cih ciangin amah in, “Topa aw, ka pa ka vui masak nading thu hong pia in,” ci-in a ngen hi.
  </para>
  <para style="p">
    <verse number="60" style="v"/>Zeisu in, “Misite in amau misite na vui ta hen. Nang na hih leh, pai in la, Pasian’ Gam’ thu na hilh in,” a ci hi.
  </para>
  <para style="p">
    <verse number="61" style="v"/>Midang khat in, “Topa aw, nangmah kong zui ding hi. Ahih hangin ka innah a om mite mangpha ka vaikhak masak nading thu hong pia in,” a cih ciangin,
  </para>
  <para style="p">
    <verse number="62" style="v"/>Zeisu in, “Lawi lokhawhna leeng letsan len kawm a, nunglam a en mi in Pasian’ Gam tawh kituak lo hi,” a ci hi.
  </para>
  <chapter number="10" style="c"/>
  <para style="p">
    <verse number="1" style="v"/>Tua khit ciangin Topa in a dang sawmsagihte koih a, a pai nading khuapi, khuaneu tengah ama mai-ah nih tek, nih tekin a sawl hi.
  </para>
  <para style="p">
    <verse number="2" style="v"/>Tuate kiangah thu a piakna in, “Buh at ding tampi om hi. Ahih hangin a at ding mite tawm hi. Tua ahih ciangin buh-at nasem ding hong sawl in ci-in, buh nei Topa kiangah thu na ngen un.
  </para>
  <para style="p">
    <verse number="3" style="v"/>Pai un. Ngia hon lakah tuuno kikhahte bangin no kong sawl hi.
  </para>
  <para style="p">
    <verse number="4" style="v"/>Dangka-ip, thung-ip, khedap, tuate na keng kei un. Lampi ah na pai lai takun kuamah na hopih kei un.
  </para>
  <para style="p">
    <verse number="5" style="v"/>Inn khatpeuh mah na lut uh ciangin, ‘Hih inn sungah thupha om ta hen,’ ci-in a masa-in na gen un.
  </para>
  <para style="p">
    <verse number="6" style="v"/>Tua innah thupha deih mi a om leh, note thupha a tungah a tung ding hi. A om kei leh, note kiangah hong kileh kik ding hi.
  </para>
  <para style="p">
    <verse number="7" style="v"/>Tua innah na om uh ciangin an ne tui dawnin, amau hong piak uh bangin na ne un. Bang hang hiam na cih uh leh, nasempa in thaman ngah ding kilawm hi. Inn khat panin inn khatah kawm themthum kei un.
  </para>
  <para style="p">
    <verse number="8" style="v"/>Khua khatpeuh mah na lut uh ciangin, khua mite in hong tun’sak uh leh, note mai-ah hong lui khempeuh na ne un.
  </para>
  <para style="p">
    <verse number="9" style="v"/>Cinate na damsak un. ‘Pasian’ Gam in note kiangah hong nai zo hi,’ ci-in thu na hilh un.
  </para>
  <para style="p">
    <verse number="10" style="v"/>Khua khatpeuh mah na lut uh ciangin, khua mite in no hong nolh leh, tua khua lampi ah na paikhia un la,
  </para>
  <para style="p">
    <verse number="11" style="v"/>‘Ka khepeek uh ah hong belh no khua leivui nangawn note langkhat ah ka nulkhia uh hi. Ahih hangin Pasian’ Gam hong nai zo hi ci-in na thei ta un,’ ci-in na gen un.
  </para>
  <para style="p">
    <verse number="12" style="v"/>Ke’n kong cih-inah, tua Ni ciangin tua khua in Sodom khua sangin gimna a thuak zaw ding hi.”
  </para>
  <para style="p">
    <verse number="13" style="v"/>“Khorazin khuapi aw, nangmah in gimna na thuak ding hi. Bethsaida khuapi aw, nangmah in gimna na thuak ding hi. Bang hang hiam na cih uh leh, note sungah hong kilak vangliatna in Tai-ar khuapi leh Sidon khuapi sungah kilak ngei hi leh, amau in sawtpekin khautang puan silhin, vut tawh kibuakin a kisik kik zo ding uh hi.
  </para>
  <para style="p">
    <verse number="14" style="v"/>Thukhen ni ciangin note in Tai-ar leh Sidon khuapi sangin gimna na thuak zaw ding uh hi.
  </para>
  <para style="p">
    <verse number="15" style="v"/>Nang Kapernaum khuapi aw, vantung khua dongin minthan’na na ngah ding hiam? Nang in hel khua dongin na kiasuk ding hi.
  </para>
  <para style="p">
    <verse number="16" style="v"/>Note thu a ngaite in ka thu a ngai hi. Note hong nolhte in kei zong hong nolh hi. Kei hong nolhte in kei hong sawlpa zong a nolh hi,” ci-in Zeisu in a gen hi.
  </para>
  <para style="p">
    <verse number="17" style="v"/>Tua sawmsagihte in lungdamna tawh hong ciahkik uh a, “Topa aw, na minin dawite nangawn ka zo uh hi,” a ci uh hi.
  </para>
  <para style="p">
    <verse number="18" style="v"/>Zeisu in, “Satan in khuaphia bangin vantung pan hong kiasuk ke’n ka mu zo hi.
  </para>
  <para style="p">
    <verse number="19" style="v"/>En un, note in gul gilote leh aikamte na sikgawp nading uh leh na galte’ vangliatna khempeuh na zawh nadingun thu ke’n kong pia hi.
  </para>
  <para style="p">
    <verse number="20" style="v"/>Note bangmah in hong bawlsia kei ding hi. Ahih hangin dawite na zawh uh hangin lungdam kei un. Vantung khua sungah na min uh a kigelh manin na lungdam ta un,” a ci hi.
  </para>
  <para style="p">
    <verse number="21" style="v"/>Tua lai takin Zeisu in Kha Siangtho tawh lungdam a, “Vantung leh leitung a uk ka Pa aw, nangmah in hih thute mipilte leh misiamte kiangah im-inah, naupangte tungah lak na hih ciangin, na hehpihna ka phat hi. Ahi mah hi ka Pa aw, tua bangin na deih hi.
  </para>
  <para style="p">
    <verse number="22" style="v"/>Ka Pa in na khempeuh kei hong pia zo hi. Pa longal kuamah in Tapa a thei kei hi. Tapa mahmah leh Tapa in a theihsak nopte longal kuamah in Pa a thei kei hi.” a ci hi.
  </para>
  <para style="p">
    <verse number="23" style="v"/>Zeisu in a nungzuite lamah kihei a, “No na muh nate a mu mittangte in thupha a ngah ding uh hi.
  </para>
  <para style="p">
    <verse number="24" style="v"/>Bang hang hiam na cih uh leh, na muhte uh Pasian’ kamsang tampite leh kumpi tampite in a muh nop uh hangin a mu kei uh hi. Na zakte uh a zak nop uh hangin a za kei uh hi ci-in kong gen hi,” ci-in a gen hi.
  </para>
  <para style="p">
    <verse number="25" style="v"/>Thukham siapa khat ding-in Zeisu ze-et a, “Sia aw, tawntung nuntakna luah nadingin bang ka hih ding hiam? ci-in a dong hi.
  </para>
  <para style="p">
    <verse number="26" style="v"/>Zeisu in, “Thukhamna sungah bang a kigelh hiam? Bangci na sim hiam?” ci-in a dot ciangin,
  </para>
  <para style="p">
    <verse number="27" style="v"/>amah in, “Na Topa Pasian, na lungsim khempeuh, na kha khempeuh, na thahatna khempeuh, na pilna khempeuh tawh na it in. Na pumpi na it bangin na lawmte na it in,” ci-in a gen hi.
  </para>
  <para style="p">
    <verse number="28" style="v"/>Zeisu in, “Na dawn’na thu ahi takpi hi. Tua bangin na hih leh, na nungta ding hi.” a ci hi.
  </para>
  <para style="p">
    <verse number="29" style="v"/>Tua pa in ama phatna thu a lah nop manin, “Ka lawmte kuate ahi hiam?” ci-in Zeisu a dong hi.
  </para>
  <para style="p">
    <verse number="30" style="v"/>Zeisu in zong, “Mi khat in Jerusalem khua panin Jerikho khua-ah a paisuk lai takin, misuamte tawh kituak hi. Misuamte in tua pa’ puan hawkkhia a, nakpi-in a sat khit uh ciangin, si dek takin a nusia uh hi.
  </para>
  <para style="p">
    <verse number="31" style="v"/>Tua lampi ah siampi khat paikha zenzen a, tua pa a muh ciangin peelin a nusia hi.
  </para>
  <para style="p">
    <verse number="32" style="v"/>Tua mah bangin Levi mi khat hong tung a, tua pa a muh ciangin peelin a pai leuleu hi.
  </para>
  <para style="p">
    <verse number="33" style="v"/>Ahih hangin Samaria mi khat in khualzinin a pai lai takin ama omna hong tung a;
  </para>
  <para style="p">
    <verse number="34" style="v"/>a muh ciangin hehpihhuai sa a, va nai-in ama liammate sathau leh leenggahtui nuh a, puan tawh a gak khit ciangin ama la tungah tuangsakin, zintun’na innah paipihin a khoi hi.
  </para>
  <para style="p">
    <verse number="35" style="v"/>Zingsang a paikhiat ciangin peek nih la a, zintun’ inn ukpa a piak khit ciangin, “Hih mi na khoi in, a bei khempeuh kong paikik ciangin kong loh ding hi,” a ci hi.
  </para>
  <para style="p">
    <verse number="36" style="v"/>Nang bangci ngaihsut na hi hiam? Tua mi thum sung panin kua pen in misuamte tawh a kituakpa’ lawm ahi hiam?” ci-in a dong hi.
  </para>
  <para style="p">
    <verse number="37" style="v"/>Thukham siapa in, “Tua a hehpihpa in a lawmpa ahi hi,” ci-in a dawng hi. Zeisu in, “Nang zong pai in la, tua mah bangin na hih in,” a ci hi.
  </para>
  <para style="p">
    <verse number="38" style="v"/>Amaute lampi ah a pai lai takun, khua khatah lut uh a, Martha kici numei khat in ama innah a tungsak hi.
  </para>
  <para style="p">
    <verse number="39" style="v"/>Tua numei in Mari a kici sanggam numei khat a nei hi. Tua Mari in Zeisu khe kiangah tu-in ama thu a ngai hi.
  </para>
  <para style="p">
    <verse number="40" style="v"/>Ahih hangin Martha ahih leh, an bawlin gim a, Zeisu kiangah va nai-in, “Topa aw, kei bek in an bawlin ka nau in hong huh loh ding na awi hiam? Amah in kei hong huh nading thu pia in,” ci-in a ngen hi.
  </para>
  <para style="p">
    <verse number="41" style="v"/>Zeisu in, “Martha aw, Martha aw, nang in na tampi na lunghimawh a, gimna na thuak hi.
  </para>
  <para style="p">
    <verse number="42" style="v"/>Ahih hangin sapna khat bek a om hi. Mari in ahih leh, na hoih khat a teel zo hi. Tua na in ama tung pan kilakhia lo ding hi,” ci-in a gen hi.
  </para>
  <chapter number="11" style="c"/>
  <para style="p">
    <verse number="1" style="v"/>Zeisu in mun khatah thu ngen a, a tawp khit ciangin a nungzuite khat in, “Topa aw, Johan in ama nungzuite thunget nading ahilh mah bangin, kote zong hong hilh in,” ci-in a ngen hi.
  </para>
  <para style="p">
    <verse number="2" style="v"/>Zeisu in, “Note in thu na nget uh ciangin hih bangin na ngen un: ‘Pa aw, Nangma min siangtho ta hen; Na Gam hong piang ta hen;
  </para>
  <para style="p">
    <verse number="3" style="v"/>Ni simin ka khamkhop ding uh an hong pia in;
  </para>
  <para style="p">
    <verse number="4" style="v"/>Ko tungah hong mawhte ka maisak uh bangin, kote mawhna zong hong maisak ta in; Kheemna hong thuaksak kei in,’ ci-in na ngen un,” a ci hi.
  </para>
  <para style="p">
    <verse number="5" style="v"/>Zeisu in, “Note khatpeuh in lawm nei a, zankim lai takin ama innah pai a, ‘Lawm aw, keima lawmte khat hong zin a, kei kiangah hong tung zo hi.
  </para>
  <para style="p">
    <verse number="6" style="v"/>Amah ka vak nading bangmah om lo ahih ciangin, khomun pum thum hong leitawisak in,’ a ci hi.
  </para>
  <para style="p">
    <verse number="7" style="v"/>A lawmpa in inn sung panin, ‘Kei hong bawlsia kei in. Tu-in kong kikhak zo hi. Ka tate tawh ka lum khin zo uh hi. Kei thoin nang kong pia zo kei ding hi,’ a ci ding hiam?
  </para>
  <para style="p">
    <verse number="8" style="v"/>Ke’n kong cih-inah ama lawmpa ahih man-inah, thoin a pia kei zongin, ngen teitei ahih manin thoin a deih teng khempeuh a pia ding hi.”
  </para>
  <para style="p">
    <verse number="9" style="v"/>“Khatvei ka cih-inah, ngen un. Na nget uh leh, hong pia ding hi. Zong un, Na zon’ uh leh, na mu ding uh hi. Kongkhak kiu un. Na kiuh uh leh, hong kihon’ ding hi.
  </para>
  <para style="p">
    <verse number="10" style="v"/>Bang hang hiam na cih uh leh, a ngente khempeuh in a ngah ding uh hi. A zongte khempeuh in a mu ding uh hi. A kiute khempeuh ading kongkhak a hon’ ding hi.
  </para>
  <para style="p">
    <verse number="11" style="v"/>A ta in khomun ngen leh, suang a pia ding, ngasa ngen leh, gul a pia ding,
  </para>
  <para style="p">
    <verse number="12" style="v"/>aktui ngen leh, aikam a pia ding note lakah kua a om hiam?
  </para>
  <para style="p">
    <verse number="13" style="v"/>Note in mi gilo na hi napi-un na tate uh a hoih na piak uh leh, tua sangin vantungah a om na Pa un a ngen mite Kha Siangtho hong pia zaw ding hilo ahi hiam?” ci-in a gen hi.
  </para>
  <para style="p">
    <verse number="14" style="v"/>Zeisu in a pau thei lo dawi a hawlkhia hi. Dawi a paikhiat khit ciangin, a pau thei lopa a pau thei hi.
  </para>
  <para style="p">
    <verse number="15" style="v"/>Mihonpite in lamdang a sa uh hi. Ahih hangin mi kimkhat in, “Amah in Beelzebub suangin dawite a hawlkhia hi,” a ci uh hi.
  </para>
  <para style="p">
    <verse number="16" style="v"/>Kimkhat in zong ze-et nuamin vantung pan lim a ngen uh hi.
  </para>
  <para style="p">
    <verse number="17" style="v"/>Zeisu in amau lungsim ngaihsutna thei-in, “Gam sung mi kilem loin a kikhen gam khempeuh in kisia ding hi. Inn khat zong inn dang tawh kilem loin a kikhen leh, a puk ding hi.
  </para>
  <para style="p">
    <verse number="18" style="v"/>Keimah in Beelzebub suangin dawite ka hawlkhia hi, ci-in note’n nong gen man-unah Satan in amah leh amah kilem loin a kikhen leh, ama gam bangci a kip zo ding hiam?
  </para>
  <para style="p">
    <verse number="19" style="v"/>Keimah in Beelzebub suangin dawite hawlkhia leng na tate un kua suangin dawite a hawlkhia ding uh hiam? Tua ahih ciangin, amaute in note tungah thukhen dingte ahi uh hi.
  </para>
  <para style="p">
    <verse number="20" style="v"/>Ahih hangin, Pasian’ khutme tawh dawite ka hawlkhiat leh, Pasian’ Gam in note kiangah hong tung zo hi.
  </para>
  <para style="p">
    <verse number="21" style="v"/>Mi thahat in hiam tawi-in ama inn tualah a cin lai takin ama sumte a bit hi.
  </para>
  <para style="p">
    <verse number="22" style="v"/>Ahih hangin amah sangin a hatzaw mi hong pai a, a zawh khit ciangin, amah in a muan a hiamte sut a, a sumte la-in a hawm ding hi.
  </para>
  <para style="p">
    <verse number="23" style="v"/>Keimah tawh a kipawl lote in keima langkhat ah a pang hi. Keimah tawh a khawmkhawm lote in a kithehthangsak hi.”
  </para>
  <para style="p">
    <verse number="24" style="v"/>“A kihhuai dawi in mi sung pan a paikhiat khit ciangin, mun keuna-ah vakin khawl nading a zong hi.
  </para>
  <para style="p">
    <verse number="25" style="v"/>A muh loh ciangin, ‘Ka paikhiatna inn lamah ciahkik ning,’ ci-a a pai leh, a tun’ ciangin tua inn awng a, kiphiat a, kipuah a, om a mu hi.
  </para>
  <para style="p">
    <verse number="26" style="v"/>Tua ciangin pai a, amah sangin a gilo zaw dawi sagih va sam a, tua pa sungah a lut uh hi. Tua ahih ciangin, tua pa a pian’ nunung pen in a pian’ masak sangin a sia zaw hi,” a ci hi.
  </para>
  <para style="p">
    <verse number="27" style="v"/>Zeisu in tua thu a gen lai takin, mihonpi lak panin numei khat in, “Nang hong paii gil leh na teep nawi in thupha a ngah ding hi,” ci-in a kiko hi.
  </para>
  <para style="p">
    <verse number="28" style="v"/>Zeisu in, “Pasian thu za a, a mangte in thupha a ngah zaw ding hi,” ci-in a gen hi.
  </para>
  <para style="p">
    <verse number="29" style="v"/>Mihonpite in Zeisu kiangah a kikhop lai takun amah in, “Hih khang mite in mi gilote ahi uh hi. Amau in lim a zon’ uh hangin Jonah lim longal, lim dang amau tungah a kilak kei ding hi.
  </para>
  <para style="p">
    <verse number="30" style="v"/>Jonah in Nineveh khuapihte tungah lim ahih bangin, Mihing Tapa in hih khang mite tungah lim ahi ding hi.
  </para>
  <para style="p">
    <verse number="31" style="v"/>Khanglam gam kumpinu in thu a khen ciangin tu-a khang mite langkhat ah ding a, amaute a mawhsak ding hi. Bang hang hiam na cih uh leh, amah in Solomon’ lungpilna thu ngai dingin, leimong panin a hong pai hi. Hih lai takah Solomon sangin a lianzaw mi khat a om hi.
  </para>
  <para style="p">
    <verse number="32" style="v"/>Thu a khen ni ciangin Nineveh khua mite in tu-a khang mite langkhat ah ding-in a mawhsak ding uh hi. Bang hang hiam na cih uh leh, Jonah in thu a hilh manin amau mawhna a kisikkik uh hi. Hih lai takah Jonah sangin a lianzaw mi khat a om hi.”
  </para>
  <para style="p">
    <verse number="33" style="v"/>“Kuamah in mei a vak khit uh ciangin buliahna-ah a koih kei a; seeng zong a khuh kei hi. A lut mite in meivak a muh nadingun kho sangah a vak hi.
  </para>
  <para style="p">
    <verse number="34" style="v"/>Na mittang in na pumpi’ meivak ahi hi. Na mit a vak leh, na pumpi zong a vak kim ding hi. Na mit a man’ leh, na pumpi khempeuh zong a mial ding hi.
  </para>
  <para style="p">
    <verse number="35" style="v"/>Tua ahih ciangin, na sungah a om khuavak in khuamial ahi hiam, hi lo hiam na en in.
  </para>
  <para style="p">
    <verse number="36" style="v"/>Tua ahih ciangin, mun khat beek mial loin, na pumpi a vak leh, meivak’ vang tang in nang khuavak a hong pia bangin, na pumpi in khuavak tawh a kidim ding hi,” a ci hi.
  </para>
  <para style="p">
    <verse number="37" style="v"/>Tua thu a gen lai takin Farisaite khat in, Zeisu an vak dingin a sap leh, pai a, an ne dingin a sabuai ah a tu hi.
  </para>
  <para style="p">
    <verse number="38" style="v"/>Zeisu in an a nek ma-in a kisil loh Farisaipa in a muh ciangin lamdang a sa hi.
  </para>
  <para style="p">
    <verse number="39" style="v"/>Topa in, “No Faraisaite in hai leh dalkuangte a pua lam na silsiang uh hangin, na sung lam uh ah ngongtatna leh gitlohna tawh na kidim uh hi.
  </para>
  <para style="p">
    <verse number="40" style="v"/>No mi pilote aw, a pualam a bawlpa in a sunglam zong bawl hilo ahi hiam?
  </para>
  <para style="p">
    <verse number="41" style="v"/>Ahih hangin kuang sunglam a om nate mizawngte na pia un. Tua bang na hih uh leh, na khempeuh note mai-ah a siangtho ding hi.”
  </para>
  <para style="p">
    <verse number="42" style="v"/>“Farisaite aw, note in gimna na thuak ding uh hi. Bang hang hiam na cih uh leh, leengmasel leh anis leh meh namkim sehsawm suah sehkhat na piak uh hangin, aman thukhenna leh Pasian itna na nusia uh hi. Adangte tang lo tuan loin, hihte zong tan’ ding kilawm hi.
  </para>
  <para style="p">
    <verse number="43" style="v"/>Farisaite aw, note in gimna na thuak ding uh hi. Bang hang hiam na cih uh leh, kikhopna inn sungah tokhom sang bel ahi zongin, sumbuk ah zahtakna tawh hopihna ahi zongin na deih uh hi.
  </para>
  <para style="p">
    <verse number="44" style="v"/>Note in gimna na thuak ding uh hi. Bang hang hiam na cih uh leh, a kilang lo hankhuk tawh kibang na hi uh hi. A tungah a pai mite in han om ci-in a thei kei uh hi,” ci-in a gen hi.
  </para>
  <para style="p">
    <verse number="45" style="v"/>Thukham siate khat in, “Sia aw, tua bang na gen ciangin ko zong na hong taai hi,” a cih ciangin,
  </para>
  <para style="p">
    <verse number="46" style="v"/>Zeisu in, “No thukham siate aw, no zong gimna na thuak ding uh hi. Bang hang hiam na cih uh leh, a puak hak van midangte na suat uh hangin, na khutme khat nangawnun na lawng nuam kei uh hi.
  </para>
  <para style="p">
    <verse number="47" style="v"/>Note in gimna na thuak ding uh hi. Bang hang hiam na cih uh leh, na pu na pate un a thah Pasian’ kamsangte’ han na bawl uh a, tua ahih ciangin na pu na pate’ hihsa nate thei-in na awi uh hi.
  </para>
  <para style="p">
    <verse number="48" style="v"/>Bang hang hiam na cih uh leh, amaute in Pasian’ kamsangte a that uh a, note in amau han bawlin teci na pang uh hi.
  </para>
  <para style="p">
    <verse number="49" style="v"/>Tua ahih ciangin, Pasian’ lungpilna in, ‘Kamsangte leh sawltakte amaute kiangah ka sawl ding hi. Amau in tuate kimkhat that uh a, a bawlsia ding uh hi!’
  </para>
  <para style="p">
    <verse number="50" style="v"/>Tua ahih ciangin Abel’ si akipan biakna tau leh biakna innpi kikal a, kithat Zekhariah’ si dongin, leitung pian’ akipan a kibuasa Pasian’ kamsangte khempeuh’ si in hih khang mite tungah a kingen ding hi.
  </para>
  <para style="p">
    <verse number="51" style="v"/>Ahi hi. Ke’n kong cih-inah, tua si tu lai khang mite tungah a kisiik ding hi.
  </para>
  <para style="p">
    <verse number="52" style="v"/>No Thukham siate aw, gimna na thuak ding uh hi. Bang hang hiam na cih uh leh, note in lungpilna’ konghon’na na lakhia uh hi. No lah lut loin, a lut nuamte zong na kham uh hi,” a ci hi.
  </para>
  <para style="p">
    <verse number="53" style="v"/>Zeisu in tua mun pan a paikhiat lai takin, laitheite leh Farisaite in nakpi-in hansuahin,
  </para>
  <para style="p">
    <verse number="54" style="v"/>ama kam pan mat nading a pang uh a, kam tampi a gen nadingin thu tampi a dong kawikawi uh hi.
  </para>
  <chapter number="12" style="c"/>
  <para style="p">
    <verse number="1" style="v"/>Tua lai takin khat leh khat khe kisik kha dongin mi tul tampite a kikhawm uh hi. Zeisu in a nungzuite kiangah a gen masak pen-inah: “Mi simtatna ahi Farisaite’ silngo kikem un la, na tang un.
  </para>
  <para style="p">
    <verse number="2" style="v"/>A kilak lo ding a kisincip bangmah om lo hi. A kithei lo ding a ki-imcip bangmah om lo hi.
  </para>
  <para style="p">
    <verse number="3" style="v"/>Tua ahih ciangin, khuamial sungah na gen khempeuh khuavakna-ah kiza ding hi. Inndei sung leh bil sunga na gen thu in innkhum vumah a kiko ding uh hi.”
  </para>
  <para style="p">
    <verse number="4" style="v"/>“Ka lawmte aw, note kong hilh-inah, pumpi a thah khit cianga bangmah ahih zo lo nate kihta kei un.
  </para>
  <para style="p">
    <verse number="5" style="v"/>Kua mi na kihta ding ci-in kong gen ding hi; pumpi a thah khit ciangin hel khua sungah a khul zo Pa na kihta un. Ahi hi, tua pa na kihta un kong ci hi.
  </para>
  <para style="p">
    <verse number="6" style="v"/>Gitta nga in dangkasan peek nih tawh kizuak hilo ahi hiam? Tuate khat beek Pasian in a mangngilh kei hi.
  </para>
  <para style="p">
    <verse number="7" style="v"/>Na sam uh zong kisim khin hi. Na kihta kei un; note in gitta tampi sangin na manpha zaw uh hi.”
  </para>
  <para style="p">
    <verse number="8" style="v"/>“Ke’n kong cih-inah, mite mai-ah kei hong mang hong ngai khempeuh, Mihing Tapa in Pasian’ vantungmite mai-ah a ngai ding hi.
  </para>
  <para style="p">
    <verse number="9" style="v"/>Mite mai-ah hong nialte Pasian’ vantungmite mai-ah kinial ding hi.
  </para>
  <para style="p">
    <verse number="10" style="v"/>Mihing Tapa a gensiate in maisak nading thu a ngah ding uh hi. Kha Siangtho a gensiate in maisak nading thu a ngah kei ding uh hi.
  </para>
  <para style="p">
    <verse number="11" style="v"/>Amaute in kikhopna inn mai-ah ahi zongin, upate mai-ah ahi zongin, thukhente mai-ah ahi zongin, note hong paipih uh ciangin bangci ka thukkik ding hiam, bang thu ka gen ding hiam ci-in lunghimawh kei un.
  </para>
  <para style="p">
    <verse number="12" style="v"/>Bang hang hiam na cih uh leh, na gen ding uh thu tua hun lai takin, Kha Siangtho in hong hilh ding hi,” ci-in a gen hi.
  </para>
  <para style="p">
    <verse number="13" style="v"/>Mihonpi lakah mi khat in, “Sia aw, ka u in ka pa’ gamh sum hong hop nadingin thu na pia in,” a cih leh,
  </para>
  <para style="p">
    <verse number="14" style="v"/>Zeisu in, “Mipa aw, nomau thukhen ding ahi zongin, sum hawmsak ding ahi zongin kua in kei hong koih hiam?” a ci hi.
  </para>
  <para style="p">
    <verse number="15" style="v"/>Tua zawh ciangin Zeisu in, “Note in huaihamna khempeuh kikemin na tang un. Bang hang hiam na cih uh leh, mihing nuntakna in sum hauh nading ahi kei hi,” a ci hi.
  </para>
  <para style="p">
    <verse number="16" style="v"/>Thugentehna khat a gen-inah, “Sumhaupa khat in a lo panin an tampi a nei hi.
  </para>
  <para style="p">
    <verse number="17" style="v"/>An teng koih nading om lo ahih ciangin, bang ka ci hih ding hiam ci-in a lungsim sungah a ngaihsun hi.
  </para>
  <para style="p">
    <verse number="18" style="v"/>Hih bangin bawl ning; ka sal ka phel ding a, a lianzaw ka lam ding hi. Tua sal sungah ka an leh ka sum khempeuh ka koih ding hi.
  </para>
  <para style="p">
    <verse number="19" style="v"/>Ka kha kiangah, ‘Kha aw, kum tampi zat ding na tampi a kikhol zo hi. Khawl in la, anne tuidawn, nuamsa-in om in, ka ci ding hi,’ a ci hi.
  </para>
  <para style="p">
    <verse number="20" style="v"/>Ahih hangin Pasian in, ‘Mi haipa aw, tu nitakin na kha a kila ding hi. Na kholsa nate kua in luah ding hiam?’ a ci hi.
  </para>
  <para style="p">
    <verse number="21" style="v"/>Tua mah bangin, ama ading sum a khol hangin, Pasian mai-ah a zawng mi in tua pa tawh kibang ahi hi,” a ci hi.
  </para>
  <para style="p">
    <verse number="22" style="v"/>Khatvei Zeisu in, “Tua ahih ciangin note kiangah kong gen-inah, bang ka ne ding hiam ci-in na nuntak nading uh lunghimawh kei un. Bang ka silh ding hiam ci-in na pumpi ading uh lunghimawh kei un.
  </para>
  <para style="p">
    <verse number="23" style="v"/>Bang hang hiam na cih uh leh, an sangin nuntakna a lianzaw hi. Puan sangin pumpi a lianzaw hi.
  </para>
  <para style="p">
    <verse number="24" style="v"/>Va-akte na lungngai un. Amaute in khaici tuh lo, a at kei uh hi. Beem ahi zongin, saal ahi zongin a nei kei uh hi. Ahih hangin Pasian in tuate a vak hi. Vasate sangin note in bangzahvei a manpha zaw na hi uh hiam?
  </para>
  <para style="p">
    <verse number="25" style="v"/>A lunghihmawh manin na tun san’na uh tong khat bek a khangsak thei note lakah kua a om hiam?
  </para>
  <para style="p">
    <verse number="26" style="v"/>Tua ahih ciangin, a neupen thu nangawn na hih zawh kei uh leh, adangte ading bang hang lunghimawh na hi uh hiam?
  </para>
  <para style="p">
    <verse number="27" style="v"/>Unok kungte in bangci khang thei ahi uh hiam ci-in na lungngai un. Amaute in na lah sem lo, khau lah kheek lo uh hi. Ahih hangin Solomon nangawn in a minthan’na puan a silh lai takin, tua unok khat bangin kizeem lo hi ci-in kong gen hi.
  </para>
  <para style="p">
    <verse number="28" style="v"/>Upna neute aw, tuni-in om a, zing ciangin meikhuk ah kikhul thei lopate Pasian in puan silhsak ahih ciangin, tua tham loin note zong puan hong silhsak ding hilo ahi hiam?
  </para>
  <para style="p">
    <verse number="29" style="v"/>Bang ka ne ding hiam, bang ka dawn ding hiam ci-in na ngaihsun kei un.
  </para>
  <para style="p">
    <verse number="30" style="v"/>Upkhialh lungsim nei kei un. Bang hang hiam na cih uh leh, leitung mipawlte in hih nate khempeuh a zong uh hi. Note ahih leh, na Pa un tua nate khempeuh na sap uh ahih lam a thei hi.
  </para>
  <para style="p">
    <verse number="31" style="v"/>Ama Gam na zong masa un. Na zon’ uh leh tua nate khempeuh zong hong kipia thuah ding hi.”
  </para>
  <para style="p">
    <verse number="32" style="v"/>“Tuu honno aw, na lau kei un. Bang hang hiam na cih uh leh, na Pa un note kiangah Gam a hong pia nuam hi.
  </para>
  <para style="p">
    <verse number="33" style="v"/>Na neihsa teng zuak un la, hehpihna na pia un. A lui thei lo dangka-ip na bawl un. Gutate’n naih zo lo a, nget in a suksiat theih lohna vantungah a bei thei lo sum na khol un.
  </para>
  <para style="p">
    <verse number="34" style="v"/>Bang hang hiam na cih uh leh, na sum kholna munah na lungsim uh zong a om ding hi.”
  </para>
  <para style="p">
    <verse number="35" style="v"/>“Note in na kawng uh gak un la, meivak vaksa-in na om un.
  </para>
  <para style="p">
    <verse number="36" style="v"/>A topa in mo la lawm an vakna pan hong ciah a, kong a kiuh ciangin thakhatin ama ading kong hon’ thei ding a lamente tawh kibangin na om un.
  </para>
  <para style="p">
    <verse number="37" style="v"/>Topa hong ciah ciangin, ngakin a om nasemte in thupha a ngah ding uh hi. Ke’n aman takpi kong cih-inah, topa in a kawng gakin tua naseemte an ne dingin tusak a, hong pai-in amaute a vak ding hi.
  </para>
  <para style="p">
    <verse number="38" style="v"/>Zankim lai tak ahi zongin, khuavak dek lai tak ahi zongin, topa hong ciah ciangin tua banga om a muh nasemte in thupha a ngah ding uh hi.
  </para>
  <para style="p">
    <verse number="39" style="v"/>Ahih hangin gutate hong pai ding hun, inn neipa in theikhol leh, ama inn a suksiat loh nadingin a pang ding hi ci-in na thei ta un.
  </para>
  <para style="p">
    <verse number="40" style="v"/>Note in zong kigingkhol un. Bang hang hiam na cih uh leh, na ngaihsut loh uh hun lai takin, Mihing Tapa a hong pai ding hi,” a ci hi.
  </para>
  <para style="p">
    <verse number="41" style="v"/>Piter in, “Topa aw, hih thugentehna ko bek hong hilh na hi hiam? Ahih kei leh, mi khempeuh na hilh hiam?” ci-in a dong hi.
  </para>
  <para style="p">
    <verse number="42" style="v"/>Topa in, “A topa in a hun a tun’ ciangin, a innkuanpihte’ annek tuidawn a hawmsak dinga a koih, a diktat a lungpil nasempa kua ahi hiam?
  </para>
  <para style="p">
    <verse number="43" style="v"/>A topa hong ciah ciangin, tua banga gamta-a a om a muh nasempa in thupha a ngah ding hi.
  </para>
  <para style="p">
    <verse number="44" style="v"/>Ke’n aman takpi kong cih-inah, ama topa in a sum khempeuh tua nasempa a uksak ding hi.
  </para>
  <para style="p">
    <verse number="45" style="v"/>Ahi zongin tua nasempa in, “Ka topa hong pai hak ding hi,” ci-in a lungsim sungah ngaihsun a, nasem pasalte leh nasem numeite satgawp a, anne tuidawnin, zu kham an khamin;
  </para>
  <para style="p">
    <verse number="46" style="v"/>a lamet loh ni leh a theih loh kalin a topa hong tung ding a, tua nasempa vua-in, a diktat lote tawh a omkhawm sak ding hi.”
  </para>
  <para style="p">
    <verse number="47" style="v"/>“Nasempa in ama topa’ deihna thei napi-in kiging khol lo a, a topa’ deihna bangin na sem kei leh, nakpi satna a thuak ding hi.
  </para>
  <para style="p">
    <verse number="48" style="v"/>A topa’ deihna thei lo a, sat nading a kilawm a gamta nasempa in tawmno satna a thuak ding hi. Hehpihna tampi a ngahte tung panin tampi kingen ding hi. Amaute in mi khatpeuh mah tampi a piak leh, tua mi kiang pan na tampi a ngen kik ding uh hi.”
  </para>
  <para style="p">
    <verse number="49" style="v"/>“Leitungah mei kuangsak dingin hong pai ka hi hi. Tua mei tu-in kihal leh, bang ka deih lai ding hiam?
  </para>
  <para style="p">
    <verse number="50" style="v"/>Ahih hangin, baptaizna khat thuak ding ka nei hi. Tua baptaizna ka thuak matengin ka lungkim lo ding hi.
  </para>
  <para style="p">
    <verse number="51" style="v"/>Leitungah kilemna pia dingin hong pai hi, ci-in na um uh hiam? Ahi kei hi. Kikhenna pia dingin hong pai ka hi hi.
  </para>
  <para style="p">
    <verse number="52" style="v"/>Bang hang hiam na cih uh leh, tu-a kipanin innkuanpih nga a om sung pan nih pawlkhat, thum pawlkhat in a kikhen ding uh hi.
  </para>
  <para style="p">
    <verse number="53" style="v"/>Pa leh tapa, tapa leh pa, nu leh tanu, tanu leh nu, teeknu leh monu, monu leh teeknu, khat leh khat a kikhen tek ding uh hi,” ci-in thu a hilh hi.
  </para>
  <para style="p">
    <verse number="54" style="v"/>Zeisu in mihonpite kiangah a cihna in, “Note in ni tumna lamah meii kai khat na muh uh ciangin, ‘Guah hong zu ding hi,” thakhatin na ci uh hi. Na cih uh mah bangin ahi thei hi.
  </para>
  <para style="p">
    <verse number="55" style="v"/>Khanglam pan huih hong nung na muh uh ciangin, ‘Ni hong sa ding hi,’ na ci uh hi. Na cih uh mah bangin ahi thei hi.
  </para>
  <para style="p">
    <verse number="56" style="v"/>Mi simtatte aw, note in van leh lei maitang na khen thei uh hi. Tu lai tak hun bang hangin khen thei lo na hi uh hiam?”
  </para>
  <para style="p">
    <verse number="57" style="v"/>“Note in zong bang hangin thu khatpeuh aman hiam, man lo hiam ci-in khen thei lo na hi uh hiam?
  </para>
  <para style="p">
    <verse number="58" style="v"/>Na kitotpih pa tawh thukhen mangpa kiangah na paikhop lai takin, kilem dingin na hahkat in. Tua ahih kei leh, amah in thukhen mangpa kiangah hong kai ding hi. Thukhen mangpa in palikte kiangah hong pia ding a, palikte in thong sungah hong khum ding uh hi.
  </para>
  <para style="p">
    <verse number="59" style="v"/>Na liau ding dangkasan na piak khit matengin, thong sung pan na paikhia thei kei ding hi,” a ci hi.
  </para>
  <chapter number="13" style="c"/>
  <para style="p">
    <verse number="1" style="v"/>Tua lai takin mi kimkhat hong pai-in Pilat mangpa in Galile mite’ sisan amau pasian biakna sa tawh a hel gawpna thu Zeisu kiangah a gen uh hi.
  </para>
  <para style="p">
    <verse number="2" style="v"/>Zeisu in, “Tua bang a thuak Galile mite in Galile midangte khempeuh sangin mawhna a hauh zawk uh um na hi uh hiam?
  </para>
  <para style="p">
    <verse number="3" style="v"/>Ahi kei hi, kong ci hi. Note in zong na mawhna uh na kisikkik kei uh leh, tua mah bangin na kisia khin ding uh hi.
  </para>
  <para style="p">
    <verse number="4" style="v"/>Tua tham loin Siloam inn sangpi puk a, a delhlup mi sawm leh giatte in Jerusalem khua sungah a om mi khempeuhte sangin mawhna a hauh zawk uh um na hi uh hiam?
  </para>
  <para style="p">
    <verse number="5" style="v"/>Ahi kei hi, kong ci hi. Note in zong na mawhna na kisikkik kei uh leh, tua mah bangin na kisia khin ding uh hi,” a ci hi.
  </para>
  <para style="p">
    <verse number="6" style="v"/>Zeisu in hih thugentehna a gen-inah, “Mi khat in a lo lai-ah theikung khat a suan hi. Theigah zong dingin tua kung kiangah a pai hangin, gah a om kei hi.
  </para>
  <para style="p">
    <verse number="7" style="v"/>“Topa in lo nasempa kiangah, ‘En in, kum thum tua theikung’ gah zong dingin kong pai hangin ka mu kei hi. Na phuk in. Bang hangin lei a nainawngsak hiam?’ ci-in thu a pia hi.
  </para>
  <para style="p">
    <verse number="8" style="v"/>Lo nasempa in, ‘Topa aw, tukum hici koih phot dih in. Keimah in a phung kimkot ah tovungin, eklei ka sung ding hi.
  </para>
  <para style="p">
    <verse number="9" style="v"/>Tu nung ciangin gah hong gah leh, a hoih hi. Ahih kei leh na phuk ding hi,’ a ci hi,” ci-in a gen hi.
  </para>
  <para style="p">
    <verse number="10" style="v"/>Nipi ni khatin Zeisu in kikhopna inn sungah thu a hilh hi.
  </para>
  <para style="p">
    <verse number="11" style="v"/>Tua lai-ah kum sawm leh kum giat a cina numei khat a om hi. Ama nung kulgawp a, a pum neukha beek a kizan thei kei hi.
  </para>
  <para style="p">
    <verse number="12" style="v"/>Zeisu in tua numei a muh ciangin sam a, “Numei aw, nang na cinatna pan hong kikhah ta hi,” a cih khit ciangin a tungah a khut a ngak leh,
  </para>
  <para style="p">
    <verse number="13" style="v"/>thakhatin a pumpi tang a, Pasian’ min a phat hi.
  </para>
  <para style="p">
    <verse number="14" style="v"/>Zeisu in Nipi ni-in cina a damsak man-inah kikhopna inn ukpa heh a, mihonpite kiangah, “Nasep nadingin ni guk a om hi. Tua nite sungin hong pai un la, cidamna na ngah ding uh hi. Nipi ni-in hong pai kei un,” ci-in a gen hi.
  </para>
  <para style="p">
    <verse number="15" style="v"/>Ahih hangin Topa in, “Mi simtatte aw, no na vekpi-un Nipi ni-in na bawng ahi zongin, na la ahi zongin, buk sung pan khahkhia-in tui ne dingin paipih hilo na hi uh hiam?
  </para>
  <para style="p">
    <verse number="16" style="v"/>Kum sawm leh kum giat Satan in a hencip Abraham’ tanu hih numei in Nipi ni-in kikhah tuak hilo ahi hiam?” ci-in a gen hi.
  </para>
  <para style="p">
    <verse number="17" style="v"/>Zeisu in hih thu a gen ciangin, a galte a vekpi-un a zum uh hi. Mihonpite khempeuh in ama bawlna pha hangin a nuam uh hi.
  </para>
  <para style="p">
    <verse number="18" style="v"/>Zeisu in, “Pasian’ Gam in bang tawh kibang ahi hiam? Bang tawh ka genteh ding hiam?
  </para>
  <para style="p">
    <verse number="19" style="v"/>Mi khat in huanah a cin ankam tang tawh kibang hi. Ankam tang khangin kung suak a, vana vasate in a hiangah a tuang thei uh hi,” a ci hi.
  </para>
  <para style="p">
    <verse number="20" style="v"/>Khatvei Zeisu in, “Pasian’ Gam in bang tawh ka genteh ding hiam?
  </para>
  <para style="p">
    <verse number="21" style="v"/>Numei khat in buhneel seeng thum a pawm khit mateng a sawh silngo tawh kibang hi,” a ci hi.
  </para>
  <para style="p">
    <verse number="22" style="v"/>Zeisu in khuapi leh khuaneu ah pai kawikawi a, thu hilhin Jerusalem khuapi zuanin a zin hi.
  </para>
  <para style="p">
    <verse number="23" style="v"/>Mi khat in, “Topa aw, gupna ngahte tawm ding ahi uh hiam?” ci-in a dong hi.
  </para>
  <para style="p">
    <verse number="24" style="v"/>Zeisu in, “Kong kawciik ah na lut zawh nadingun hahkat un. Bang hang hiam na cih uh leh, tampi in a lut nop ding uh hangin a lut zo kei ding uh hi, kong ci hi.
  </para>
  <para style="p">
    <verse number="25" style="v"/>Inn neipa tho a, kongkhak a khak khit ciangin, inn pua lamah ding-in kong na kiu uh a, ‘Topa aw, kong hong hon’ in,’ na cih uh hangin topa in, ‘Note kuami na hi uh hiam ke’n kong thei kei hi,’ hong ci ding hi.
  </para>
  <para style="p">
    <verse number="26" style="v"/>Tua lai takin note in, ‘Nang tawh an i ne tui i dawn khawm zo hi. Ko khua lamzingte ah thu na hilh ngei hi,’ ci-in na gen uh hangin,
  </para>
  <para style="p">
    <verse number="27" style="v"/>topa in, ‘Note kuami na hi uh hiam, ke’n kong thei kei hi. Mawhna ahih te aw, kei kiang pan paikhia un kong ci hi,’ ci-in hong gen ding hi.
  </para>
  <para style="p">
    <verse number="28" style="v"/>Abraham, Isaak leh Jakob-te akipan, Pasian’ kamsangte khempeuh in Pasian’ Gam sungah a om na muh uh ciangin, note in hawlkhiatna na thuak ding uh a, kahna leh hagawina om ding hi.
  </para>
  <para style="p">
    <verse number="29" style="v"/>Ni suahna lam leh ni tumna lam pan, khang lam leh sak lam panin amaute hong pai ding uh a, Pasian’ Gam sungah a tu ding uh hi.
  </para>
  <para style="p">
    <verse number="30" style="v"/>A nunung kim khatte in a masa ding uh hi.” a ci hi.
  </para>
  <para style="p">
    <verse number="31" style="v"/>Tua lai takin Farisaite kimkhat hong pai uh a, “Paikhia in la, tai in. Herod in nang hong that nuam hi,” a ci uh hi.
  </para>
  <para style="p">
    <verse number="32" style="v"/>Zeisu in, “Pai un la, ‘Tuni leh zingsang ciangin dawi ka hawlkhia ding a, cinatna ka damsak ding a, ni thum ni-in ka kikhin ding hi,’ ci-in tua ngia kiangah na hilh un.
  </para>
  <para style="p">
    <verse number="33" style="v"/>Ahih hangin tuni, zing ciang leh thai ciangin ka pai ding hi. Bang hang hiam na cih uh leh, kamsangpa in Jeursalem khua sim loh mun dangah a si thei kei ding hi.”
  </para>
  <para style="p">
    <verse number="34" style="v"/>“Pasian’ kamsangte that a, na kiangah hong kisawlte zong suang tawh a deeng Jerusalem, Jerusalem khuapi aw, akpi in a nongeekte a kha nuai-ah a khop bangin, na tate tamveipi ka khawm nuam zo a; nang na ut kei hi.
  </para>
  <para style="p">
    <verse number="35" style="v"/>En in, na inn in mi om lo gam simthamin kinusia ding hi. Ke’n kong cih-inah: ‘Pasian’ min tawh hong paipa in thupha ngah ta hen,’ na cih matengin kei nong mu kei ding hi,” a ci hi.
  </para>
  <chapter number="14" style="c"/>
  <para style="p">
    <verse number="1" style="v"/>Nipi ni khatvei Zeisu in Farisaite upa khat’ inn sungah an ne dinga a lut ciangin, amaute in amah a en uh hi.
  </para>
  <para style="p">
    <verse number="2" style="v"/>Tuipuak natna vei khat in ama mai-ah a om hi.
  </para>
  <para style="p">
    <verse number="3" style="v"/>Zeisu in, “Nipi ni-in cinatna damsak tuak ahi hiam, damsak tuak lo ahi hiam?” ci-in thukham siate leh Farisaite kiangah a dot ciangin pau loin a om uh hi.
  </para>
  <para style="p">
    <verse number="4" style="v"/>Tua ciangin, Zeisu in tua pa a damsak khit ciangin a paikhiasak hi.
  </para>
  <para style="p">
    <verse number="5" style="v"/>Zeisu in, “Mi khat in la ahi zongin, bawng ahi zongin nei a, Nipi ni-in leihawm sungah kia leh, thakhatin a lakhia lo ding note lakah kua ahi hiam?” ci-in a dot ciangin,
  </para>
  <para style="p">
    <verse number="6" style="v"/>amau in a dawng kik thei kei uh hi.
  </para>
  <para style="p">
    <verse number="7" style="v"/>A kisamte in tokhom sangbel a teel uh Zeisu in a muh ciangin, amaute kiangah thugentehna a hilh-inah,
  </para>
  <para style="p">
    <verse number="8" style="v"/>“Mi khatpeuh in mo la lawmvakna-ah note hong sap ciangin, tokhom a sang belna-ah na tu kei un. Tua bangin na tut leh, nangmah sangin a lianzaw khat kisam kha a;
  </para>
  <para style="p">
    <verse number="9" style="v"/>hong sampa leh amah hong pai-in, ‘Hih pa ading omna na awn in,’ hong ci ding hi. Tua ciangin zumna tawh a niampen munah na tu ding hi.
  </para>
  <para style="p">
    <verse number="10" style="v"/>Mi khatpeuh in hong sap ciangin pai in la, omna niam ah na tu in. Nang hong sampa hong pai ciangin, ‘Lawm aw, a sangah na tuto in,’ hong ci ding hi. Tua lai takin, nang tawh an a ne khawm mi khempeuhte mai-ah minthan’na na ngah ding hi.
  </para>
  <para style="p">
    <verse number="11" style="v"/>Bang hang hiam na cih uh leh, ama pumpi a phat mi khempeuh in niamkhiatna a ngah ding uh hi. A kiniamkhiat mi in minphatna a ngah ding uh hi,” a ci hi.
  </para>
  <para style="p">
    <verse number="12" style="v"/>A sampa kiangah Zeisu in, “Sun an ahi zongin, nitak an ahi zongin na vaak ciangin, na lawmte ahi zongin, na u na nau ahi zongin, na beh na phung ahi zongin, sumhau na inn veengte ahi zongin na sam kei in. Tua bangin na sap leh, amaute in nang hong sam kikin, nang hong thuk ding uh hi.
  </para>
  <para style="p">
    <verse number="13" style="v"/>Pawi na kham ciangin mizawngte, mipoite, khebaite leh mittawte na sam in.
  </para>
  <para style="p">
    <verse number="14" style="v"/>Amaute in nang hong thukkik nading bangmah nei lo uh ahih ciangin, thupha na ngah ding hi. Bang hang hiam na cih uh leh, midikte’ thawhkik ni ciangin nang hong kithukkik ding hi,” a ci hi.
  </para>
  <para style="p">
    <verse number="15" style="v"/>Zeisu tawh an a nekhawm mi khat in tua thu a zak ciangin, “Pasian’ Gam sungah an a nei dingte in thupha ngah ding hi,” a cih leh,
  </para>
  <para style="p">
    <verse number="16" style="v"/>Zeisu in, “Mi khat in pawipi kham a, mi tampi a sam hi.
  </para>
  <para style="p">
    <verse number="17" style="v"/>An nek a hun ciangin, ‘Hong pai un. Tu-in na khempeuh a baihsa-in om hi,’ ci-in a khohsate kiangah gen dingin a nasempa a sawl hi.
  </para>
  <para style="p">
    <verse number="18" style="v"/>Amaute khempeuh in kithutuakin kam a zong uh hi. A masa pen in, ‘Lo ciing khat ka lei a, pai-in ka va en ding hi. Kei hong maisak in,’ ci-in a ngen hi.
  </para>
  <para style="p">
    <verse number="19" style="v"/>Khat in, ‘Ke’n bawng kap nga ka nei zo hi. Tel-et dingin ka va pai ding hi. Kei hong maisak in,’ ci-in thu a ngen hi.
  </para>
  <para style="p">
    <verse number="20" style="v"/>Khat leuleu in, ‘Ke’n zi ka pi zo hi. Tua ahih ciangin kong hawh man kei ding hi,’ a ci hi.
  </para>
  <para style="p">
    <verse number="21" style="v"/>Nasempa ciah a, tua thu khempeuh a topa a zasak hi. Tua lai takin inn teekpa heh a, “Khua sung lamlian ah ahi zongin, lamneu ah ahi zongin pai in la, mizawngte, mipoite, mittawte, khebaite hong tumpih in,’ ci-in a nasempa sawl hi.
  </para>
  <para style="p">
    <verse number="22" style="v"/>A nasempa in, ‘Topa aw, na cih mah bangin ka sap hangin omna a awng lai hi,’ a ci hi.
  </para>
  <para style="p">
    <verse number="23" style="v"/>A topa in, ‘Ka inn a dim nadingin lampi leh lo lamah pai in la, amaute zawhthawhna tawh hong tumsak in.
  </para>
  <para style="p">
    <verse number="24" style="v"/>Ke’n kong cih-inah, a kikhosate ahih uh leh, khat beek in ka an a ciam kei ding hi,’ ci-in a nasempa thu a pia hi,” ci-in a gen hi.
  </para>
  <para style="p">
    <verse number="25" style="v"/>Tua lai takin mihonpite in Zeisu tawh a paikhawm uh hi.
  </para>
  <para style="p">
    <verse number="26" style="v"/>Amah kihei a, “Kei kiangah hong pai nuamte in a nute, a pate, a zite, a tate, a sanggampate, a sanggamnute ahi zongin, tua tham loin ama nuntakna nangawn a muhdah kei leh, keima nungzui a suak zo kei ding hi.
  </para>
  <para style="p">
    <verse number="27" style="v"/>A singlamteh pua a, ka nung hong zui lote in keima nungzui a suak zo kei ding hi.
  </para>
  <para style="p">
    <verse number="28" style="v"/>Bang hang hiam na cih uh leh, mi khat in inn sangpi a lam nop leh, a zawhzawh nading dangka a nei hiam ci-in a masa-in tu-in, a sim phot lo note lakah kua om ahi hiam?
  </para>
  <para style="p">
    <verse number="29" style="v"/>Ahih kei leh, a khuam a phuh khit ciangin, inn a zop zawh kei leh, a mu mi khempeuh in
  </para>
  <para style="p">
    <verse number="30" style="v"/>“Hih pa in inn lam ding a kipat khit ciangin a zom zo kei hi,’ ci-in amah a ko ding uh hi.
  </para>
  <para style="p">
    <verse number="31" style="v"/>Ahih kei leh, kumpi khat in adang kumpipa tawh kido dingin a paikhiat ciangin, then nih tawh hong kuante then khat tawh nang zo ding hiam ci-in a masa-in tu-a lungngai lo kumpi om ding hiam?
  </para>
  <para style="p">
    <verse number="32" style="v"/>A zawh kei ding leh, adang kumpipa gamla-ah a om lai takin upa sawl a, gal kilem nading thu a ngen ding hi.
  </para>
  <para style="p">
    <verse number="33" style="v"/>Tua mah bangin note lakah mi khatpeuh in a neihsa khempeuh a nusiat kei leh, ka nungzui a suak zo kei ding hi.”
  </para>
  <para style="p">
    <verse number="34" style="v"/>“Tua ahih ciangin ci apha hi. Ahih hangin a alna a man’ leh, bangci a al kik ding hiam?
  </para>
  <para style="p">
    <verse number="35" style="v"/>Lei ading ahi zongin, eekkholna ading ahi zongin apha kei hi. Mite in pua lamah a paikhia uh hi. Zak nading bil a nei teng in na za ta un!” a ci hi.
  </para>
  <chapter number="15" style="c"/>
  <para style="p">
    <verse number="1" style="v"/>Tua lai takin siahdongte leh migilote khempeuh in Zeisu’ thu ngai dingin a kiangah a nai uh hi.
  </para>
  <para style="p">
    <verse number="2" style="v"/>Farisaite leh laitheite in , “Hihpa in migilote ngai a, amau tawh an a nekhawm hi,’ ci-in a ko uh hi.
  </para>
  <para style="p">
    <verse number="3" style="v"/>Tua lai takin Zeisu in hih thugentehna a gen-inah,
  </para>
  <para style="p">
    <verse number="4" style="v"/>“Mi khat in tuu zakhat nei a, tuu khat a man’sak leh, tuu sawmkua leh kua gam lakah nusia-in a mang tuu khat a muh matengin a zong lo ding note lakah kua ahi hiam?
  </para>
  <para style="p">
    <verse number="5" style="v"/>A muh kik ciangin lungdamin a liangko ah pua a, inn a tun’ ciangin,
  </para>
  <para style="p">
    <verse number="6" style="v"/>a lawmte leh a inn veengte sam a, ‘Hong lungdampih ta un. Bang hang hiam na cih uh leh, ka man’suahsa tuu ka mukik zo hi,’ a ci hi.
  </para>
  <para style="p">
    <verse number="7" style="v"/>Ke’n kong cih-inah, tua bangin vantungah kisikkikna kisam a kisa lo sawmkua leh kuate sangin, mawhna a kisik migilo khat tungah nuamna a lianzaw hi.”
  </para>
  <para style="p">
    <verse number="8" style="v"/>“Lam khat panin, numei khat in dangka sawm nei a, khat a man’suah leh’ meivak vakin a muh matengin a inn phiatin a zong kawikawi lo ding kua ahi hiam?
  </para>
  <para style="p">
    <verse number="9" style="v"/>A muhkik ciangin a lawmte leh a inn veengte sam a, ‘Hong lungdampih ta un. Bang hang hiam na cih uh leh, ka man’suahsa dangka ka mukik zo hi,’ a ci hi.
  </para>
  <para style="p">
    <verse number="10" style="v"/>Ke’n kong cih-inah, tua mah bangin a kisikkik mawhneipa khat hangin Pasian’ vantungmite’ omna munah nuamna a om ding hi,” a ci hi.
  </para>
  <para style="p">
    <verse number="11" style="v"/>Khatvei Zeisu in, “Mi khat in tapa nih a nei hi.
  </para>
  <para style="p">
    <verse number="12" style="v"/>A taneu in a pa kiangah va pai a, ‘Pa aw, ka ngah dinga kilawm luahna sum hong pia in,’ ci-in a ngen hi. A pa in a tate tungah a sum hawmsak hi.
  </para>
  <para style="p">
    <verse number="13" style="v"/>Tua nung ciangin sawtvei kihal loin a taneu in ama sum khempeuh khawm a, gamlapi gamah pai-in tua santak ah noptatna lamsang uang lua ahih ciangin, a sum teng a zang khin hi.
  </para>
  <para style="p">
    <verse number="14" style="v"/>A sum khempeuh a beikhit ciangin tua gamah nakpi-in kial tung a, amah in nakpi a zawng hi.
  </para>
  <para style="p">
    <verse number="15" style="v"/>Tua lai takin amah pai-in tua gam mi khat beel a, vok cing dingin a topa in lo lamah a sawl hi.
  </para>
  <para style="p">
    <verse number="16" style="v"/>Amah in vok an nek begapte nangawn duhgawhin a nekpih nuam hi. Ahih hangin kuamah in an a pia kei hi.
  </para>
  <para style="p">
    <verse number="17" style="v"/>A lungngaih kik ciangin, ‘Ka pa’ inn sungah nasemte khamval bangzah tak a om hiam! Kei ka hih leh hih gamah gilkialin puksi dek takin ka om hi.
  </para>
  <para style="p">
    <verse number="18" style="v"/>Kei thoin ciah ning! Ka pa kiangah, ‘Pa aw, Pasian tung leh nangma mai-ah ka khial zo hi.
  </para>
  <para style="p">
    <verse number="19" style="v"/>Tu-a kipanin na ta kicih nadingin ka kilawm kei hi. Nangma nasemte khat mah bangin hong koih in, ka ci ding hi,’ a ci hi.
  </para>
  <para style="p">
    <verse number="20" style="v"/>Tua lai takin tho a, a pa kiangah va ciah hi. Ahih hangin inn pan gamlapi-ah a om lai takin a pa in mu a, hehpihhuai sa-in delh meengmeeng a, a ta ngawngkawi-in a nam hi.
  </para>
  <para style="p">
    <verse number="21" style="v"/>A ta in, ‘Pa aw, Pasian tung leh nangma mai-ah ka khial zo hi. Tu-a kipanin na ta kicih nadingin ka kilawm kei hi,’ a ci hi.
  </para>
  <para style="p">
    <verse number="22" style="v"/>Ahih hangin a pa in, ‘Puan hoih bel hong la meengmeeng un la, silhsak un. Ama khut ah zungbuhte hong butsak un.
  </para>
  <para style="p">
    <verse number="23" style="v"/>Khedap zong bulhsak un. Bawngno a thau hong paipihin go un la, an ne-in nuamsa ni.
  </para>
  <para style="p">
    <verse number="24" style="v"/>Bang hang hiam na cih uh leh, a sisa ka tapa a nungta kik hi. A mangsa ahih hangin tu-in kimu kik hi,’ ci-in a nasemte a sawl hi. Amaute in lungdamin pawi a kham uh hi.”
  </para>
  <para style="p">
    <verse number="25" style="v"/>“A tapa lianzaw in lo kuanin a om hi. Amah hong ciah a, inn a naih ciangin lasakna leh laamna hu ging a za hi.
  </para>
  <para style="p">
    <verse number="26" style="v"/>Nasemte khat sam a, ‘Hih a ging bang ahi hiam?’ ci-in a dong hi.
  </para>
  <para style="p">
    <verse number="27" style="v"/>Nasempa in, ‘Na naupa hong ciah zo hi. Cidamin na pa in mu kik ahih ciangin bawngno thau a go zo hi,’ ci-in a gen hi.
  </para>
  <para style="p">
    <verse number="28" style="v"/>Ahih hangin amah heh a, inn sungah a lut nuam kei hi. A pa pusuakin a zol hi.
  </para>
  <para style="p">
    <verse number="29" style="v"/>A ta in, ‘Hih tanvei, kum sawtpi nangma na ka sem zo hi. Nangma thukham khat beek ka khial kei hi. Ahih hangin ka lawmte tawh nopna ka bawl nadingin keelno khat zong khatvei beek nong pia ngei kei hi.
  </para>
  <para style="p">
    <verse number="30" style="v"/>Ahih hangin numei gilote tawh kikhawla na sum na pai a mangsak, na tapa hong tun’ ciangin ama ading bawngno thau na gawhsak hi,’ a ci hi.
  </para>
  <para style="p">
    <verse number="31" style="v"/>A pa in, ‘Ta aw, keimah tawh na om tawntung a, ka neih ka lam khempeuh nangma neih nangma lam ahi hi.
  </para>
  <para style="p">
    <verse number="32" style="v"/>Ahih hangin, na nau ahih leh tuma-in a si hi, tu-in a nungta kik hi. Tuma-in a mang hi, tu-in a kimu kik ahih man-inah nopna leh lungdamna bawl tuak hi,’ ci-in a gen hi,” ci-in a hilh hi.
  </para>
  <chapter number="16" style="c"/>
  <para style="p">
    <verse number="1" style="v"/>Khatvei Zeisu in a nungzuite kiangah, “Sumhaupa khat in sumkempa khat a nei hi. Tua sumkempa in a topa sum a thangbawl thu midangte in topa kiangah a ko uh hi.
  </para>
  <para style="p">
    <verse number="2" style="v"/>A topa in sumkempa sam a, ‘Nang thu ka zak teng bangci thu ahi hiam? Na sumkep ciamtehna lai hong pia in. Bang hang hiam na cih leh, sumkep na nasem nawn kei ding hi,’ a ci hi.
  </para>
  <para style="p">
    <verse number="3" style="v"/>Sumkempa in, ‘Tu-in ka topa in sumkep za panin hong kiasak zo ahih ciangin, bang ka ci hih ding hiam? Lo laih nading tha ka nei kei hi. Khutdawh ngen dingin ka maizum hi.
  </para>
  <para style="p">
    <verse number="4" style="v"/>Sumkepna za hong kiatsak khit ciangin, midangte in amau innah hong tun’sak nadingun bang ka ci hih ding hiam ka thei ta hi,’ ci-in a ngaihsun hi.
  </para>
  <para style="p">
    <verse number="5" style="v"/>Tua khit ciangin a topa’ sum bate a vekpi-un sam a, ‘Ka topa kiangah leiba bangzah loh ding a om hiam?’ ci-in a masa penpa a dong hi.
  </para>
  <para style="p">
    <verse number="6" style="v"/>Amah in, ‘Sathau langva phel zakhat ka ba hi,’ ci hi. Sumkempa in, ‘Na kiciamna lai la in la, tu-in sawmnga at meegmeeng in,’ a ci hi.
  </para>
  <para style="p">
    <verse number="7" style="v"/>Midang khat kiangah, ‘Nang in bangzah na ba hiam” ci-in a dot ciangin amah in, ‘Mangbuh seeng zakhat ka ba hi,” a ci hi. Sumkempa in, ‘Na kiciamna lai la in la, sawmgiat na at ding hi,’ a ci hi.
  </para>
  <para style="p">
    <verse number="8" style="v"/>Thuman lo sumkempa in pilna tawh ahih ciangin a topa in a phat hi. Bang hang hiam na cih uh leh, leitung’ tate in amau khang lakah khuavak’ tate sangin a pil zaw uh hi.
  </para>
  <para style="p">
    <verse number="9" style="v"/>Ke’n kong cih-inah, aman lo sum tawh lawmte na ngah ding uh hi. Tua hi leh, tua sumte a bei ciangin a om tawntung buk sungah amaute in a hong tungsak ding uh hi.”
  </para>
  <para style="p">
    <verse number="10" style="v"/>“Thu neute tungah a diktat mi in, thu liante tungah a diktat ding hi. Thu neute tungah a diktat lo mi in thu liante tungah a diktat kei ding hi.
  </para>
  <para style="p">
    <verse number="11" style="v"/>Tua ahih ciangin leitunga a naman lo sum tungah na diktat kei uh leh, sum taktak kua in no hong kemsak ding hiam?
  </para>
  <para style="p">
    <verse number="12" style="v"/>Midangte’ sum tungah na diktat kei uh leh, kua in note sum hong kemsak ding hiam?
  </para>
  <para style="p">
    <verse number="13" style="v"/>To nih’ na a sem khawm zo nasempa a om kei hi. Bang hang hiam na cih uh leh, a tote khat mudahin khat a it ding hi. Khat beelin khat a simmawh ding hi. Note in Pasian’ na leh leitung sum na nasem khawm zo kei ding uh hi,” ci-in a gen hi.
  </para>
  <para style="p">
    <verse number="14" style="v"/>Dangka a deihgawh Farisaite in hih thu khempeuh a zak uh ciangin Zeisu a zahko uh hi.
  </para>
  <para style="p">
    <verse number="15" style="v"/>Zeisu in, “Note in mite mai-ah phatna na lak nuam uh hi. Ahih hangin Pasian in note lungsim uh a thei hi. Bang hang hiam na cih uh leh, mite phatna in Pasian mai-ah kihhuaina ahi hi.”
  </para>
  <para style="p">
    <verse number="16" style="v"/>‘Johan hong pai dongin Pasian’ Thukham leh Pasian’ kamsangte thu akipanin Pasian’ Gam Lungdamna Thu kihilh a, mi khempeuh in tua gam sungah zawhthawh bawlin a lut nuam uh hi.
  </para>
  <para style="p">
    <verse number="17" style="v"/>Ahih hangin Pasian’ Thukham neupen a kipaihkhiat ding sangin, van leh lei a man’than nading a baihzaw ding hi.”
  </para>
  <para style="p">
    <verse number="18" style="v"/>“A zi ma-a numei dang tawh a kiteengte in numei tawh a mawh hi. Pasal tawh a kikhensa numei a teen’pihte in numei tawh a mawh hi.”
  </para>
  <para style="p">
    <verse number="19" style="v"/>“Nidang lai-inah sumhaupa khat a om hi. Tua pa in puansan leh saihadial puan silhin ni simin nuamin an pha bel ne-in a om hi.
  </para>
  <para style="p">
    <verse number="20" style="v"/>Lazaras kici mizawng khat in a pumtangin meima vei a; sumhaupa’ kongbiang kiangah,
  </para>
  <para style="p">
    <verse number="21" style="v"/>a sabuai tung pan an neng kiate a ngen hi. Uite in zong pai a, a meimate a liak uh hi.
  </para>
  <para style="p">
    <verse number="22" style="v"/>Tua nung ciangin mizawngpa si a, vantungmite in Abraham’ ang ah a pua uh hi.
  </para>
  <para style="p">
    <verse number="23" style="v"/>Sumhaupa zong si a, a kivui hi. Meikuang sungah gimna nakpi a thuak lai takin a khuadak leh, Abraham leh Abraham’ ang ah Lazaras a om gamlapi panin a gal muh hi.
  </para>
  <para style="p">
    <verse number="24" style="v"/>‘Pa Abraham aw, kei hong hehpih in, Lazaras in a khutme dawn tui ah diah hen la, ka lei hong votsak nadingin ka kiangah hong sawl in. Bang hang hiam na cih leh, hih meikuang sungah gimna nakpi ka thuak hi,’ ci-in a kiko hi.
  </para>
  <para style="p">
    <verse number="25" style="v"/>Abraham in, ‘Ka ta aw, nang na nuntak lai-in nopsakna na ngah a, tua mah bangin Lazaras in zong a pha lo nate ngah hi ci-in na ngaihsun kik in. Tu-in ahih leh, amah in nopna a ngah kik hi. Nang na hih leh, gimna na thuak hi.
  </para>
  <para style="p">
    <verse number="26" style="v"/>Tua tham loin nang leh ko kikalah a thuk mahmah guam khat a om hi. Tua ahih ciangin hih santak panin nangma kiangah a galkah nuamte in, a galkah zo kei uh hi. Tua santak pan ko kiangah hong galkah nuamte in zong hong galkah zo kei uh hi,’ a ci hi.
  </para>
  <para style="p">
    <verse number="27" style="v"/>Sumhaupa in, ‘Pa aw, tua bang ahih leh, keimah in sanggam nga ka nei hi.
  </para>
  <para style="p">
    <verse number="28" style="v"/>Amaute in hih gimna sungah a tun’ loh nading thu a hilh dingin ka pa’ innah Lazaras nong sawlsak nadingin kong ngen hi,’ a ci hi.
  </para>
  <para style="p">
    <verse number="29" style="v"/>Abraham in, ‘Amaute in Moses leh Pasian’ kamsangte a nei uh hi.
  </para>
  <para style="p">
    <verse number="30" style="v"/>Tuate thu ngai ta hen,’ a ci hi. Sumhaupa in, ‘Hi kei, pa Abraham aw, mi sisa khat hong thokikin amaute kiangah a pai leh, amaute in mawhna a kisikkik ding uh hi,’ a ci hi.
  </para>
  <para style="p">
    <verse number="31" style="v"/>Abraham in, ‘Tuate in Moses’ thu leh Pasian’ kamsangte’ thu a ngaih kei uh leh, mi khat in sihna pan a hingkik zongin a taksang kei ding uh hi,’ a ci hi,” ci-in Zeisu in a gen hi.
  </para>
  <chapter number="17" style="c"/>
  <para style="p">
    <verse number="1" style="v"/>Tua lai takin Zeisu in a nungzuite kiangah, “Puk nading om loh na’ng thu a om kei hi. Ahih hangin a puksakpa in gimna a thuak ding hi.
  </para>
  <para style="p">
    <verse number="2" style="v"/>Hih naupangte khatpeuh a puksakpa in a ngawngah an-gawina suang khihin tuipi thuk sungah tumcip leh, ama ading a hoih zaw ding hi.
  </para>
  <para style="p">
    <verse number="3" style="v"/>Note na kikem un. Na u na nau in a khialh leh, thu hilhin na taai in. A kisik kik leh, a mawhna na maisak in.
  </para>
  <para style="p">
    <verse number="4" style="v"/>Ni khatin na tungah sagih vei hong khialh khit ciangin hong kihei a, sagih vei dongin, ‘Ka kisikkik hi,’ hong cih leh, ama khialhna na maisak in,” a ci hi.
  </para>
  <para style="p">
    <verse number="5" style="v"/>Sawltakte in, “Komau’ upna khangsak ta in,” ci-in Topa kiangah a gen uh hi.
  </para>
  <para style="p">
    <verse number="6" style="v"/>Topa in, “Note in ankamtang khat cia bang upna nei le-uhteh hih theikung kiangah, ‘Zung tawh kibotkhia-in tuipi sungah na po in,’ na cih uh leh, na thu uh a mang ding hi.”
  </para>
  <para style="p">
    <verse number="7" style="v"/>“Note in nasem khat nei-in, lo kuanin ahi zongin, tuu cingin ahi zongin hong ciah ciangin ama kiangah, ‘Thakhatin hong pai in la, an nekna sabuai ah hong tu in,’ a ci ding no lakah kua ahi hiam?
  </para>
  <para style="p">
    <verse number="8" style="v"/>‘Keima an nek ding hong bawl in; an ka nek tui ka dawn khit matengin kawnggak in la, an hong pia in. Tua nung ciangin nangin an ne-in tui na dawn ding hi,’ ci-in nasempa kiangah gen ding hilo ahi hiam?
  </para>
  <para style="p">
    <verse number="9" style="v"/>Nasempa in a topa thupiak bangin a hih maninah a topa in a phat hiam?
  </para>
  <para style="p">
    <verse number="10" style="v"/>Tuamah bangin note in zong thu khempeuh hong piak bang na hih khit uh ciangin, ‘Kote in a pha bawl lo nasemte ka hi uh hi. Nasemte ka hih uh ciangin a kituak bek ka hih zo uh hi,’ na ci ding uh hi,” ci-in a gen hi.
  </para>
  <para style="p">
    <verse number="11" style="v"/>Zeisu in Jerusalem khuapi lamah a pai lai takin, Samaria gam leh Galile gam a paisuak hi.
  </para>
  <para style="p">
    <verse number="12" style="v"/>Khua khat sungah a lut lai takin miphak sawm in amah dawn uh a, a gamla pan ding-in,
  </para>
  <para style="p">
    <verse number="13" style="v"/>“Topa Zeisu aw, kote hong hehpih in,” ci-in a kiko uh hi.
  </para>
  <para style="p">
    <verse number="14" style="v"/>Zeisu in tuate a muh ciangin, “Pai un la, Pasian’ siampi kiangah va kilak un,” ci-in thu a pia hi. Amaute a pai lai takun damna a ngah uh hi.
  </para>
  <para style="p">
    <verse number="15" style="v"/>Amaute lakah khat in damna a ngah a theih ciangin pai kik a, aw lianpi tawh Pasian phat a;
  </para>
  <para style="p">
    <verse number="16" style="v"/>Zeisu khe kiangah bokin hehpihna a phat hi. Tua pa in Samaria mi ahi hi.
  </para>
  <para style="p">
    <verse number="17" style="v"/>Zeisu in, “Mi sawmte in damna ngah hilo ahi hiam? Adang kua teng koiah om ahi uh hiam?
  </para>
  <para style="p">
    <verse number="18" style="v"/>Hih mi namdangpa khat sim loh hong paikik a, Pasian a phat kuamah om lo ahi hiam?
  </para>
  <para style="p">
    <verse number="19" style="v"/>Nang ding in la, pai in. Na thu upna in nang hong damsak zo hi,” a ci hi.
  </para>
  <para style="p">
    <verse number="20" style="v"/>Farisaite in, “Pasian’ Gam in cik ciangin hong tung ding hiam?” ci-in a dot ciangun Zeisu in, “Pasian’ Gam in mittangin kimu loin a hong tung hi.
  </para>
  <para style="p">
    <verse number="21" style="v"/>‘En in, hih san takah om hi; hua san takah om hi,’ a kici thei kei hi. Bang hang hiam na cih uh leh, Pasian’ Gam in note sungah a om hi,” a ci hi.
  </para>
  <para style="p">
    <verse number="22" style="v"/>Zeisu in khatvei a nungzuite kiangah, “Note in Mihing Tapa’ hun leh nite khat na muh nop hun uh a hong tung ding hi; ahih hangin na mu kei ding uh hi.
  </para>
  <para style="p">
    <verse number="23" style="v"/>Mite in, ‘En un, hih lai takah a om hi. En un, hua lai takah a om hi,’ ci-in note kiangah hong gen uh hangin na paikhia kei un la, amau nung na zui kei un.
  </para>
  <para style="p">
    <verse number="24" style="v"/>Bang hang hiam na cih uh leh, khuaphialep in van mongkhat panin phia a, van mongkhat dongin a taan’ mah bangin, Mihing Tapa’ ni ciangin a hong tung ding hi.
  </para>
  <para style="p">
    <verse number="25" style="v"/>Ahih hangin a masa-in amah in gimna tampi thuakin, hih khang mite in hong nial ding uh hi.
  </para>
  <para style="p">
    <verse number="26" style="v"/>Noah khan’ lai bangin Mihing Tapa’ ni ciangin zong a hong piang ding hi.
  </para>
  <para style="p">
    <verse number="27" style="v"/>Noah in teembaw sungah a lut ni dongin mite in an ne tui dawnin, kipi kiteengsakin a om uh a, tuiciin a tun’ ciangin amaute khempeuh kisia uh hi.
  </para>
  <para style="p">
    <verse number="28" style="v"/>Tua mah bangin, Lot a khan’ lai takin amaute in an ne tui dawn, sum lei sum zuak, an tuh inn lamin a om uh hi.
  </para>
  <para style="p">
    <verse number="29" style="v"/>Ahih hangin Lot in Sodom khua sung pan a taikhiat ni-in, vantung panin mei leh kat guah bangin hong zu a, amaute khempeuh kang gawp hi.
  </para>
  <para style="p">
    <verse number="30" style="v"/>Mihing Tapa a kilat ni ciangin tua tawh kibangin a piang ding hi.
  </para>
  <para style="p">
    <verse number="31" style="v"/>Tua ni-in inn khum tungah a om mi in inn sunga a sum koih la dingin kumsuk kei hen. Lo lai-ah a omte in tua mah bangin ciahkik kei hen.
  </para>
  <para style="p">
    <verse number="32" style="v"/>Lot’ zi na lungngai un.
  </para>
  <para style="p">
    <verse number="33" style="v"/>Ama nuntakna a gum nuam peuhmah in nuntakna a mangthangsak ding hi. A nuntakna a mangthangsak peuhmah in nuntakna a gum ding hi.
  </para>
  <para style="p">
    <verse number="34" style="v"/>Ke’n kong cih-inah, tua zanin lupna tungah a omkhawm mi nih in, khat kila-in khat kinusia ding hi.
  </para>
  <para style="p">
    <verse number="35" style="v"/>An gawi khawm numei nih in khat kila-in khat kinusia ding hi;
  </para>
  <para style="p">
    <verse number="36" style="v"/>lo lai-a nasem khawm mi khat kila-in khat kinusia ding hi,” ci-in thu a hilh hi.
  </para>
  <para style="p">
    <verse number="37" style="v"/>Amaute in, “Topa aw, koi lai takah tua bangin a piang ding hiam?” ci-in a dot uh ciangin, Zeisu in, “Sapul omna peuhah musanete zong hong kikhawm ding uh hi,” ci-in a gen hi.
  </para>
  <chapter number="18" style="c"/>
  <para style="p">
    <verse number="1" style="v"/>Amaute in lungkia loin thu a nget ngitnget nadingun, Zeisu in thugentehna tawh thu a hilh-inah,
  </para>
  <para style="p">
    <verse number="2" style="v"/>“Khuapi khat sungah Pasian kihta lo, mi zahtak lo thukhen mangpa khat a om hi.
  </para>
  <para style="p">
    <verse number="3" style="v"/>Tua khuapi sungah meigong khat a om hi. Amah in thukhen mangpa kiangah tamveipi pai-in, ‘Keima galte a kituak bekin thu hong khensak in,’ ci-in a ngen hi.
  </para>
  <para style="p">
    <verse number="4" style="v"/>Ahih hangin thukhen mangpa in thu khensak loin sawtpi a om hi. Tua nung ciangin amah in, ‘Keimah in Pasian kihta loin mite ka zahtak loh hangin,
  </para>
  <para style="p">
    <verse number="5" style="v"/>hih meigong in kei hong nainawn’sak man-inah ama ading thu ka khen ding hi. Ahih kei leh, hong pai ngitngetin ka lung hong gimsak ding hi,’ ci-in a lungsim sungah a ci hi,” ci-in a gen hi.
  </para>
  <para style="p">
    <verse number="6" style="v"/>Topa in, “Aman lo thukhen mangpa’ thugenna na ngaihsun un.
  </para>
  <para style="p">
    <verse number="7" style="v"/>Pasian’ teelsate in sun leh zanin ama kiangah kiko-in thu a nget uh leh, amaute’ thu khensak ding hilo ahi hiam? Amaute sawtpi thuak ding ahi hiam?
  </para>
  <para style="p">
    <verse number="8" style="v"/>Ke’n kong cih-inah, amaute ading thu a khensak mengmeng ding hi. Ahih hangin Mihing Tapa hong kum ciangin leitungah upna a mu ding hiam?” a ci hi.
  </para>
  <para style="p">
    <verse number="9" style="v"/>Amaute kidiksak a, midang khempeuh a zahtak lo mite kiangah, hih thugentehna Zeisu in a gen-inah,
  </para>
  <para style="p">
    <verse number="10" style="v"/>“Mi nih in thu ngen dingin biakna innpi ah a paito uh hi. Khat in Farisai hi a, khat pen siahdongpa ahi hi.
  </para>
  <para style="p">
    <verse number="11" style="v"/>Farisaipa ding-in amah leh amah kigen-in thungen a, ‘Pasian aw, keimah in mi zawhthawh bawla sut ahi zongin, mi thuman lo gamta ahi zongin, mi’ zi tawh mawh thei mi tham loin, hia siahdongpa tawh kibang ka hi kei hi. Nangma hehpihna ka phat hi.
  </para>
  <para style="p">
    <verse number="12" style="v"/>Keimah in ni sagih lakah ni nih an ka tang hi. Ka neih ka lam khempeuh sung pan sehsawm suah sehkhat ka khia hi,’ ci-in kisialin thu a ngen hi.
  </para>
  <para style="p">
    <verse number="13" style="v"/>Siahdongpa ahih leh, gamlapi-ah ding-in vantung lam nangawn en ngam loin a awm beengin, ‘Pasian aw, mawhnei keimah hong hehpih in,’ ci-in thu a ngen hi.
  </para>
  <para style="p">
    <verse number="14" style="v"/>Ke’n kong cih-inah, hihpa in mawhmaisakna ngahin innah a ciah hi. Farisaipa in ahih leh, mawhmaisakna a ngah kei hi. Bang hang hiam na cih uh leh, amah leh amah a kiphat mi khempeuh in niamkhiatna a ngah ding hi. A kiniamkhiatte in minphatna a ngah ding uh hi,’” a ci hi.
  </para>
  <para style="p">
    <verse number="15" style="v"/>Tua lai takin amaute in naupangte a lawn’ nading deihin Zeisu kiangah hong paipih uh hi. Ahih hangin a nungzuite in a muh uh ciangin a kham uh hi.
  </para>
  <para style="p">
    <verse number="16" style="v"/>Zeisu in naupangte sam a, “Naupangte ka kiangah hong pai ta hen; na kham kei un. Bang hang hiam na cih uh leh, Pasian’ Gam in tua bangte’ gam ahi hi.
  </para>
  <para style="p">
    <verse number="17" style="v"/>Ke’n aman takpi kong cih-inah, naupang bangin Pasian’ Gam a sang lo peuhmah in tua gam sungah a lut kei ding uh hi,” a ci hi.
  </para>
  <para style="p">
    <verse number="18" style="v"/>Tua lai takin hausa khat in, “Sia pha aw, tawntung nuntakna ka luah nadingin bang ka gamta ding hiam?” ci-in a dong hi.
  </para>
  <para style="p">
    <verse number="19" style="v"/>Zeisu in, “Bang hangin kei mipha hong ci na hi hiam? Pasian sim loh mipha khat beek a om kei hi.
  </para>
  <para style="p">
    <verse number="20" style="v"/>Thukhamte na thei hi. Mi’zi tawh na mawh kei in. Mi na that kei in. Mi’ sum na gu kei in. Ahi lo teci na pang kei in. Na nu leh na pa zahtak in,” a ci hi.
  </para>
  <para style="p">
    <verse number="21" style="v"/>“Tua thu khempeuh ka neu lai a kipan ka tang zo hi,” a ci hi.
  </para>
  <para style="p">
    <verse number="22" style="v"/>Zeisu in tua a zak ciangin, “Na khat na sam lai hi. Na neihsa teng zuak in la, mizawngte kiangah na hawmsak in. Tua hi leh, vantungah sum na nei ding hi.Tua khit ciangin ka nung hong zui in,” a ci hi.
  </para>
  <para style="p">
    <verse number="23" style="v"/>Hausapa in tua thu a zak ciangin, nakpi-in a lungkim kei hi. Bang hang hiam i cih leh, sum a hau hi.
  </para>
  <para style="p">
    <verse number="24" style="v"/>Zeisu in tua pa a et lai takin, “Sum tam neite adingin Pasian’ Gam sung lut nading a haksa mahmah hi.
  </para>
  <para style="p">
    <verse number="25" style="v"/>Sai khat phim vangah a khumhak sangin sumhau mite in Pasian’ Gam sungah lut nading a haksa zaw hi,” a ci hi.
  </para>
  <para style="p">
    <verse number="26" style="v"/>Tua thu a zate in, “Tua bang ahih leh, gupna kua in ngah zo ding ahi hiam?” a ci uh hi.
  </para>
  <para style="p">
    <verse number="27" style="v"/>Zeisu in, “Mihing in ahih zawh loh nate Pasian in ahih thei hi,” a ci hi.
  </para>
  <para style="p">
    <verse number="28" style="v"/>Tua lai takin Piter in, “Kote in ka neih khempeuh uh nusia-in nangmah kong zui uh hi,” a cih ciangin,
  </para>
  <para style="p">
    <verse number="29" style="v"/>Zeisu in, “Ke’n aman takpi kong cih-inah, Pasian’ Gam hangin a inn, a zi, a sanggamte, a nu a pa, a tate a nusia leh,
  </para>
  <para style="p">
    <verse number="30" style="v"/>tu lai takin a zah tampi ngah a, a hong piang ding hunah tawntung nuntakna a ngah lo ding kuamah a om kei hi,” a ci hi.
  </para>
  <para style="p">
    <verse number="31" style="v"/>Tua lai takin Zeisu in sawm-le-nihte sam a, “En un, eite Jerusalem khuapi ah i pai ding hi. Pasian’ kamsangte gelh kholhsa thu khempeuhte in Mihing Tapa tungah a tung ding hi.
  </para>
  <para style="p">
    <verse number="32" style="v"/>Bang hang hiam na cih uh leh, Gentailte khut tungah kipia ding a, zahkona, bawlsiatna leh cilphihna a thuak ding hi.
  </para>
  <para style="p">
    <verse number="33" style="v"/>Amaute in amah satgawpin, a that ding uh hi. Ni thum ni ciangin a thokik ding hi,” a ci hi.
  </para>
  <para style="p">
    <verse number="34" style="v"/>Amaute in hih thu khat beek a thei kei uh hi. Hih thu heem gen ahih ciangin a cihnopna a thei kei uh hi.
  </para>
  <para style="p">
    <verse number="35" style="v"/>Zeisu in Jerikho khuapi a naih ciangin, mittaw khat in khutdawh ngenin lam geiah a tu hi.
  </para>
  <para style="p">
    <verse number="36" style="v"/>Tua mittawpa in mi tampi lam pai a zak ciangin, “Kuate ahi hiam?” ci-in a dong hi.
  </para>
  <para style="p">
    <verse number="37" style="v"/>Amaute in, “Nazareth mi Zeisu hong pai hi,” a ci uh hi.
  </para>
  <para style="p">
    <verse number="38" style="v"/>“David’ Tapa, Zeisu aw, hong hehpih in,” ci-in a kiko hi.
  </para>
  <para style="p">
    <verse number="39" style="v"/>A mai-a a pai mite in tua pa a tawp nadingin a taai uh hangin, “David’ Tapa aw, kei hong hehpih in,” ci-in a kiko sawnsawn hi.
  </para>
  <para style="p">
    <verse number="40" style="v"/>Zeisu ding-in, “Tua pa hong paipih un,” a ci hi.
  </para>
  <para style="p">
    <verse number="41" style="v"/>Mittawpa in a kiang a naih ciangin, “Nang ading bang ka bawl ding deih na hi hiam?” ci-in Zeisu in a dot ciangin, “Topa aw, ka mittang khua muh nading ka deih hi,” a ci hi.
  </para>
  <para style="p">
    <verse number="42" style="v"/>Zeisu in, “Na mit in khua mu hen. Na upna in hong damsak zo hi,” a ci hi.
  </para>
  <para style="p">
    <verse number="43" style="v"/>Amah in thakhatin khua mu thei a, Pasian’ min phatin Zeisu nung a zui hi. Mi khempeuhte in a muh uh ciangin Pasian a phat uh hi.
  </para>
  <chapter number="19" style="c"/>
  <para style="p">
    <verse number="1" style="v"/>Zeisu Jerikho khuapi sungah lut a, khua sung a paisuak lai takin,
  </para>
  <para style="p">
    <verse number="2" style="v"/>Zakkhias kici mi khat a om hi. Amah in siahdongte’ ukpa ahih manin sum a hau hi.
  </para>
  <para style="p">
    <verse number="3" style="v"/>Tua pa in Zeisu bang mi ahi hiam ci-in a mu nuam hi. Ahih hangin a tun’ tom mi ahih ciangin mi a tam luat manin a mu thei kei hi.
  </para>
  <para style="p">
    <verse number="4" style="v"/>A mai lam tai a, Zeisu en dingin theitheek kung khat tungah a kahto hi. Bang hang hiam i cih leh, tua lampi in Zeisu pai nading lam ahi hi.
  </para>
  <para style="p">
    <verse number="5" style="v"/>Zeisu in tua mun a tun’ ciangin ento a, “Zakkhias aw, a manlangin hong kum in. Tuni-in nangma innah kong taam ding hi,” a ci hi.
  </para>
  <para style="p">
    <verse number="6" style="v"/>Zakkhias kum mengmeng a, nuam mahmahin Topa a tungsak hi.
  </para>
  <para style="p">
    <verse number="7" style="v"/>Tua thu amaute in a muh uh ciangin, “Mawhneipa’ inn sungah a taam hi,” ci-in a zahko uh hi.
  </para>
  <para style="p">
    <verse number="8" style="v"/>Zakkhias ding a, “Topa aw, keimah in ka neihsa kimkhat mizawngte ka pia ding hi. Mi khatpeuh na ka lakkhak leh, a zah li-in ka loh kik ding hi,” a ci hi.
  </para>
  <para style="p">
    <verse number="9" style="v"/>Zeisu in, “Hih pa in Abraham’ tapa ahih man-inah tuni-in hih inn sungah gupna a tung hi.
  </para>
  <para style="p">
    <verse number="10" style="v"/>Bang hang hiam na cih uh leh, Mihing Tapa in a mangthang mite zong ding leh gum dingin hong pai ahi hi,” a ci hi.
  </para>
  <para style="p">
    <verse number="11" style="v"/>Tua thu a zak lai takun Jerusalem khuapi tawh kinai tung ta a, Pasian’ Gam a manlangin hong tung ding hi ci-in mite in a up man-unah, thugentehna khat Zeisu in a hilh hi.
  </para>
  <para style="p">
    <verse number="12" style="v"/>Tua ahih ciangin amah in, “Mihau khat in gam dang khatah kumpi za ngah ding leh tua khit ciangin a ciahkik dingin a paikhia hi.
  </para>
  <para style="p">
    <verse number="13" style="v"/>Amah in a nasemte sawm sam a, sum tawi sawm a pia hi. ‘Ka hong tun’ kik matengin summet na bawl un,’ ci-in thu a pia hi.
  </para>
  <para style="p">
    <verse number="14" style="v"/>A gam mite in amah mudah uh a, ‘Hih mi in eite kumpi dingin ka deih kei uh hi,’ ci-in ama kiangah mi a sawl uh hi.
  </para>
  <para style="p">
    <verse number="15" style="v"/>Hausapa in a gam a ngah khit ciangin hong ciahkik a, a sum a kepsak nasemte in sum bawlna pan a met bangzah a ngah uh hiam cih a theih nadingin tuate a samsak hi.
  </para>
  <para style="p">
    <verse number="16" style="v"/>A masa belpa in a topa va nai a, ‘Topa aw, na dangka tawi khat-in tawi sawm a met kingah zo hi,’ a ci hi.
  </para>
  <para style="p">
    <verse number="17" style="v"/>A topa in, ‘Thuman nasempa aw, a pha hi: Nang thu neute tungah diktat na hih maninah khuapi sawm na uk ding hi,’ ci-in a gen hi.
  </para>
  <para style="p">
    <verse number="18" style="v"/>A nihna nasempa in va nai a, ‘Topa aw, na sum tawi khat in tawi nga a met kingah zo hi,’ a ci hi.
  </para>
  <para style="p">
    <verse number="19" style="v"/>Topa in, ‘Nang in khuapi nga na uk in,’ a ci hi.
  </para>
  <para style="p">
    <verse number="20" style="v"/>Adang khat in va nai a, ‘Topa aw, en in. Ka dial ah tunin ka kepsa na sum tawi hiah a om hi.
  </para>
  <para style="p">
    <verse number="21" style="v"/>Nang mi haksa na hi hi. Na koih lohna pan na la hi; na vawh lohna-ah na at ahih maninah kong kihta hi,’ a ci hi.
  </para>
  <para style="p">
    <verse number="22" style="v"/>A topa in, ‘Nasem gilopa aw, nangma kam sung panin thu kong khen ding hi. Keimah in mi haksa ka hi a, ka koih lohna pan ka lak leh ka vawh lohna-ah ka at hi ci-in na thei hi.
  </para>
  <para style="p">
    <verse number="23" style="v"/>Tua ahih ciangin, kong tun’ kik ciangin dangka teng leh a met ka ngah khop nadingin, sum sinpa kiangah ka sum bang hangin pia lo na hiam?’ a ci hi.
  </para>
  <para style="p">
    <verse number="24" style="v"/>A kianga dingte kiangah, ‘Sum tawi khat hihpa khut sung pan lakhia un la, tawi sawm neipa na pia un,’ ci-in a gen hi.
  </para>
  <para style="p">
    <verse number="25" style="v"/>Amaute in, ‘Topa aw, hihpa in dangka tawi sawm a nei zo hi,’ a ci uh hi.
  </para>
  <para style="p">
    <verse number="26" style="v"/>‘Ke’n kong cih-inah, a neite khempeuh a kipiak beh ding hi. A nei lote kiang pan a neihsa nangawn a kilakhia ding hi.
  </para>
  <para style="p">
    <verse number="27" style="v"/>Tua tham loin kei uk ding a ut lo ka galte hong paipih un la, keima mai-ah na that un,’ ci-in thu a pia hi,” a ci hi.
  </para>
  <para style="p">
    <verse number="28" style="v"/>Tua thu a gen khit ciangin, Zeisu Jerusalem khuapi-ah pai dingin a pai masa hi.
  </para>
  <para style="p">
    <verse number="29" style="v"/>Zeisu in Oliv kici mualah a om Bethfage khua leh Bethani khua a naih ciangin a nungzuite nih sawl a,
  </para>
  <para style="p">
    <verse number="30" style="v"/>“Na mai uh ah a om khua-ah pai un. Tua khua-ah na lut uh ciangin, kuama tuan’ ngei lohna khau kikhihsa a, om lano khat thakhatin na mu ding uh hi. Lano khau sut un la, ka kiangah hong paipih ta un.
  </para>
  <para style="p">
    <verse number="31" style="v"/>Mi khatpeuh in, “Bang hangin lano khau sut na hi uh hiam?” hong cih leh, ‘Topa in a deih hi,’ na ci un,” ci-in a vaikhak hi.
  </para>
  <para style="p">
    <verse number="32" style="v"/>A sawltakte pai uh a, Zeisu cih bangin a mu uh hi.
  </para>
  <para style="p">
    <verse number="33" style="v"/>La khau a sut lai takun la neite in, “Bang hangin khau sut na hi uh hiam?” ci-in a dot uh ciangin,
  </para>
  <para style="p">
    <verse number="34" style="v"/>“Topa in a deih hi,” a ci uh hi.
  </para>
  <para style="p">
    <verse number="35" style="v"/>Amaute in lano Zeisu kiangah paipih uh a, a tungah amau puante a phah khit uh ciangin Zeisu a tuangsak uh hi.
  </para>
  <para style="p">
    <verse number="36" style="v"/>Amah a pai lai takin lampi-ah puante a phah uh hi.
  </para>
  <para style="p">
    <verse number="37" style="v"/>Jerusalem khua tawh kinai Oliv Mual tung pan a paisukna mun a tun’ lai takun, a nungzuite khempeuh lungdam uh a, a muhsa uh nalamdangte khempeuh hangin nakpi-in Pasian a phat uh hi.
  </para>
  <para style="p">
    <verse number="38" style="v"/>“Pasian’ min tawh hong pai Kumpipa in thupha ngah ta hen; Vantungah nopna leh, A sang belna-ah minthan’na om ta hen,” ci-in a kiko uh hi.
  </para>
  <para style="p">
    <verse number="39" style="v"/>Mihonpi lakah Farisaite kimkhat in, “Sia aw, na nungzuite na taai in,” a ci uh hi.
  </para>
  <para style="p">
    <verse number="40" style="v"/>Zeisu in, “Ke’n kong cih-inah, hih mite a daih uh leh, suangte in a kiko ding uh hi,” a ci hi.
  </para>
  <para style="p">
    <verse number="41" style="v"/>Zeisu in a naih ciangin khuapi mu-in kap a,
  </para>
  <para style="p">
    <verse number="42" style="v"/>“Nang in tu lai taka nopsakna tawh kipawl nate thei lecin nang ading a pha ding hi. Tu-in ahih leh, na mittang pan a kiseel hi.
  </para>
  <para style="p">
    <verse number="43" style="v"/>Bang hang hiam na cih leh, na galte in na kimkot ah kan bawlin hong uumcip a, mun khempeuh panin hong khakcip ding uh hi.
  </para>
  <para style="p">
    <verse number="44" style="v"/>Nang akipan na sunga om na tate leitungah a kipuksak ding ni a hong tung ding a; na sunga suang khat tungah suang kiciang khat beek a omsak kei ding uh hi. Bang hang hiam na cih leh, Pasian hong hawhna hun na thei kei hi,” a ci hi.
  </para>
  <para style="p">
    <verse number="45" style="v"/>Zeisu biakna innpi sungah a lut ciangin sum zuakte hawlkhia a;
  </para>
  <para style="p">
    <verse number="46" style="v"/>“Ka inn in thungetna inn ahi ding hi,” ci-in Lai Siangtho sungah a kigelh hangin, note in guta buluhte omna na suaksak tazen uh hi,” a ci hi.
  </para>
  <para style="p">
    <verse number="47" style="v"/>Zeisu in ni simin biakna innpi sungah thu a hilh hi. Ahih hangin siampi liante, laitheite leh miliante in amah thah nading a zong uh hi.
  </para>
  <para style="p">
    <verse number="48" style="v"/>Ahih hangin mite in ama thu ngai-in beel uh ahih ciangin amah thah nading thu a mu zo kei uh hi.
  </para>
  <chapter number="20" style="c"/>
  <para style="p">
    <verse number="1" style="v"/>Ni khat Zeisu in biakna innpi sungah mite thu hilh a, Lungdamna Thu a gen lai takin, siampi liante, laitheite leh upate ama kiangah a pai uh hi.
  </para>
  <para style="p">
    <verse number="2" style="v"/>“Hih nate kua thu tawh bawl na hi hiam? Hih thu kua in hong pia ahi hiam?” hong hilh in ci-in a dong uh hi.
  </para>
  <para style="p">
    <verse number="3" style="v"/>Zeisu in, “Note zong ke’n kam khat kong dong ding hi. Hong dawng un. Johan’ baptaizna thu koi pan hong piang ahi hiam?
  </para>
  <para style="p">
    <verse number="4" style="v"/>Vantung pan hong piang ahi hiam, mi tung pan hong piang ahi hiam?” ci-in a dong hi.
  </para>
  <para style="p">
    <verse number="5" style="v"/>Amaute in, “Vantung pan hong piang hi ci leeng, ‘Note in ama thu bang hangin um lo na hi uh hiam?’ ci-in hong dong zel ding hi.
  </para>
  <para style="p">
    <verse number="6" style="v"/>‘Mi tung pan hong piang hi ci leeng mi khempeuhte in suang tawh hong deeng ding uh hi.’ Bang hang hiam i cih leh, amaute in Johan in kamsangpa a sa uh hi,” ci-in khat leh khat a kikum uh hi.
  </para>
  <para style="p">
    <verse number="7" style="v"/>Tua khit ciangin, “Koi pan hong piang cih ko ka thei kei uh hi,” ci-in Zeisu kiangah a gen uh ciangin,
  </para>
  <para style="p">
    <verse number="8" style="v"/>Zeisu in, “Tua mah bangin hih nate, kua thu tawh ka bawl kong gen kei ding hi,” a ci hi.
  </para>
  <para style="p">
    <verse number="9" style="v"/>Tua lai takin Zeisu in hih thugentehna mihonpite kiangah a gen-inah, “Mi khat in lo lai-ah leenggah kungte suan a, lo khote khawhlawhsakin gamdang ah pai a, sawtpi a tam hi.
  </para>
  <para style="p">
    <verse number="10" style="v"/>A hun a cin ciangin lo khawhlawhte in leenggah a piak nadingin ama nasemte khat a sawl hi. Tua lo khawhlawhte in a nasempa satin khut guak tawh a ciahsak uh hi.
  </para>
  <para style="p">
    <verse number="11" style="v"/>Khatvei nasem dang khat sawl kik a, tua pa zong satin a zahhuaisak khit uh ciangin, khut guak tawh a ciahsak uh hi.
  </para>
  <para style="p">
    <verse number="12" style="v"/>Khatvei nasem thumna zong sawl leuleu a, amau in tua pa satgawpin a hawlkhia uh hi.
  </para>
  <para style="p">
    <verse number="13" style="v"/>Tua ciangin lo neipa in, ‘Bang ka ci hih ding hiam? Ka it mahmah ka tapa ka sawl ding hi. Amaute in ka tapa a zahtak kha ding uh hi,’ a ci hi.
  </para>
  <para style="p">
    <verse number="14" style="v"/>Ahih hangin lo khawhlawhte in a tapa a muh uh ciangin, ‘Hih pa in a inn luah dingpa ahi hi. Luah na’ng teng i ngah theih nadingin amah that ni,’ ci-in khat leh khat a kikum uh hi.
  </para>
  <para style="p">
    <verse number="15" style="v"/>Lo neipa’ tapa leenggah lo nawlah paikhiatpihin a that uh hi. Tua ahih ciangin lo neipa in lo khawhlawhte tungah bangci a bawl ding hiam?
  </para>
  <para style="p">
    <verse number="16" style="v"/>Amah hong pai-in tua lokhawh lawhte sugawpin, a leenggah lo midangte a cingsak ding hi,” a ci hi. Amaute in hih thu a zak uh ciangin, “Tua bang hi kei hen!” a ci uh hi.
  </para>
  <para style="p">
    <verse number="17" style="v"/>Zeisu in amaute a et lai takin, “Tua ahih leh, ‘Inn lamte in a nilkhiat suang in anung ciangin innkiu suang a piang hi,’ ci-in a kigelh thu, bang cihnopna ahi hiam?
  </para>
  <para style="p">
    <verse number="18" style="v"/>Hih suang tungah a kiate khempeuh a kitan ding uh hi. A tungah hih suang kia a, a deen’khak peuhmahte in leivui bangin kizan gawp ding hi,” a ci hi.
  </para>
  <para style="p">
    <verse number="19" style="v"/>Tua lai takin laitheite leh siampi liante in Zeisu mat dingin a zon’ uh hangin mite a kihta uh hi. Bang hang hiam i cih leh, amau cihna-a hih thugentehna a gen ahih lam a thei uh hi.
  </para>
  <para style="p">
    <verse number="20" style="v"/>Tua lai takin amaute in Zeisu ensim uh a, mangpipa’ vaihawmna leh thukhente tungah a piak nadingun, ama kampau tawh mat theih nadingin thusim kante a kiangah a sawl uh hi.
  </para>
  <para style="p">
    <verse number="21" style="v"/>Tuate in, “Sia aw, nang in thutak genin thu na hilh a, mi khentuam nei loin Pasian’ lampi a tang takin na hilh hi cih ka thei uh hi.
  </para>
  <para style="p">
    <verse number="22" style="v"/>Kote in Kaisar kumpipa kiangah siah piak tuak ahi hiam, piak tuak lo ahi hiam?” ci-in a dong uh hi.
  </para>
  <para style="p">
    <verse number="23" style="v"/>Zeisu in amaute khemna a theih ciangin,
  </para>
  <para style="p">
    <verse number="24" style="v"/>“Denarias peek khat hong lak un. Kua lim leh kua min ahi hiam?” ci-in a dot ciangin, “Kaisar kumpipa’ lim leh min hi,” a ci uh hi.
  </para>
  <para style="p">
    <verse number="25" style="v"/>Zeisu in, “Tua ahih leh Kaisar kumpipa’ sum Kaisar kumpipa na pia un; Pasian’ sum Pasian na pia un,’ a ci hi.
  </para>
  <para style="p">
    <verse number="26" style="v"/>Amaute in mite mai-ah hih thu panin a man zo kei uh hi. Zeisu’ dawn’na thu lamdang a sa uh a, pau loin a om uh hi.
  </para>
  <para style="p">
    <verse number="27" style="v"/>“Misite’ thawhkikna om lo hi,” a ci Saddusite kimkhat in tua lai takin Zeisu kiangah va pai uh a;
  </para>
  <para style="p">
    <verse number="28" style="v"/>“Topa aw, ‘Mi khat in zi nei a, ta nei loin a sih leh, a nau in a zi luah hen la, a u’ khang a man’ loh nadingin kizom ta hen,’ ci-in Moses in eite lai hong pia hi.
  </para>
  <para style="p">
    <verse number="29" style="v"/>Tua ahih ciangin, unau sagih a om uh hi. A upa pen in zi nei a, ta nei loin a si hi.
  </para>
  <para style="p">
    <verse number="30-31" style="v"/>A naupa leh a thumna akipanin, unau sagihte in a teen’pih uh a, ta nei loin a si uh hi.
  </para>
  <para style="p">
    <verse number="32" style="v"/>A nung ciangin numei zong a si hi.
  </para>
  <para style="p">
    <verse number="33" style="v"/>Tua bang ahih leh, thawhkik ni ciangin tua numei in amaute lakah kua pen’ zi ahi ding hiam? Bang hang hiam na cih leh, tua sagihte in tua numei tawh a kiteeng uh hi,” a ci uh hi.
  </para>
  <para style="p">
    <verse number="34" style="v"/>Zeisu in, “Tu lai khang mite kiteengin, a kiteen’sak uh hangin,
  </para>
  <para style="p">
    <verse number="35" style="v"/>hong tung ding hun leh thawhkikna ngah dinga kilawm, misite lak pana a thokik mite kipi kiteengin a om nawn kei ding uh hi.
  </para>
  <para style="p">
    <verse number="36" style="v"/>Amaute cikmah hunin a si thei kei ding uh hi. Bang hang hiam na cih uh leh, amaute in vantungmite tawh kibangin, thawhkikna’ tate ahih manunah Pasian’ tate ahi ding uh hi.
  </para>
  <para style="p">
    <verse number="37" style="v"/>Moses in sawlkawm lakah Topa a hopih lai-in ‘Abraham’ Pasian, Isaak’ Pasian, Jakob’ Pasian aw, a cih ciangin misite kithokiksak ding hi cih a lak ahi hi.
  </para>
  <para style="p">
    <verse number="38" style="v"/>Pasian in a site’ Pasian hi loin, a nungtate’ Pasian ahi hi. Bang hang hiam na cih uh leh, mi khempeuhte in Pasian ading a nungta uh hi,” a ci hi.
  </para>
  <para style="p">
    <verse number="39" style="v"/>Laithei kimkhatte in, “Sia aw, a kituak mahmahin na gen zo hi,” a ci uh hi.
  </para>
  <para style="p">
    <verse number="40" style="v"/>A nung ciangin, amaute in thudang a dong ngam nawn kei uh hi.
  </para>
  <para style="p">
    <verse number="41" style="v"/>Zeisu in, “Khazih in David’ Ta hi bangci a kici thei hiam?
  </para>
  <para style="p">
    <verse number="42" style="v"/>David in: ‘Topa in Na galte na khe nuai-ah ka koih matengin,
  </para>
  <para style="p">
    <verse number="43" style="v"/>Ka ziat lamah na tu in, ci-in ka Topa kiangah a ci hi,’ ci-in Late Lai Siangtho sungah a ci hi.
  </para>
  <para style="p">
    <verse number="44" style="v"/>Tua ahih ciangin David in, ‘Khazih in Topa hi,’ a cih leh bangci-in ama ta hi thei ding ahi hiam?” ci-in a dong hi.
  </para>
  <para style="p">
    <verse number="45" style="v"/>Mi khempeuhte in a thu a ngaih lai takin Zeisu in a nungzuite kiangah,
  </para>
  <para style="p">
    <verse number="46" style="v"/>“Laitheite na kikeem un. Amaute in puantual silhin a vak nuam uh hi. Sumbukah zahtakna tawh hopih ahi zongin, pawikhamna sungah tutna phabel ahi zongin a deih uh hi.
  </para>
  <para style="p">
    <verse number="47" style="v"/>Amaute in meigongte’ neihsa a ne mang uh a, mawhna a kilat loh nadingin sauveipi thu a ngen uh hi. Tuate in mawhsakna lianzaw a thuak ding uh hi,” a ci hi.
  </para>
  <chapter number="21" style="c"/>
  <para style="p">
    <verse number="1" style="v"/>Tua lai takin Zeisu in en a, sumhaute in sumkholna sungah sum a khiat uh a mu hi.
  </para>
  <para style="p">
    <verse number="2" style="v"/>A zawng meigong khat in dangka pai nih a khiat a muh ciangin,
  </para>
  <para style="p">
    <verse number="3" style="v"/>“Ke’n aman takpi kong cih-inah, mi khempeuh lak panin tua numei in tam a khia bel hi.
  </para>
  <para style="p">
    <verse number="4" style="v"/>Bang hang hiam na cih uh leh, tua mi khempeuhte in a sumval lak pan a khia uh hi. Tua numei ahih leh, zawng napi-in a kivaak nading khempeuh nangawn a khia hi,” ci-in a gen hi.
  </para>
  <para style="p">
    <verse number="5" style="v"/>Mi kimkhat in biakna innpi suangmanpha leh mite piakna tawh kizepna thu a gen uh ciangin,
  </para>
  <para style="p">
    <verse number="6" style="v"/>Zeisu in, “Tua na muh uh nate ahih leh, a kiphelkhia lo ding suang khat tungah suang kiciang khat beek a om theih loh ding hun a hong tung ding hi,” a ci hi.
  </para>
  <para style="p">
    <verse number="7" style="v"/>Amaute in “Topa aw, tua thute in cikciangin hong tung ding ahi hiam? A pian’ ding hong naih ciangin bang limin a hong kihil ding hiam?” ci-in a dong uh hi.
  </para>
  <para style="p">
    <verse number="8" style="v"/>Zeisu in, “Note kuamah in hong kheem zawh loh nadingin na kikem un. Bang hang hiam na cih uh leh, mi tampite in, ‘Kei tua pa ka hi hi. A hun hong tung dektak hi,’ ci-in keima min tawh hong pai ding uh hi.
  </para>
  <para style="p">
    <verse number="9" style="v"/>Tua mite na zui kei un. Galdona thu leh gamlumna thu na zak uh ciangin lunghimawh kei un. Bang hang hiam na cih uh leh, tua thute a piang masa ding uh hi. Ahih hangin, a beina a tung nai kei ding hi,” a ci hi.
  </para>
  <para style="p">
    <verse number="10" style="v"/>Tua ciangin Zeisu in, “Mi namkhat leh namkhat, gamkhat leh gamkhat hong kido ding uh hi.
  </para>
  <para style="p">
    <verse number="11" style="v"/>Ziin nakpi hong liing ding a, mun khat khatah kial leh pul hong tung ding hi. Van panin kihtakhuai nate leh lim lianpite hong kilang ding uh hi.
  </para>
  <para style="p">
    <verse number="12" style="v"/>Tua thu khempeuh a pian’ ma-in, keima min hangin amaute in hong man ding uh a, kikhopna inn sung leh thong sungah hong pia ding uh a; kumpite leh mangpite mai-ah hong paipih ding uh a, hong bawlsia ding uh hi.
  </para>
  <para style="p">
    <verse number="13" style="v"/>Tuate in note’ teci pan nading ahi hi.
  </para>
  <para style="p">
    <verse number="14" style="v"/>Tua ahih ciangin, ‘Bang ka ci thukkik ding hiam?’ ci-in na ngaihsut kholh loh nadingun, na lungsim sung uh ah na ciamteh un.
  </para>
  <para style="p">
    <verse number="15" style="v"/>Bang hang hiam na cih uh leh, na galte khempeuh un hong nial theih loh hong sel theih loh nadingin gen theihna kam leh pilna note kong pia ding hi.
  </para>
  <para style="p">
    <verse number="16" style="v"/>Na nute na pate, na sanggampate, na behte leh na lawmte nangawn in note hong pia ding uh a, note kimkhat zong hong sisak ding uh hi.
  </para>
  <para style="p">
    <verse number="17" style="v"/>Keima min hangin mi khempeuh in note hong mudah ding uh hi.
  </para>
  <para style="p">
    <verse number="18" style="v"/>Ahih hangin na sam uh zang khat beek a kisia kei ding hi.
  </para>
  <para style="p">
    <verse number="19" style="v"/>Lung kipna tawh nuntakna na ngah ding uh hi.”
  </para>
  <para style="p">
    <verse number="20" style="v"/>“Jerusalem khuapi galkapte in a uumcip na muh uh ciangin, tua khua siat nading a nai cih na thei ta un.
  </para>
  <para style="p">
    <verse number="21" style="v"/>Tua lai takin Judah gamah a omte in mual tungah tai ta hen. Jerusalem khuapi sungah a omte in paikhia ta hen. Gampa lakah a omte in a sungah lut loin om ta hen.
  </para>
  <para style="p">
    <verse number="22" style="v"/>Bang hang hiam na cih uh leh, tua ni ciangin a kigelh kholsa khempeuh a tun’ nadingin daanpiak ni ahi ding hi.
  </para>
  <para style="p">
    <verse number="23" style="v"/>Tua lai takin naupai numeite leh naungeek nei numeite in gimna a thuak ding uh hi. Bang hang hiam na cih uh leh, hih gamah gimna tung ding a, hih pawlte tungah hehna a tung ding hi.
  </para>
  <para style="p">
    <verse number="24" style="v"/>Amaute in tem tawh sihna a thuak ding uh a, gam khempeuh ah salin kipaipihna a thuak ding uh hi. Gentailte’ hun a cin’ matengin, Gentailte in Jerusalem khuapi khe tawh a tuancil ding uh hi.”
  </para>
  <para style="p">
    <verse number="25" style="v"/>“Tua lai takin ni, kha leh aksite tungah lim kilang ding a, leitungah mi a pawlpawlte in tuipi lian leh tui kilok ging hangin lungmangin, gimna a thuak ding uh hi.
  </para>
  <para style="p">
    <verse number="26" style="v"/>Leitungah a tung ding gimna teng mite in a lamen ding uh a, kihta-in a sibup ding uh hi. Bang hang hiam na cih uh leh, vanah a om vangliatnate a kiliing ding uh hi.
  </para>
  <para style="p">
    <verse number="27" style="v"/>Tua lai takin vangliatna leh minthan’na tawh, Mihing Tapa in meii tungah hong kumsuk a mu ding uh hi.
  </para>
  <para style="p">
    <verse number="28" style="v"/>Ahih hangin hih thu hong piang a kipat lai takin note suahtakna hun nai zo ta ahih maninah, khuadakin na lutang uh phongto ta un,” ci-in a gen hi.
  </para>
  <para style="p">
    <verse number="29" style="v"/>Khatvei Zeisu in thugentehna a hilh-inah, “Theikung akipan kung khempeuh va en un.
  </para>
  <para style="p">
    <verse number="30" style="v"/>A tehno na muh uh ciangin khuakhal a nai zo hi ci-in no na thei uh hi.
  </para>
  <para style="p">
    <verse number="31" style="v"/>Tua mah bangin, tua thu hong piang na muh uh ciangin, Pasian’ Gam hong nai zo hi ci-in na thei ta un.
  </para>
  <para style="p">
    <verse number="32" style="v"/>Ke’n aman takpi kong cih-inah, hih khang mite a beima-in hih thu khempeuh hong piang ding hi.
  </para>
  <para style="p">
    <verse number="33" style="v"/>Van leh lei a mangthang ding hi; ka thu ahih leh, a mangthang ngei kei ding hi.”
  </para>
  <para style="p">
    <verse number="34" style="v"/>“Note na kikeem ta un. Ahih kei leh, annek tuidawn hih nuntakna leh lungman’na hangin na lungsim uh a gim lai takin, tua Ni in thang kisai bangin note tungah a hong tung ding hi.
  </para>
  <para style="p">
    <verse number="35" style="v"/>Tua mah bangin leitungah a teeng mi khempeuh tungah hong tung ding hi.
  </para>
  <para style="p">
    <verse number="36" style="v"/>Ahih hangin, note in hong piang ding tua thute khempeuh tawh na kipelh theih nading uh leh, Mihing Tapa mai-ah na din’ theih nadingun a tawntungin thungen un la, na ngak ta un,” ci-in a gen hi.
  </para>
  <para style="p">
    <verse number="37" style="v"/>Zeisu in ni simin biakna innpi sungah thu hilh a, nitak simin paikhia a, Oliv kici mualah a giak hi.
  </para>
  <para style="p">
    <verse number="38" style="v"/>Zingsangin mi khempeuh in a thu ngai dingin biakna innpi-ah ama kiangah a kikhawm uh hi.
  </para>
  <chapter number="22" style="c"/>
  <para style="p">
    <verse number="1" style="v"/>Paisan kici silngo om lo khomun pawikham ding a nai zo hi.
  </para>
  <para style="p">
    <verse number="2" style="v"/>Siampi liante leh laitheite in Zeisu bangci thatlum ding ci-in a zong uh hi. Bang hang hiam i cih leh, amaute in mite a kihta uh hi.
  </para>
  <para style="p">
    <verse number="3" style="v"/>Tua lai takin Satan in sawm-le-nihte lakah khat Iskariot kici Judah sungah a lut hi.
  </para>
  <para style="p">
    <verse number="4" style="v"/>Amah siampi liante leh biakna innpi palik mangte kiangah va pai a, amaute khut tungah Zeisu bangci piak theih ding ci-in a vaihawm uh hi.
  </para>
  <para style="p">
    <verse number="5" style="v"/>Amaute nuam uh a, “Dangka-in kong guai ding uh hi,” ci-in a kiciam uh hi.
  </para>
  <para style="p">
    <verse number="6" style="v"/>Amah in zong mang a, mihonpi a om loh lai takin Topa amaute khut tungah a piak theih nading a zong hi.
  </para>
  <para style="p">
    <verse number="7-8" style="v"/>Paisan tuuno a kigawh nading, silngo om lo khomun nek pawikham ni a tun’ ciangin Zeisu in Piter leh Johan kiangah, “Pai un la, Paisan pawi an nek ding na bawl un,” ci-in a sawl hi,
  </para>
  <para style="p">
    <verse number="9" style="v"/>amau in, “Koi lai takah hong bawlsak le-ung na deih hiam?” ci-in a dong uh hi.
  </para>
  <para style="p">
    <verse number="10" style="v"/>Zeisu in, “Khua sungah na tum uh ciangin, tuibeel a pua mi khat tawh na kituak ding uh hi. Tua mi a lutna inn sungah na zui un la,
  </para>
  <para style="p">
    <verse number="11" style="v"/>inn neipa kiangah, ‘Sia in, Keimah in ka nungzuite tawh Paisan pawi ka nek nadingin zin tun’na inndei koi lai-ah a om hiam? a ci hi,’ ci-in na gen un.
  </para>
  <para style="p">
    <verse number="12" style="v"/>Tua mi in a kibawlsa dei tungnung a lian khat hong lak ding hi. Tua dei sungah na bawl khol un,” ci-in a sawl hi.
  </para>
  <para style="p">
    <verse number="13" style="v"/>Amaute pai uh a, Zeisu gen mah bangin a mu uh a; Paisan pawi nek ding a bawl uh hi.
  </para>
  <para style="p">
    <verse number="14" style="v"/>A hun a tun’ ciangin Zeisu in a sawltakte tawh a tukhawm hi.
  </para>
  <para style="p">
    <verse number="15" style="v"/>Zeisu in, “Ka sih ma-in hih Paisan pawi note tawh nekkhop ka ut mahmah hi.
  </para>
  <para style="p">
    <verse number="16" style="v"/>Ke’n kong cih-inah, Pasian’ Gam sungah deihna a kicin’ matengin, hih pawi ka ne nawn kei ding hi,” a ci hi.
  </para>
  <para style="p">
    <verse number="17" style="v"/>Tua lai takin Zeisu in hai la a, hehpihna a phat khit ciangin, “Hih hai la un la, note lakah na hawm tek un.
  </para>
  <para style="p">
    <verse number="18" style="v"/>Bang hang hiam na cih uh leh, Pasian’ Gam a hong tun’ matengin tu-a kipan, leenggahtui ka dawn nawn kei ding hi,” a ci hi.
  </para>
  <para style="p">
    <verse number="19" style="v"/>Amah in khomun la a, hehpihna a phat khit ciangin, khomun balnenin, “Hih khomun in note ading a kipia ka pumpi ahi hi. Kei nong ngaihsut nadingun hih bangin na hih un,” ci-in a nungzuite a pia hi.
  </para>
  <para style="p">
    <verse number="20" style="v"/>Tua mah bangin an a nek khit uh ciangin hai la a, “Hih hai in note ading a kibua, kiciamna thak a lak ka si ahi hi.
  </para>
  <para style="p">
    <verse number="21" style="v"/>Ahih hangin kei hong lehheekpa’ khut in sabuai tungah keima khut tawh a omkhawm hi.
  </para>
  <para style="p">
    <verse number="22" style="v"/>Mihing Tapa in a kisehkhol mah bangin a pai ding hi. Ahih hangin amah a lehheekpa in gimna a thuak ding hi,” a ci hi.
  </para>
  <para style="p">
    <verse number="23" style="v"/>A nungzuite in, “Hih ahih ding kua ahi hiam?” ci-in khat leh khat a kidong uh hi.
  </para>
  <para style="p">
    <verse number="24" style="v"/>Amaute lakah kua lianbel hiam? ci-in nungzuite khat leh khat a kiseel uh hi.
  </para>
  <para style="p">
    <verse number="25" style="v"/>Zeisu in, “Gentaile’ hausate in amau tungah a mang uh a; amau tungah a ukte mi hehpihpa a ci uh hi.
  </para>
  <para style="p">
    <verse number="26" style="v"/>Ahih hangin note tua bang na hi kei ding uh hi. Note lakah a lianpen in a neupen bangin om ta hen. A makaipa in nasem bangin om ta hen.
  </para>
  <para style="p">
    <verse number="27" style="v"/>Kua lianzaw hiam: sabuai ah tupa lianzaw hiam? Nasempa lianzaw hiam? Sabuai ah a tupa lianzaw hilo ahi hiam? ahih hangin note lakah nasempa mah bangin ka om hi.
  </para>
  <para style="p">
    <verse number="28" style="v"/>Gimna ka thuak lai takin, note in kei tawh hong omkhawm mi na hi uh hi.
  </para>
  <para style="p">
    <verse number="29" style="v"/>Ka pa in Kumpi Gam khat hong piak mah bangin;
  </para>
  <para style="p">
    <verse number="30" style="v"/>note zong keima Gam sungah ka sabuai ah an ne-in tui na dawn theih nadingun note thu kong pia ding hi. Note in thukhen tokhom tungah tu-in, Israel mipawl sawm leh nihte tungah thu na khen ding uh hi,” a ci hi.
  </para>
  <para style="p">
    <verse number="31" style="v"/>Zeisu in, “Simon, Simon aw, Satan in buhhum bangin nang hong haih nuam hi.
  </para>
  <para style="p">
    <verse number="32" style="v"/>Ahih hangin nangma upna a siat loh nadingin ke’n thu kong ngetsak zo hi. Na kikheel kik khit ciangin ute naute na kipsak in,” a ci hi.
  </para>
  <para style="p">
    <verse number="33" style="v"/>Simon in, “Topa aw, thong kiatna ahi zongin, sihna ahi zongin nang tawh ka thuakkhawm ngam ding hi,” a ci hi.
  </para>
  <para style="p">
    <verse number="34" style="v"/>Zeisu in, “Piter aw, ke’n kong cih-inah, nangmah in, ‘Ke’n ka thei kei hi,’ ci-in kei thumvei nong nial matengin, tuni-in aak a khuang kei ding hi,” a ci hi.
  </para>
  <para style="p">
    <verse number="35" style="v"/>Khatvei Zeisu in, “Dangka-ip, thung-ip, khedapte keng loin note kong sawl lai-in, na sapna uh a om hiam?” ci-in a dot ciangin, “Sapna khat beek a om kei hi,” a ci uh hi.
  </para>
  <para style="p">
    <verse number="36" style="v"/>“Tu-in ahih leh, dangka-ip a nei mi in la ta hen. Tua mah bangin thung-ip a nei mi in la ta hen. Namsau a nei lo mi in a puan zuak hen la, namsau lei ta hen.
  </para>
  <para style="p">
    <verse number="37" style="v"/>Ke’n kong cih-inah, ‘Amah mawhneite tawh a kisimkhawm ding hi,’ ci-in Lai Siangtho sungah a kigelhna thu in keima tungah hong tung ding hi. Bang hang hiam na cih uh leh, keima thu khempeuh in a tangtung ding hi,” a ci hi.
  </para>
  <para style="p">
    <verse number="38" style="v"/>Amaute in, “Topa aw, namsau nih a om hi,” a cih uh ciangin, “Pha hi,” a ci hi.
  </para>
  <para style="p">
    <verse number="39" style="v"/>Tua lai takin Zeisu paikhia a, a ngeina bangin Oliv Mual tungah kahto a, a nungzuite in a zui uh hi.
  </para>
  <para style="p">
    <verse number="40" style="v"/>Tua mun a tun’ ciangin, “Kheemna tawh na kipelh theih nadingun thu na ngen un,” a cih khit ciangin,
  </para>
  <para style="p">
    <verse number="41" style="v"/>a nungzuite tawh suang lot khat tan bang kikhen a,
  </para>
  <para style="p">
    <verse number="42" style="v"/>khukdin’in, “Pa aw, na deih leh, hih hai kei tawh hong kipelhsak in. Ahih hangin keima deihna bang hi kei hen; nangma deihna bang hi ta hen,” ci-in thu a ngen hi.
  </para>
  <para style="p">
    <verse number="43" style="v"/>Vantung panin vantungmi khat hong pai a, Zeisu’ tha a hatsak hi.
  </para>
  <para style="p">
    <verse number="44" style="v"/>Amah gim mahmah ahih ciangin, nakpi-in thungen a, a khua-ul in lei tungah sisan malgol bangin a kia hi.
  </para>
  <para style="p">
    <verse number="45" style="v"/>Thu a nget khit ciangin tho a, a nungzuite kiangah a paikik ciangin, amaute dahna tawh ihmu a om uh a mu hi.
  </para>
  <para style="p">
    <verse number="46" style="v"/>Amaute kiangah, “Note in bang hangin ihmu na hi uh hiam? Tho un la, kheemna tawh na kipelh theih nadingun thu na ngen un,” a ci hi.
  </para>
  <para style="p">
    <verse number="47" style="v"/>Zeisu in a gen lai takin mihonpi hong pai uh a, nungzui sawm-le-nihte lakah khat Judah kici in amai ah a pai hi. Zeisu nam dingin a kiangah a va naih ciangin,
  </para>
  <para style="p">
    <verse number="48" style="v"/>Zeisu in, “Judah aw, nang in napna tawh Mihing Tapa na lehhek ding hiam?” ci-in a dong hi.
  </para>
  <para style="p">
    <verse number="49" style="v"/>Zeisu kimkot ah a omte in a piang ding thu a theih uh ciangin, “Topa aw, kote in namsau tawh ka sat ding uh hiam?” a ci uh hi.
  </para>
  <para style="p">
    <verse number="50" style="v"/>Khat in siampi ukpa’ nasem khat a sat leh, a bil taklam a satkhia hi.
  </para>
  <para style="p">
    <verse number="51" style="v"/>Zeisu in, “Tua zah hisak in,” ci-a a bil a khut tawh lawngin a damsak hi.
  </para>
  <para style="p">
    <verse number="52" style="v"/>Tua ciangin Zeisu in amah man dinga hong pai siampi liante, biakna inn mangte leh upate kiangah, “Note in galgumat bangin kei man dingin namsau leh molhtumte tawi-in hong pai na hi uh hiam?
  </para>
  <para style="p">
    <verse number="53" style="v"/>Keimah in ni simin biakna innpi sungah note tawh ka omkhop lai takin na hong man kei uh hi. Ahih hangin hih hun in note hun leh khuamial’ vangliatna hun ahi hi,” a ci hi.
  </para>
  <para style="p">
    <verse number="54" style="v"/>Amaute in Zeisu man uh a, siampi ukpa’ innah a paipih uh hi. Piter in gamla sim kihalin a zui hi.
  </para>
  <para style="p">
    <verse number="55" style="v"/>Amaute in inntual lai zangah mei cih uh a, a tutkhawm khit uh ciangin, Piter zong amau lakah a tu hi.
  </para>
  <para style="p">
    <verse number="56" style="v"/>Piter mei awi-a om numeino khat in a muh ciangin lim takin en a, “Hih mi in Zeisu tawh a kipawl hi,” a ci hi.
  </para>
  <para style="p">
    <verse number="57" style="v"/>Piter in, “Numei aw, tua pa ke’n ka thei kei hi,” ci-in a nial hi.
  </para>
  <para style="p">
    <verse number="58" style="v"/>Tua nung a sawt loin midang khat in Piter mu a, “Hua mite khat na hi hi,” a ci hi. Piter in, “Lawm aw, ka hi kei hi,” a ci hi.
  </para>
  <para style="p">
    <verse number="59" style="v"/>Tua nung nai khat bang ciangin midang khat in, “Hih mi in Zeisu tawh a kipawl takpi hi. Bang hang hiam na cih uh leh, amah in Galile mi ahi hi,” ci-in uphuaina tawh a ci hi.
  </para>
  <para style="p">
    <verse number="60" style="v"/>Piter in, “Lawm aw, nang na cih pen ke’n ka thei kei hi,” a ci hi. A gen lai takin thakhat mahin aak a khuang pah hi.
  </para>
  <para style="p">
    <verse number="61" style="v"/>Tua lai takin Topa kihei-in Piter a en hi. Piter in, “Tuni-in aak a khuan’ ma-in nang in thumvei nong nial ding hi,” Topa in a cihna thu a phawk kik hi.
  </para>
  <para style="p">
    <verse number="62" style="v"/>Amah pusuak a, nakpi-in a kap hi.
  </para>
  <para style="p">
    <verse number="63" style="v"/>Zeisu a len mite in amah zahkoin a sat uh hi.
  </para>
  <para style="p">
    <verse number="64" style="v"/>A maitang a tuam khit uh ciangin, “Nang kua in hong beeng hiam? Kamsangte bangin hong gen in,” a ci uh hi.
  </para>
  <para style="p">
    <verse number="65" style="v"/>Kam dang tampi tawh Zeisu lang pangin a zahko uh hi.
  </para>
  <para style="p">
    <verse number="66" style="v"/>Khua a vak ciangin mite lakah upate, siampi liante leh laitheite kikhawm uh a, Zeisu amau zumah a paipih uh hi.
  </para>
  <para style="p">
    <verse number="67" style="v"/>“Nang Khazih na hih leh, kote hong hilh in,” a cih uh ciangin, “Ke’n kong gen leh, nong um kei ding uh hi.
  </para>
  <para style="p">
    <verse number="68" style="v"/>Ke’n kong dot leh, nong dawng kik kei ding uh hi.
  </para>
  <para style="p">
    <verse number="69" style="v"/>Ahih hangin tu-a kipanin Mihing Tapa in Pasian’ vangliatna ziat lamah a tu ding hi,” a ci hi.
  </para>
  <para style="p">
    <verse number="70" style="v"/>Amaute khempeuh in, “Tua ahih leh, Pasian’ Tapa na hi hiam?” ci-in a dong uh hi. Zeisu in, “Na gen bangun ka hi hi,” a ci hi.
  </para>
  <para style="p">
    <verse number="71" style="v"/>Tua lai takin amaute in, “Adang bang teci thu deih lai i hi hiam? Ama kam pan eite in i thei zo hi,” a ci uh hi.
  </para>
  <chapter number="23" style="c"/>
  <para style="p">
    <verse number="1" style="v"/>Tua lai takin a kikhawm mi khempeuhte ding-in Zeisu Pilat mangpa kiangah a paipih uh hi.
  </para>
  <para style="p">
    <verse number="2" style="v"/>“Hih pa in komau pawlte kheem a, ‘Khazih kici kumpipa ka hi hi. Kaisar kumpipa phiangsiah pia kei un,’ ci-in a kham kote’n ka za uh hi,” ci-in Zeisu a mawhsak uh hi.
  </para>
  <para style="p">
    <verse number="3" style="v"/>Pilat in, “Nang Judah Kumpipa na hi hiam?” ci-in a dot leh, Zeisu in, “Na cih mah bangin ka hi hi,” a ci hi.
  </para>
  <para style="p">
    <verse number="4" style="v"/>Pilat in, “Hih pa tungah mawhna ka mu kei hi,” ci-in siampi liante leh mihonpite kiangah a gen hi.
  </para>
  <para style="p">
    <verse number="5" style="v"/>Amaute kiko semsemin, “Amah in Galile gam pan akipan hih lai gam dongin, Judah gam sung khempeuh ah thu hilhin mi a zol hi,” a ci uh hi.
  </para>
  <para style="p">
    <verse number="6" style="v"/>Pilat in hih thu a zak ciangin, “Hih mi in Galile mi ahi hiam?” ci-in a dong hi.
  </para>
  <para style="p">
    <verse number="7" style="v"/>Zeisu Herod’ uksung mi ahih lam a theih ciangin, Herod kiangah a paisak hi. Bang hang hiam i cih leh, tua lai takin Herod Jerusalem khuapi-ah a om hi.
  </para>
  <para style="p">
    <verse number="8" style="v"/>Herod in Zeisu a muh ciangin nakpi-in a lungdam hi. Bang hang hiam i cih leh, Zeisu thu za ngei ahih maninah a muh nopna sauvei zoin, Zeisu’ nalamdang bawl a mu nuam hi.
  </para>
  <para style="p">
    <verse number="9" style="v"/>Amah in thu tampi a dot hangin, Zeisu in kam khat beek a dawng kik kei hi.
  </para>
  <para style="p">
    <verse number="10" style="v"/>Tua lai takin siampi liante leh laitheite ding-in nakpi-in a mawhsak uh hi.
  </para>
  <para style="p">
    <verse number="11" style="v"/>Herod in a galkapte tawh Zeisu simmawhin a zahko uh a, puan hoih a silhsak khit uh ciangin, Pilat kiangah a paisak kik uh hi.
  </para>
  <para style="p">
    <verse number="12" style="v"/>Tua ni-in Pilat leh Herod te, khat leh khat a kilem kik uh hi. Bang hang hiam i cih leh, nidangin a kiho thei kei uh hi.
  </para>
  <para style="p">
    <verse number="13" style="v"/>Pilat in siampi liante, upate leh mite sam a,
  </para>
  <para style="p">
    <verse number="14" style="v"/>“Mite a kheem thei mi bangin hih mipa kei kiangah nong paipih uh hi. Note mai-ah amah ka dot hanginah, na mawhsakna uh bangin mawhna khat beek ama tungah ka mu kei hi.
  </para>
  <para style="p">
    <verse number="15" style="v"/>Herod in zong a mu kei hi. Bang hang hiam na cih uh leh, Herod in kei kiangah hong puak kik zo hi.
  </para>
  <para style="p">
    <verse number="16" style="v"/>Hih mi in sihna thuak nading a kilawm bangmah a hih kei hi.
  </para>
  <para style="p">
    <verse number="17" style="v"/>Tua ahih ciangin, ka sat khit ciangin ka khah ding hi,” a ci hi.
  </para>
  <para style="p">
    <verse number="18" style="v"/>Ahih hangin mite in, “Tua pa that in la, ko kiangah Barabbas hong khah in,” ci-in aw khatin a kiko uh hi.
  </para>
  <para style="p">
    <verse number="19" style="v"/>Tua Barabbas in khua sungah misuam a, mi a thah manin thong sungah a kikhum hi.
  </para>
  <para style="p">
    <verse number="20" style="v"/>Pilat in Zeisu khah nuamin amaute kiangah thu a gen kik hi.
  </para>
  <para style="p">
    <verse number="21" style="v"/>Ahih hangin amaute in, “Tua pa singlamteh tungah that in, singlamteh tungah that in,” ci-in a kiko uh hi.
  </para>
  <para style="p">
    <verse number="22" style="v"/>Pilat in, “Bang hang hiam? Amah in mawhna bang ta khial ahi hiam? Ama sih nadingin a kilawm ama tungah thu khat beek ka mu kei hi. Tua ahih ciangin ka sat khit ciangin ka khah ding hi,” ci-a thumveina a gen hi.
  </para>
  <para style="p">
    <verse number="23" style="v"/>Ahih hangin amaute in Zeisu singlamteh tungah thah nading nakpi takin a kiko uh hi.
  </para>
  <para style="p">
    <verse number="24" style="v"/>Amaute aw in zo a; Pilat in amaute’ ngetna bang a piang dingin thu a khen hi.
  </para>
  <para style="p">
    <verse number="25" style="v"/>Mi suam a, mi a thah maninah thong sungah a kikhumpa amaute’ ngetna bangin khah a, amau ut bangin a bawl dingun Zeisu a pia hi.
  </para>
  <para style="p">
    <verse number="26" style="v"/>Amaute in Zeisu a paipih lai takun, gampa lak panin hong pai Simon kici Sairin mi khat, Zeisu nung lamah singlamteh pua dingin a tungah a suan uh hi.
  </para>
  <para style="p">
    <verse number="27" style="v"/>Mi tampi leh Zeisu hangin nakpi a thuum numei tampite in a nung a zui uh hi.
  </para>
  <para style="p">
    <verse number="28" style="v"/>Zeisu in kihei a, “Jerusalem’ tanute aw, kei adingin kap kei un. No ading leh na tate uh ading na kap zaw un.
  </para>
  <para style="p">
    <verse number="29" style="v"/>Bang hang hiam na cih uh leh, ‘Tasel numei leh ta a paii ngeilo gil leh a kine ngeilo nawite in thupha a ngah ding uh hi,’ a cih ding uh hun hong tung ding hi.
  </para>
  <para style="p">
    <verse number="30" style="v"/>Tua lai takin mite in, ‘Komau tungah hong kia un. Komau hong vuk un,’ ci-in mualte a sam ding uh hi.
  </para>
  <para style="p">
    <verse number="31" style="v"/>Bang hang hiam na cih uh leh, sing hing tungah a hici bawl uh leh, sing keu tungah bangci bawl ding ahi uh hiam?” ci-in a gen hi.
  </para>
  <para style="p">
    <verse number="32" style="v"/>Tua lai takin Zeisu tawh migilo, mi that ahi adang mi nih thah dingin a paipih khawm uh hi.
  </para>
  <para style="p">
    <verse number="33" style="v"/>‘Lutang Guh’ kici mun a tun’ uh ciangin, Zeisu tawh migilo nih a ziatlam khat, a veilam khat singlamteh tungah a khaikhawm uh hi.
  </para>
  <para style="p">
    <verse number="34" style="v"/>Zeisu in, “Pa aw, amau in bang ahih uh cih thei lo ahih uh ciangin amau mawhna na maisak in,” a ci hi. Amau in lai aisaan-in a puante a hawm uh hi.
  </para>
  <para style="p">
    <verse number="35" style="v"/>Mite in enin a ding uh hi. A ukte in, “Hih pa in midangte a gum thei hi. Pasian’ teelsa Khazih ahih takpi leh, ama pumpi kigum ta hen,” ci-in a zahko uh hi.
  </para>
  <para style="p">
    <verse number="36" style="v"/>Galkapte zong pai uh a, tuithuk pia-in,
  </para>
  <para style="p">
    <verse number="37" style="v"/>“Nang Judah Kumpipa na hih takpi leh, na pumpi kigum in,” ci-in a zahko uh hi.
  </para>
  <para style="p">
    <verse number="38" style="v"/>“HIHPA IN JUDAHTE’ KUMPIPA HI,” ci-in kigelhna lai a tungah a om hi.
  </para>
  <para style="p">
    <verse number="39" style="v"/>Tua lai takin a kikhai migilote khat in, “Nang Khazih hilo na hi hiam? Nang leh ko hong gum in,” ci-in Zeisu a zahko hi.
  </para>
  <para style="p">
    <verse number="40" style="v"/>Khat in ahih leh, “Nangmah in hih pa mah bangin mawhna thu tanna na thuak napi-in, Pasian kihta lo na hi hiam?
  </para>
  <para style="p">
    <verse number="41" style="v"/>Eite in thuman thu tanna i thuak hi. Bang hang hiam na cih leh, eite’ hihna tawh kituak i thuak hi. Hih pa ahih leh, bangmah mawhna a bawl kei hi,” ci-in a lawmpa a taai hi.
  </para>
  <para style="p">
    <verse number="42" style="v"/>Zeisu kiangah, “Topa aw, na Gam sungah na lut khit ciangin kei hong ngaihsun in,” ci-in a gen hi.
  </para>
  <para style="p">
    <verse number="43" style="v"/>Zeisu in, “Ke’n aman takpi kong cih-inah, tuni-in nangmah in kei tawh Paradis ah na omkhawm ding hi,” a ci hi.
  </para>
  <para style="p">
    <verse number="44" style="v"/>Tua lai takin sun nai sawm-le-nih lai tak ahi hi. Nai thum dongin nitaang a bei maninah, leitung khempeuh ah khua a mial hi.
  </para>
  <para style="p">
    <verse number="45" style="v"/>Biakna innpi dalna puan a lai zang pan a kikeek hi.
  </para>
  <para style="p">
    <verse number="46" style="v"/>Zeisu in, “Ka Pa aw, ka kha nangma khut tungah ka pia hi,” ci-in nakpi-in a kiko khit ciangin a si hi.
  </para>
  <para style="p">
    <verse number="47" style="v"/>Galkap mangpa in tua thu piangte a muh ciangin, “Hih pa in mi diktat mi ahi hi,” ci-in Pasian’ min a phat hi.
  </para>
  <para style="p">
    <verse number="48" style="v"/>Tua thu en dinga hong pai mihonpi khempeuhte in, tua thu piangte a muh uh ciangin awm beengin a ciah uh hi.
  </para>
  <para style="p">
    <verse number="49" style="v"/>Tua lai takin Zeisu a thei mi khempeuhte leh Galile gam pan hong zui numeite in zong gamlapi panin tuate a gal-et uh hi.
  </para>
  <para style="p">
    <verse number="50-51" style="v"/>Tua lai takin Judah gam Arimathea khua mi Josef kici, upa vaihawmte laka khat in upa dangte’ deihna leh gamtatna zui loin, Pasian’ Gam lamenin, a diktat mipha khat ahi hi.
  </para>
  <para style="p">
    <verse number="52" style="v"/>Tua pa Pilat kiangah pai a, Zeisu’ luang a ngen hi.
  </para>
  <para style="p">
    <verse number="53" style="v"/>Amah in Zeisu’ luang lasukin saihadial puan tawh a tun khit ciangin, mi kivui ngei lohna suang kikhuak han sungah a sial hi.
  </para>
  <para style="p">
    <verse number="54" style="v"/>Tua ni in Kigin ni hi a, Nipi ni a nai hi.
  </para>
  <para style="p">
    <verse number="55" style="v"/>Galile gam pan Zeisu tawh hong pai numeite in zui uh a, han leh a luang bangci koih ahi hiam ci-in a en uh hi.
  </para>
  <para style="p">
    <verse number="56" style="v"/>Amaute ciah uh a, paknamtui leh sathau namtui a bawl uh hi. Thukham bangin Nipi ni-in nasem loin a om uh hi.
  </para>
  <chapter number="24" style="c"/>
  <para style="p">
    <verse number="1" style="v"/>Ni sagih lakah ni kipat ni zingtungin numeite in amau bawlsa paknamtui tawi-in hanah a pai uh hi.
  </para>
  <para style="p">
    <verse number="2" style="v"/>Han vang pan suang kilikkhia a, om mu uh a,
  </para>
  <para style="p">
    <verse number="3" style="v"/>a sungah a tum uh leh, Zeisu’ luang a mu kei uh hi.
  </para>
  <para style="p">
    <verse number="4" style="v"/>Amaute in lamdang a sak lai takun, mi nih in mit leng thei puan silhin amaute kiangah a ding uh hi.
  </para>
  <para style="p">
    <verse number="5" style="v"/>Numeite in kihta ahih manunah boksukin a om lai takun tua tangvalte in, “Note in misite lakah a nungta mi bang hangin zong na hi uh hiam?
  </para>
  <para style="p">
    <verse number="6" style="v"/>Hih lai takah om nawn lo hi.
  </para>
  <para style="p">
    <verse number="7" style="v"/>A thokik zo hi. Mihing Tapa in migilote khut sungah kipia-in, singlamteh tungah kithat ding a, nithum khit ciangin a thokik ding hi,’ ci-in Galile gamah a om lai-in,
  </para>
  <para style="p">
    <verse number="8" style="v"/>note hong hilhna thu ngaihsun un,” a cih uh ciangin numeite in a phawk kik uh hi.
  </para>
  <para style="p">
    <verse number="9" style="v"/>Han pan paikhia uh a, tua thu khempeuh sawm-le-khatte akipan adang Christiante kiangah a ko uh hi.
  </para>
  <para style="p">
    <verse number="10" style="v"/>Tua numeite in Magdalene khua Mari leh Joanna leh Jeim’ nu Mari te ahi uh hi. Numei dangte in tuate tawh tua thu sawltakte kiangah a ko khawm uh hi.
  </para>
  <para style="p">
    <verse number="11" style="v"/>Sawltakte in tua thute a mawkna thu sa uh a, a um kei uh hi.
  </para>
  <para style="p">
    <verse number="12" style="v"/>Ahih hangin Piter tho-in hanah a tai hi. A tun’ ciangin kumsuka a et leh, saihadial puan bek a muh ciangin tua banga piangte lamdangsa-in innah a ciah hi.
  </para>
  <para style="p">
    <verse number="13" style="v"/>Tua ni-in Christian nih Jerusalem khuapi pan tai giat a kigamla Emmaus kici khua-ah a pai uh hi.
  </para>
  <para style="p">
    <verse number="14" style="v"/>Tua lai takin a piangsa thu khempeuh khat leh khat a kikum uh hi.
  </para>
  <para style="p">
    <verse number="15" style="v"/>A kikup lai takun Zeisu in va nai a, amaute tawh a paikhawm hi.
  </para>
  <para style="p">
    <verse number="16" style="v"/>Amaute in Zeisu ahih lam a theih loh nadingun a mit uh a mang hi.
  </para>
  <para style="p">
    <verse number="17" style="v"/>Zeisu in, “Note in lam na pai lai takun na kikup uh thu in bang thu ahi hiam?” ci-in a dot leh, maikhingin a khawl uh hi.
  </para>
  <para style="p">
    <verse number="18" style="v"/>Tuate khat Kleopas kici in, “Jerusalem khuapi-ah hawh napi-in tulai taka tua khua a, thu piangte khempeuh thei lo nang bek na hi hiam?” a ci hi.
  </para>
  <para style="p">
    <verse number="19" style="v"/>Zeisu in, “Bang thu ahi hiam?” ci-a a dot leh, tua pa in, “Nazareth mi Zeisu’ thu ahi hi. Tua pa in Pasian mai-ah ahi zongin, mite mai-ah ahi zongin, kam siamna leh khut siamna tawh a dim kamsangpa ahi hi.
  </para>
  <para style="p">
    <verse number="20" style="v"/>Siampi liante leh ei upate in tua pa a sih nadingin pia uh a, singlamteh tungah a that uh hi.
  </para>
  <para style="p">
    <verse number="21" style="v"/>Tua pa in Israel pawlte tan dingpa ahi hi ci-in kote in ka lamen uh hi. Tua tham loin, hih thu khempeuh a pian’ zawh ni thum pha zo hi.
  </para>
  <para style="p">
    <verse number="22" style="v"/>Ko pawlpi numei kimkhatte zingtungin hanah pai uh a,
  </para>
  <para style="p">
    <verse number="23" style="v"/>a luang a muh loh uh ciangin hong pai uh a, ‘Zeisu a nungta zo hi,’ ci-a a gen vantungmite a kilang a muh thu hong gen uh a, lamdang ka sa uh hi.
  </para>
  <para style="p">
    <verse number="24" style="v"/>Tua lai takin kote lakah mi kimkhatte hanah pai uh a, numeite’ gen mah bangin a muh uh hangin Zeisu a mu kei uh hi,” a ci hi.
  </para>
  <para style="p">
    <verse number="25" style="v"/>Zeisu in, “Kamsangte hong genkholh thu khempeuh up nadinga pilna nei lote aw,
  </para>
  <para style="p">
    <verse number="26" style="v"/>Zeisu in hih bang teng thuakin minthan’na a ngah nading thu om lo ahi hiam?” a cih khit ciangin,
  </para>
  <para style="p">
    <verse number="27" style="v"/>Moses leh kamsangte khempeuh pan akipan, Lai Siangtho sungah amah a cihnopna thute tel takin a hilh hi.
  </para>
  <para style="p">
    <verse number="28" style="v"/>Amaute in a paina khua a naih uh ciangin, Zeisu in tua khua paisan ding bangin a pai leh,
  </para>
  <para style="p">
    <verse number="29" style="v"/>amaute in, “Kote tawh hong giakkhawm in. Ni tumin khua a mial dek zo hi,” ci-in Zeisu nakpi-in a khoh uh ciangin, amah in amaute tawh giakkhawm dingin inn sungah a lut hi.
  </para>
  <para style="p">
    <verse number="30" style="v"/>Sabuai-ah amaute tawh a tutkhawm lai takin khomun la a, hehpihna a phat khit khit ciangin khomun balneenin a pia hi.
  </para>
  <para style="p">
    <verse number="31" style="v"/>Tua lai takin amaute’ mit kihong a, Zeisu ahih lam a thei uh a; tua ciangin amau kiang panin amah a mang hi.
  </para>
  <para style="p">
    <verse number="32" style="v"/>Amaute in, “Lampi-ah eite hong hilh a, Lai Siangtho thu hong gen lai takin, i dip kuasak hilo ahi hiam?” ci-in khat leh khat a kiho uh hi.
  </para>
  <para style="p">
    <verse number="33" style="v"/>Tua hun lai takin amaute tho uh a, Jerusalem khuapi-ah a ciahkik uh a, sawm-le-khatte a lawmte tawh kikhawm a om a mu uh hi.
  </para>
  <para style="p">
    <verse number="34" style="v"/>Tuate in, “Topa thokik takpi a, Simon kiangah a kilang hi,” a cih uh ciangin,
  </para>
  <para style="p">
    <verse number="35" style="v"/>amaute in zong lampi-ah thu piang khempeuh leh khomun a balnen lai takin a kilakna thu a gen uh hi.
  </para>
  <para style="p">
    <verse number="36" style="v"/>Tua thu a gen lai takun Zeisu amaute lai zangah ding a, “Nopna ngah ta un,” a cih ciangin;
  </para>
  <para style="p">
    <verse number="37" style="v"/>amaute in sikha sa uh a, kigaihin a lau uh hi.
  </para>
  <para style="p">
    <verse number="38" style="v"/>Zeisu in, “Bang hangin lauin lungmang na hi uh hiam? Bang hangin na lungsim sung uh ah up khialhna na nei uh hiam?
  </para>
  <para style="p">
    <verse number="39" style="v"/>Ka khut hong en un la, ka khe zong en un. Kei pumpi mahmah ahih lam hong en un la, na khut uh tawh hong lawng un.
  </para>
  <para style="p">
    <verse number="40" style="v"/>Nong muh uh bangin guh leh sa ka nei hi; sikha in a nei kei hi,” ci-in a khut leh khe a lak hi.
  </para>
  <para style="p">
    <verse number="41" style="v"/>Amaute in lamdang sa uh a, lungdam lua ahih uh ciangin um zo lo lailai-in, “Note in nek ding khatpeuh na nei uh hiam?” ci-in a dot khit ciangin;
  </para>
  <para style="p">
    <verse number="42-43" style="v"/>nga emsa tum khat a pia uh hi. Tua ngasa Zeisu in la a, amaute mai-ah a ne hi.
  </para>
  <para style="p">
    <verse number="44" style="v"/>Khatvei Zeisu in, “Moses’ Thukhamna ahi zongin, kamsangte’ gelhna thu ahi zongin, Lai Siangtho sungah a kigelh thu ahi zongin keima thu a kigelhsa khempeuh a tangtung ding hi ci-in ke’n note tawh ka om khop lai takin kong gen khempeuhte in hih thu ahi hi,” a ci hi.
  </para>
  <para style="p">
    <verse number="45" style="v"/>Tua lai takin Lai Siangtho a theih nadingun amaute lungsim a hon’sak hi.
  </para>
  <para style="p">
    <verse number="46" style="v"/>Khatvei Zeisu in,, “Khazih in sihna thuak a, ni thum khit ciangin thokik ding a;
  </para>
  <para style="p">
    <verse number="47" style="v"/>ama min tawh kisikkikna thu leh mawhmaisakna thu Jerusalem khua pan akipan mi pawl khempeuhte’ kiangah a kigen ding hi ci-in kigelh hi.
  </para>
  <para style="p">
    <verse number="48" style="v"/>Hih thute-ah teci na hi uh hi.
  </para>
  <para style="p">
    <verse number="49" style="v"/>Pa’ thuciamna kong pia ding hi. Ahih hangin vantung pan vangliatna na ngah matengun, hih khua-ah na ngak lai un,” a ci hi.
  </para>
  <para style="p">
    <verse number="50" style="v"/>Tua khit ciangin Zeisu in amaute paipih a, Bethani khua pam a tun’ uh ciangin a khut lamto-in thupha a pia hi.
  </para>
  <para style="p">
    <verse number="51" style="v"/>Tua bang a thupha a piak lai takin, amaute tawh kikhen a, vantungah kilato hi.
  </para>
  <para style="p">
    <verse number="52" style="v"/>Amaute in Zeisu a biak khit uh ciangin lungdamna tampi tawh Jerusalem khua-ah ciah uh a;
  </para>
  <para style="p">
    <verse number="53" style="v"/>Pasian’ min phatin biakna innpi sungah a pai tawntung uh hi.
  </para>
</usx>