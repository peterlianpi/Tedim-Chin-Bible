<?xml version="1.0" encoding="UTF-8"?>
<usx version="2.0">
  <book code="LEV" style="id">Leviticus</book>
  <para style="mt">Leviticus</para>
  <chapter number="1" style="c"/>
  <para style="p">
    <verse number="1" style="v"/>Topa in Moses samin, kikhopna buk panin amah hopih-in hih bangin ci hi.
  </para>
  <para style="p">
    <verse number="2" style="v"/>“Israel mite tungah gen in la, amaute tungah hih bangin ci in: Note khatpeuh in Topa tungah biakna na paipih uh ciangin, ganhing tawh na biakna pen bawnghon panin hi taleh tuuhon panin hi taleh na paipih ding uh hi.
  </para>
  <para style="p">
    <verse number="3" style="v"/>“Ama biakna in bawnghon panin meihal biakna ahih leh, amah in a sitbang lo a pa khat pia ding hi; Topa’ mai-ah a kisan’ theih nadingin kikhopna buk kong-ah pia ding hi;
  </para>
  <para style="p">
    <verse number="4" style="v"/>amah in meihal biakna ganhing lu tungah a khut nga ding a, a ma adingin kilemna bawl nadingin kisang ding hi.
  </para>
  <para style="p">
    <verse number="5" style="v"/>Tua ahih ciangin amah in Topa’ mai-ah a bawngtal go ding hi; Aaron’ suan siampite in a si hong paipihin, kikhopna buk kong-a om biakna tau tung kimkotah a si theh ding hi.
  </para>
  <para style="p">
    <verse number="6" style="v"/>Tua ciangin amah in meihal biakna ganhing a vun hawk-in semnen ding hi;
  </para>
  <para style="p">
    <verse number="7" style="v"/>tua ciangin Aaron’ suan siampite in biakna tau tungah mei koihin, mei tungah a ngeina bangin sing koih ding hi;
  </para>
  <para style="p">
    <verse number="8" style="v"/>tua ciangin Aaron’ suan siampite in a sanente, a lutang leh a thaute, biakna tau tunga om mei tunga sing tungah a ngeina bangin koih ding hi;
  </para>
  <para style="p">
    <verse number="9" style="v"/>ahih hangin a sungkuate leh a khete tui tawh sil ding hi. Tua ciangin siampipa in mei tawh kihal biakna, Topa adingin a gim namtui, meihal biakna-in biakna tau tungah tuate a vekpi-in hal ding hi.
  </para>
  <para style="p">
    <verse number="10" style="v"/>“Meihal biak nadingin ama letsong in tuu hita leh keel hita leh a hon lak panin ahih leh, amah in a sitbang lo a pa khat pia ding hi;
  </para>
  <para style="p">
    <verse number="11" style="v"/>tua ciangin amah in Topa’ mai biakna tau tung leilu lam pangah go ding a, Aaron’ suan siampite in biakna tau tung kimkotah a si theh ding hi.
  </para>
  <para style="p">
    <verse number="12" style="v"/>Tua ciangin amah in semnen ding a, biakna tau tunga om mei tunga sing tungah a ngeina bangin siampipa in a lutang leh a thau tawh koihkhawm ding hi;
  </para>
  <para style="p">
    <verse number="13" style="v"/>ahih hangin a sungkuate leh a khete amah in tui tawh sil ding hi. Siampipa in a vekpi-in pia-in, biakna tau tungah tuate hal ding hi; tua pen Topa adingin a gim namtui, mei tawh kihal biakna, meihal biakpiakna ahi hi.
  </para>
  <para style="p">
    <verse number="14" style="v"/>“Topa tungah ama biakna in vasa tawh meihal biakna ahih leh, amah in vakhu tawh ahi zongin kawl vakhuno tawh a hi zongin a biakna hong paipih ding hi.
  </para>
  <para style="p">
    <verse number="15" style="v"/>Tua ciangin siampipa in biakna tau-ah paipihin a lu heektat ding a, biakna tau tungah hal ding hi; biakna tau pangah a si taakkhia sak ding hi;
  </para>
  <para style="p">
    <verse number="16" style="v"/>amah in a tangkhai leh a multe botkhia-in, vut koihna, biakna tau pang nisuahna lamah paaikhia ding hi;
  </para>
  <para style="p">
    <verse number="17" style="v"/>amah in a khate-in balkeek ding a, ahih hangin baltat lo ding hi. Tua ciangin siampipa in mei tunga om sing tung, biakna tau tungah hal ding hi; tua pen Topa adingin a gim namtui, mei tawh biakna, meihal biakna ahi hi.
  </para>
  <chapter number="2" style="c"/>
  <para style="p">
    <verse number="1" style="v"/>“Mi khatpeuh in Topa tungah biakna-in an tawh biakna hong paipih leh, ama biakpiakna in annel hi ding hi; amah in tua tungah sathau sungin, paknamtui koihin,
  </para>
  <para style="p">
    <verse number="2" style="v"/>tua ciangin Aaron’ suan siampite kiangah paipih ding hi. Tua ciangin amah in annel khut dim khat leh sathau, a paknamtui khempeuh tawh la ding hi; siampipa in hih pen Topa’ adingin a gim namtui, mei tawh biakna, phawkna-in biakna tau tungah hal ding hi.
  </para>
  <para style="p">
    <verse number="3" style="v"/>An tawh biakna a val teng pen Aaron leh a tapate ading hi ding hi; tua in Topa’ tungah mei tawh biakna sung panin a siangthopen ahi hi.
  </para>
  <para style="p">
    <verse number="4" style="v"/>“Nangmah in biak nadingin meibung sunga ki-em an tawh biakna na paipih ciangin, tua in silngo sawh loh sathau tawh a kizut mohpheng hi ding hi.
  </para>
  <para style="p">
    <verse number="5" style="v"/>Na biakna in belpei dai tunga ki-em an tawh biakna ahih leh, silngo sawhloh, sathau tawh a kibawl annel hi ding hi;
  </para>
  <para style="p">
    <verse number="6" style="v"/>nang in bal nenin a tungah sathau na sung ding hi; tua in an tawh biakna ahi hi.
  </para>
  <para style="p">
    <verse number="7" style="v"/>Na biakna in sikbel dai sunga kihuan an tawh biakna ahih leh, sathau tawh a kibawl annel hi ding hi.
  </para>
  <para style="p">
    <verse number="8" style="v"/>Nangmah in hih nate tawh a kibawl an tawh biakna Topa kiangah na paipih ding hi; tua pen siampipa kiangah a kipaipih ciangin amah in biakna tau-ah paipih ding hi.
  </para>
  <para style="p">
    <verse number="9" style="v"/>Siampipa in an tawh biakna panin a phawkna biakna teng la-in, Topa tungah a gim namtui, mei tawh biakna-in biakna tau tungah hal ding hi.
  </para>
  <para style="p">
    <verse number="10" style="v"/>An tawh biakna a val teng pen Aaron leh a tapate ading hi ding hi; tua in Topa tungah mei tawh biakna sung panin a siangtho pen ahi hi.
  </para>
  <para style="p">
    <verse number="11" style="v"/>“Topa’ tungah na paipih an tawh biakna in silngo tawh kibawl lo ding hi; bang hang hiam na cih leh silngo hita leh khuaizu khatpeuh peuh hita leh Topa’ tungah meihal biakna-in na hal kei ding hi.
  </para>
  <para style="p">
    <verse number="12" style="v"/>Anpal tawh biakna ahih leh Topa’ kiangah na paipih thei ding hi; ahih hangin a gim namtui dingin biakna tau tungah kipia lo ding hi.
  </para>
  <para style="p">
    <verse number="13" style="v"/>An tawh na biaknate khempeuh ci na sawh ding hi; an tawh na biakna-ah na Pasian tawh na thuciamna ci hel loin na om kei ding hi; na biakna khempeuh ci tawh na pia ding hi.
  </para>
  <para style="p">
    <verse number="14" style="v"/>“Anpal tawh Topa tungah biakna na piak leh, anpal tawh na biakna dingin a vui thak panin kila-in a kigawivui, mei tawh a kihangkeu na pia ding hi.
  </para>
  <para style="p">
    <verse number="15" style="v"/>Nang in a tungah sathau sungin, paknamtui na buak ding hi; tua in an tawh biakna ahi hi.
  </para>
  <para style="p">
    <verse number="16" style="v"/>Siampipa in phawk nadingin a kigawivui an pawlkhat leh a sathau leh a paknamtui khempeuh hal ding hi; tua in Topa tungah meihal biakna ahi hi.
  </para>
  <chapter number="3" style="c"/>
  <para style="p">
    <verse number="1" style="v"/>“Mi khat’ biakna in thunuam-a biakna ahih a, amah in a nu hita leh a pa hita leh bawnghon lak panin ganhing khat a piak leh, amah in Topa mai-ah a sitbang lo pia ding hi.
  </para>
  <para style="p">
    <verse number="2" style="v"/>Tua ciangin amah in a biakna ganhing lu tungah a khut nga-in kikhopna buk kongah go ding hi; tua ciangin Aaron’ suan siampite in biakna tau kimkot tungah a si theh ding hi.
  </para>
  <para style="p">
    <verse number="3" style="v"/>Thunuam-a biakna panin Topa tungah mei tawh biakna-in amah in a gilpi tuam a thaute leh asungkuate tunga a om a thau khempeuh tawh,
  </para>
  <para style="p">
    <verse number="4" style="v"/>a kawng-a om a kal nihte athau leh a kalte tawh a lakkhiat khop ding ahi a sintuamte pia ding hi.
  </para>
  <para style="p">
    <verse number="5" style="v"/>Tua ciangin Aaron’ suante in singkuang tunga om meihal biakpiakna tau tung mah ah hal ding uh hi; tua in Topa adingin a gim namtui, mei tawh kihal biakna ahi hi.
  </para>
  <para style="p">
    <verse number="6" style="v"/>“Topa tungah thunuam-a a piak ding ama biakna in tuu leh keelhonte sung panin anu hita leh apa hita leh ganhing khat ahi leh, amah in a sitbang lo pia ding hi.
  </para>
  <para style="p">
    <verse number="7" style="v"/>Amah in a biak nadingin tuuno khat a piak leh, Topa mai-ah pia-in,
  </para>
  <para style="p">
    <verse number="8" style="v"/>a biakna ganhing lu tungah a khut nga-in kikhopna buk mai-ah tua ganhing go ding hi; tua ciangin Aaron’ suante in biakna tau kimkot tungah a si theh ding uh hi.
  </para>
  <para style="p">
    <verse number="9" style="v"/>Tua ciangin thunuam-a biakna panin Topa tungah meihal biakna in amah in a thau, a nungguh ciangah a ki-attan a mei thau buppi leh a gilpi tuam a thaute leh a sungkuate tunga om a thau khempeuh tawh,
  </para>
  <para style="p">
    <verse number="10" style="v"/>a kawng-a om a kal nihte a thau tawh, a kalte tawh a lakkhiat khop ding ahi a sintuamte pia ding hi.
  </para>
  <para style="p">
    <verse number="11" style="v"/>Tua ciangin siampipa in Topa tungah mei tawh kihal an tawh biakna-in biakna tau tungah hal ding hi.
  </para>
  <para style="p">
    <verse number="12" style="v"/>“Ama biakna in keel ahih leh, amah in Topa’ mai-ah pia ding a,
  </para>
  <para style="p">
    <verse number="13" style="v"/>a lu tungah a khut nga-in kikhopna buk mai-ah go ding hi; tua ciangin Aaron’ suante in biakna tau kimkot tungah a si theh ding uh hi.
  </para>
  <para style="p">
    <verse number="14" style="v"/>Tua ciangin amah in tua sung panin Topa tungah mei tawh kihal biakna-in a piak dingin a gilpi tuam a thau leh a sungkuate tunga om a thau khempeuh tawh,
  </para>
  <para style="p">
    <verse number="15" style="v"/>a kawng-a om a kal nihte a thau tawh, a kalte tawh a lakkhiat khop ding ahi a sintuamte pia ding hi.
  </para>
  <para style="p">
    <verse number="16" style="v"/>Tua ciangin siampipa in a gim namtui dingin mei tawh kihal an tawh biakna-in biakna tau tungah hal ding hi. A thau khempeuh Topa’ aa ahi hi.
  </para>
  <para style="p">
    <verse number="17" style="v"/>Tua in na khang tawntungun na ten’na khempeuh uhah note in a thau leh a si na nek loh nadingun a tawntungin ngeina kip hi ding hi,” a ci hi.
  </para>
  <chapter number="4" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Hih lo ding ci-in Topa in a thupiakte khatpeuh peuh mi khatpeuh in theih lohna hangin khial a, tuate khatpeuh a hih a,
  </para>
  <para style="p">
    <verse number="3" style="v"/>a khialpa pen sathau a kinilh siampipa ahih a, mihingte tungah tua bangin mawhna hong tut leh, ama gamtatnasa a khialhna hangin a sitbang lo bawngtalno khat Topa mai-ah khialhna biakna-in amah pia sak un.
  </para>
  <para style="p">
    <verse number="4" style="v"/>Amah in Topa mai kikhopna buk kongah bawngtal paipihin, bawngtal lu tungah a khut nga-in, Topa’ mai-ah a bawngtal go ding hi.
  </para>
  <para style="p">
    <verse number="5" style="v"/>Tua ciangin sathau a kinilh siampipa in bawngtal si tawmkhat la-in, kikhopna bukah paipih ding hi;
  </para>
  <para style="p">
    <verse number="6" style="v"/>tua ciangin siampipa in si sungah a khutme diahin, biakinn dalna puan mai Topa mai-ah a si kimkhat sagih vei theh ding hi.
  </para>
  <para style="p">
    <verse number="7" style="v"/>Tua ciangin siampipa in kikhopna buk sung Topa mai-a om paknamtui biakna tau kite, a si kimkhat nuhin kikhopna buk kongah a om meihal biakna tau bul-ah bawngtal’ si a om lai teng sungkhia ding hi.
  </para>
  <para style="p">
    <verse number="8" style="v"/>Tua ciangin amah in khialhna hanga biakna bawngtal thau khempeuh a gilpi tuam a thau leh a sungkuate tunga om a thau khempeuh tawh,
  </para>
  <para style="p">
    <verse number="9" style="v"/>a kawng-a om a kal nihte a thau tawh, a kalte tawh a lakkhiat khop ding ahi a sintuamte
  </para>
  <para style="p">
    <verse number="10" style="v"/>(thunuam biakna bawngtal panin hihte a kilak mah bangin) la ding a, siampipa in meihal biakna tau tungah tuate hal ding hi.
  </para>
  <para style="p">
    <verse number="11" style="v"/>Ahih hangin bawngtal vun leh a sa khempeuh, a lutang, a khete, a sungkuate, leh a ek tawh,
  </para>
  <para style="p">
    <verse number="12" style="v"/>a bawngtal buppi puakhia-in vut kibuakna, giahphual pua lam mun siangtho khat-a sing a kicih mei tungah amah in hal ding hi; vut a kibuakna-ah kihal ding hi.
  </para>
  <para style="p">
    <verse number="13" style="v"/>“Israel mihonte khempeuh in theih lohna hangin khialhna khat gamta-in tua pen mihonte in a phawk kei a, hih lo ding ci-in Topa in a thupiakte khatpeuh peuh amaute in hihin a mawh uh leh;
  </para>
  <para style="p">
    <verse number="14" style="v"/>amau’ gamtatnasa khialhna a kitheih ciangin, khialhna hanga biak nadingin mihonte in bawngtalno khat pia-in kikhopna buk mai-ah paipih ding uh hi;
  </para>
  <para style="p">
    <verse number="15" style="v"/>tua ciangin mihonte’ upate in Topa mai, bawngtal lu tungah amau’ khut nga ding uh a, Topa mai-ah bawngtal kigo ding hi.
  </para>
  <para style="p">
    <verse number="16" style="v"/>Tua ciangin sathau a kinilh siampipa in kikhopna bukah bawngtal sisan kimkhat paipihin,
  </para>
  <para style="p">
    <verse number="17" style="v"/>tua ciangin siampipa in a sisan sungah a khutme diahin dalna puan mai Topa mai-ah sagih vei theh ding hi.
  </para>
  <para style="p">
    <verse number="18" style="v"/>Tua ciangin amah in Topa mai kikhopna buk sunga om biakna tau kite tungah a sisan kimkhat nuh ding hi; amah in kikhopna buk kongah a om meihal biakna tau bulah sisan a om lai teng sung ding hi.
  </para>
  <para style="p">
    <verse number="19" style="v"/>Tua ciangin amah in a thau khempeuh la-in biakna tau tungah hal ding hi.
  </para>
  <para style="p">
    <verse number="20" style="v"/>Tua bangin a bawngtal hih ding hi; amah in khialna hanga biakna bawngtal a hihsa mah bangin hih zong hih ding hi; siampipa in amau adingin kilemna bawl sak ding hi; amaute kimaisak ding hi.
  </para>
  <para style="p">
    <verse number="21" style="v"/>Amah in giahphual pua-ah bawngtal puakhia ding a, a masa bawngtal a hal mah bangin a hal ding hi; tua in mihonpi adingin khialhna hanga biakna ahi hi.
  </para>
  <para style="p">
    <verse number="22" style="v"/>“Ukpa khat khialin, hih lo ding ci-in Topa ama Pasian in a thupiakte khempeuh lakah khatpeuh peuh theihlohna hangin hih kha a, a mawh ciangin,
  </para>
  <para style="p">
    <verse number="23" style="v"/>ama gamtatnasa khialhna ama tungah a va kihilh leh, amah in biakna-in a sitbang lo keel pa khat paipih ding a,
  </para>
  <para style="p">
    <verse number="24" style="v"/>keel lu tungah a khut nga-in, amaute in Topa mai, meihal biakna a gawhna mun uhah a go ding hi; tua in khialhna hanga biakna ahi hi.
  </para>
  <para style="p">
    <verse number="25" style="v"/>Tua ciangin siampipa in a khutme tawh khialhna hanga biakna si tawm la-in meihal biakna tau kite nuh-in, meihal biakna tau bulah si a om lai teng sung ding hi.
  </para>
  <para style="p">
    <verse number="26" style="v"/>Thunuam-a biakna sathaute mah bangin amah in biakna tau tungah a thau khempeuh hal ding hi; tua ahih ciangin siampipa in ama khialhna hangin ama adingin kilemna bawlsak ding hi; amah kimaisak ding hi.
  </para>
  <para style="p">
    <verse number="27" style="v"/>“Hih lo ding ci-in Topa’ thupiakte khatpeuh peuh mi mawkmawk khat in theih lohna hangin hihin a khialh leh a mawh ahi hi.
  </para>
  <para style="p">
    <verse number="28" style="v"/>Ama gamtatnasa a khialhna ama tungah a va kihilh ciangin amah in a gamtatnasa a khialhna hangin biak nading a sitbang lo keel a nu khat paipih ding hi.
  </para>
  <para style="p">
    <verse number="29" style="v"/>Amah in khialhna hanga biakna lu tungah a khut nga-in, meihal biakna munah khialhna biakna pen go ding hi.
  </para>
  <para style="p">
    <verse number="30" style="v"/>Siampipa in a khutme tawh a si tawm la-in meihal biakna tau kite nuh ding a, biakna tau bulah a si a om laiteng sung ding hi.
  </para>
  <para style="p">
    <verse number="31" style="v"/>Thunuam-a biakna panin a thaute a kilakkhiat mah bangin amah in a thau khempeuh lakhia ding a, Topa ading a gim namtui dingin siampipa in biakna tau tungah hal ding hi; siampipa in ama adingin kilemna bawlsak ding hi; amah kimaisak ding hi.
  </para>
  <para style="p">
    <verse number="32" style="v"/>“Amah in khialhna hanga biakna-in a piak dingin tuuno khat a paipih leh, a sitbang lo a nu khat paipih ding a,
  </para>
  <para style="p">
    <verse number="33" style="v"/>khialhna hanga biakna lu tungah a khut nga-in, amaute in meihal biakna a gawhna mun uhah khialhna hanga biak nadingin go ding hi.
  </para>
  <para style="p">
    <verse number="34" style="v"/>Tua ciangin siampipa khialhna hanga biakna si tawmkhat a khutme tawh la-in meihal biakna tau kite nuh ding a, biakna tau bulah si a om lai teng sung ding hi.
  </para>
  <para style="p">
    <verse number="35" style="v"/>Thunuam-a biakpiakna panin tuuno thau a kilak khiat mah bangin amah in a thau khempeuh lakhia ding a, Topa’ tungah mei tawh kihal biakna, biakna tau tungah siampipa in hal ding hi; siampipa in ama gamtatnasa a khialhna hangin kilemna bawlsak ding hi; amah kimaisak ding hi.
  </para>
  <chapter number="5" style="c"/>
  <para style="p">
    <verse number="1" style="v"/>“Mi khatpeuh in teci pang dingin kiciamna za-in, amah teci hi napi-in a muhsa a theihsa na hita leh gen loin a ip leh, amah in tua mawhna pua ding hi.
  </para>
  <para style="p">
    <verse number="2" style="v"/>Tua ahih kei leh mi khatpeuh in gamlak ganhing nin a sisa hita leh inn ganhing nin a sisa hita leh a bokvak a nin ganhing a sisa hita leh, a muh loh a nin khatpeuh peuh lawngkha leh amah a nin suakin a mawh hi ding hi.
  </para>
  <para style="p">
    <verse number="3" style="v"/>Tua ahih kei leh amah in mihing nitna hita leh, amah a ninsak ding na khatpeuh mu loin a lawn’ khak leh, a theih ciangin a mawh hi ding hi.
  </para>
  <para style="p">
    <verse number="4" style="v"/>Tua ahih kei leh mi khatpeuh in asia bawl ding hita leh a pha bawl ding hita leh mite a kiciam theih ngei kiciamna nam khatpeuh peuh ama kam tawh a theih lohin a kiciam pak khak leh, a theih ciangin hihte khatpeuh peuhah a mawh hi ding hi.
  </para>
  <para style="p">
    <verse number="5" style="v"/>Hihte khatpeuh peuhah mi khat a mawh ciangin, amah in a gamtatnasa a khialhna pulak ding a,
  </para>
  <para style="p">
    <verse number="6" style="v"/>amah in mawhna biakna-in tuuhon pan ahi a, keelhon pan ahi zongin a nu khatpeuh peuh tuuno hita leh keel hita leh, a gamtatnasa a khialhna hangin Topa tungah a khialhna hanga biakna paipih ding hi; siampipa in a khialhna hangin kilemna bawlsak ding hi.
  </para>
  <para style="p">
    <verse number="7" style="v"/>“Ahih hangin amah in tuuno khat a piak zawh kei leh, a gamtatnasa a khialhna hangin Topa’ tungah mawhna biakna-in vakhu nih ahi a, kawl vakhu no nih ahi zongin, khat khialhna hanga biakna, a khat meihal biak nadingin paipih ding hi.
  </para>
  <para style="p">
    <verse number="8" style="v"/>Amah in siampipa tungah tuate paipih ding a, siampipa in khialhna hanga biak nading pen pia masa ding hi; amah in a ngawng panin a lu heek ding a, ahih hangin heeksat lo ding hi;
  </para>
  <para style="p">
    <verse number="9" style="v"/>amah in khialhna hanga biakna si tawmkhat biakna tau pangah theh ding a, biakna tau bulah si a om lai teng taak sak ding hi; tua in khialhna hanga biakna ahi hi.
  </para>
  <para style="p">
    <verse number="10" style="v"/>Tua ciangin amah in ngeina kip om bangin meihal biak nadingin a khat pia ding hi; siampipa in a gamtatnasa a khialhna hangin kilemna bawlsak ding hi; amah kimaisak ding hi.
  </para>
  <para style="p">
    <verse number="11" style="v"/>“Ahih hangin amah in vakhu nih ahi a, kawl vakhu no nih ahi zongin a piak zawh kei leh, amah in a gamtatnasa khialhna hangin a biakna-in an nel seu khat sehsawm suah sehkhat khialhna hanga biak nadingin paipih ding hi; tua in khialhna hanga biakna ahih manin amah in tua tungah sathau sawh loin, paknamtui zong hel lo ding hi.
  </para>
  <para style="p">
    <verse number="12" style="v"/>Amah in siampipa kiangah paipih ding a, siampipa in phawkna-in khut dim khat la-in Topa tungah mei tawh kihal biakna, biakna tau tungah hal ding hi; tua in khialhna hanga biakna ahi hi.
  </para>
  <para style="p">
    <verse number="13" style="v"/>Tua bangin siampipa in hihte khatpeuh peuh a gamtatnasa a khialhna hangin kilemna bawlsak ding hi; amah kimaisak ding hi. An tawh biakna-a mah bangin a om lai teng siampipa’ ading ahi hi,” a ci hi.
  </para>
  <para style="p">
    <verse number="14" style="v"/>Topa in Moses kiangah,
  </para>
  <para style="p">
    <verse number="15" style="v"/>“Mi khatpeuh in theih lohna hangin thu palsatin Topa’ na a siangtho khatpeuh peuhah a khialh leh, a mawhna hanga biakna-in tuuhon sung panin a sitbang lo tuutal khat, biakinn shekel tawh kizui-in ngun shekel-in nangmah in a man sehin, amah in Topa’ kiangah paipih ding hi; tua in mawhna biakna ahi hi.
  </para>
  <para style="p">
    <verse number="16" style="v"/>Amah in a siangtho na a hih khialhna-ah lohkikna zong bawl ding a, sehnga suah sehkhat gawm behin siampipa tungah pia ding hi; siampipa in mawhna hanga biakna tuutal tawh ama adingin kilemna bawlsak ding hi; amah kimaisak ding hi.
  </para>
  <para style="p">
    <verse number="17" style="v"/>“Mi khatpeuh peuh in hih lo ding ci-in Topa’ thupiakte khatpeuh peuh hihin a khialh leh, a theih lohna hang hita leh zong, amah a mawh hi veve-in ama mawhna mah pua ding hi.
  </para>
  <para style="p">
    <verse number="18" style="v"/>Tuuhon lak panin a sitbang lo tuutal khat, mawhna hanga biakna man zah ding nangmah in seh in la, amah in siampipa kiangah paipih ding hi; theih lohna hanga ama gamtatnasa khialhna hangin siampipa in ama ading kilemna bawlsak ding hi; amah kimaisak ding hi.
  </para>
  <para style="p">
    <verse number="19" style="v"/>Tua in mawhna hanga biakna ahi hi; amah in Topa’ mai-ah a mawh ahi hi,” a ci hi.
  </para>
  <chapter number="6" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Mi khatpeuh khialin, Topa’ thu palsatin na kepsakna thu-ah ahi zongin khapna nate thu ah ahi zongin a vengpa khemin, ahih kei leh a na sutin, a vengpa nenniamin,
  </para>
  <para style="p">
    <verse number="3" style="v"/>tua ahih kei leh a mang na khat mu-in tua thu-ah zuau-in, a man loin kiciam a– mite a khialh theih ngei na khatpeuh peuh ah
  </para>
  <para style="p">
    <verse number="4" style="v"/>mi khat khialin a mawh ciangin amah in a suhte hita leh, a nenniamna tawh a ngahte hita leh, amah a kikemsak na hita leh, a mang na a muh hita leh,
  </para>
  <para style="p">
    <verse number="5" style="v"/>a man loin a kiciamnasa na khatpeuh peuh hita leh loh ding hi; amah in a cingin lohin sehnga suah sehkhat piak beh ding a, a mawhna hanga biakna piak beh ding a, a mawhna hanga biakna a piak ni-in a neipa tungah pia ding hi.
  </para>
  <para style="p">
    <verse number="6" style="v"/>Tua ciangin amah in Topa tungah a mawhna hanga biakna tuuhon lak panin a sitbang lo tuutal khat, mawhna hanga biakna man ding nangma seh zah siampipa kiangah paipih ding hi.
  </para>
  <para style="p">
    <verse number="7" style="v"/>Siampipa in Topa mai-ah ama ading kilemna bawlsak ding a, mi khat a mawh theih ngeina khatpeuh peuhte ah amah kimaisak ding hi,” a ci hi.
  </para>
  <para style="p">
    <verse number="8" style="v"/>Topa in Moses kiangah,
  </para>
  <para style="p">
    <verse number="9" style="v"/>“Aaron leh a tapate thu pia in la, hih bangin ci in: Hihte in meihal biaknate ngeina ahi hi. Meihal biakna in biakna tau tunga meikhuk tungah zingsang mateng zan tawntung om ding a, tua tungah biakna tau, mei kikuangsak den ding hi.
  </para>
  <para style="p">
    <verse number="10" style="v"/>Siampipa in a saihadial puan silhin, pum tungah a saihadial pheituam tengin, biakna tau tungah meihal biakna mei in a kattum vutte la-in biakna tau pangah koih ding hi.
  </para>
  <para style="p">
    <verse number="11" style="v"/>Tua ciangin amah in a puante suahin puan dang silh ding a, gialphual pua lam a siangtho mun khatah vutte puakhia ding hi.
  </para>
  <para style="p">
    <verse number="12" style="v"/>Biakna tau tunga mei kikuangsak den ding hi; kimitsak lo ding hi; siampipa in zingsang simin a tungah sing cihin, meihal biakna a ngeina bangin a tungah koihin, thunuam-a biakna thau a tungah hal ding hi.
  </para>
  <para style="p">
    <verse number="13" style="v"/>Biakna tau tungah mei kikuangsak tawntung ding hi; kimitsak lo ding hi.
  </para>
  <para style="p">
    <verse number="14" style="v"/>“Tua ciangin hihte in an tawh biakna ngeinate ahi hi. Aaron’ suante in biakna tau mai, Topa’ mai-ah pia ding uh hi.
  </para>
  <para style="p">
    <verse number="15" style="v"/>Siampipa in, an tawh biakna tungah a om an tawh biakna annel khut dim khat, a sathau leh a paknamtui khempeuh tawh la-in, Topa’ adingin a gim namtui, phawkna-in biakna tau tungah hal ding hi.
  </para>
  <para style="p">
    <verse number="16" style="v"/>Aaron leh a tapate in a om lai teng ne ding uh hi; a siangtho mun khatah silngo sawh loh kine ding hi; kikhopna buk tual ah ne ding uh hi.
  </para>
  <para style="p">
    <verse number="17" style="v"/>Tua pen silngo sawh-a ki-em hilo ding hi. Meihal biakna hong kipiakna sung panin amau’ tanh dingin ka piaksa ahi hi; tua in khialhna hanga biakna leh mawhna hanga biakna bangin a siangthopen na ahi hi.
  </para>
  <para style="p">
    <verse number="18" style="v"/>Na khang tawntung uh adingin thu hong kipiak mah bangin, Topa tungah meihal biakna a kipiakna panin Aaron’ suante lakah pasal peuhmah in tuate ne thei ding hi; tuate a lawng peuhmah a siangtho suak ding hi,” a ci hi.
  </para>
  <para style="p">
    <verse number="19" style="v"/>Topa in Moses kiangah,
  </para>
  <para style="p">
    <verse number="20" style="v"/>“Hih in amah sathau a kinilh ni-in Aaron leh a suante in Topa tungah a piak ding biakna ahi hi; an tawh biakna ngeina bangin annel seu khat sehsawm suah sehkhat, a lang zingsangin a lang nitakin pia ding hi.
  </para>
  <para style="p">
    <verse number="21" style="v"/>Tua pen belpei tung khatah sathau tawh kibawl ding hi; an tawh biakna mah bangin lim takin helsa leh balnensa-in na paipih ding a, Topa ading a gim namtui dingin na pia ding hi.
  </para>
  <para style="p">
    <verse number="22" style="v"/>Aaron’ suante sung panin amah a laih dingin sathau a kinilh siampipa in, a tawntung dingin thu a kipiaksa mah bangin Topa tungah pia ding hi; a vekpi-in kihal ding hi.
  </para>
  <para style="p">
    <verse number="23" style="v"/>Siampipa in an tawh a biakna peuhmah a vekpi-in kihal ding hi; kine lo ding hi,” a ci hi.
  </para>
  <para style="p">
    <verse number="24" style="v"/>Topa in Moses kiangah,
  </para>
  <para style="p">
    <verse number="25" style="v"/>“Aaron leh a tapate tungah hih bangin gen in: Hih in khialhna hanga biakna ngeina ahi hi. Meihal biakna a kigawhna mun Topa mai-ah khialhna hanga biakna kigo ding hi; tua in a siangthopen ahi hi.
  </para>
  <para style="p">
    <verse number="26" style="v"/>Khialhna hanga biakna a pia siampipa in ne ding hi; kikhopna buktual sung a siangtho mun khatah kine ding hi.
  </para>
  <para style="p">
    <verse number="27" style="v"/>A sa a lawng peuhmah a siangtho suak ding hi; puan tungah a si a kitheh khak ciangin, a siangtho mun khatah tua si a kitheh kha pen na sawp ding hi.
  </para>
  <para style="p">
    <verse number="28" style="v"/>Tua ciangin a kihuanna leibeel kisukham ding hi; ahih hangin tau beel tawh a kihuan ahih leh a beel kikiatin tui sungah kisawp siang sitset ding hi.
  </para>
  <para style="p">
    <verse number="29" style="v"/>Siampite lak panin pasal peuhmah in ne thei ding uh hi; tua in a siangthopen ahi hi.
  </para>
  <para style="p">
    <verse number="30" style="v"/>Ahih hangin siangtho munah kilemna bawl nadingin kikhopna buk sungah a kipaipih si a kilak khiatna khialhna hanga biakna sa kine lo ding hi: tua pen mei tawh kihal ding hi.
  </para>
  <chapter number="7" style="c"/>
  <para style="p">
    <verse number="1" style="v"/>“Hih in mawhna hanga biakna ngeina ahi hi. A siangthopen ahi hi;
  </para>
  <para style="p">
    <verse number="2" style="v"/>amaute in meihal biakna a gawhna mun uhah mawhna hanga biakna go ding uh a, biakna tau tung kimkotah a si kitheh ding hi.
  </para>
  <para style="p">
    <verse number="3" style="v"/>Tua ciangin a thau khempeuh a mei thau, a gilpi tuam a thau,
  </para>
  <para style="p">
    <verse number="4" style="v"/>a kawnga om a kal nihte a thau tawh, a kalte tawh a lakkhiat khop ding ahi a sintuamte kipia ding hi:
  </para>
  <para style="p">
    <verse number="5" style="v"/>Topa tungah meihal biakna-in siampipa in biakna tau tungah hal ding hi; tua in mawhna hanga biakna ahi hi.
  </para>
  <para style="p">
    <verse number="6" style="v"/>Siampite lakah pasal peuhmah in ne thei ding hi; a siangtho mun khatah kine ding hi; tua in a siangthopen ahi hi.
  </para>
  <para style="p">
    <verse number="7" style="v"/>Mawhna hanga biakna in khialhna hanga biakna tawh kibang a, tuate ading a ngeina a kibang ahi hi; kilemna a bawlsak siampipa in tua biakna sa ngah ding hi.
  </para>
  <para style="p">
    <verse number="8" style="v"/>Mi khatpeuh’ meihal biakna a piaksak siampipa in ama piaksak tua meihal biakna sa a vun ngah ding hi.
  </para>
  <para style="p">
    <verse number="9" style="v"/>Meibung sunga a ki-em an tawh biakna peuhmah leh sikbel dai ahi a, belpei tung ahi zongin a kibawl khempeuhte a pia siampipa in ngah ding hi.
  </para>
  <para style="p">
    <verse number="10" style="v"/>An tawh biakna khempeuh, sathau a kihel hita leh a kihel lo hita leh, Aaron’ suan khempeuh in a kikim-in hawm ding uh hi.
  </para>
  <para style="p">
    <verse number="11" style="v"/>“Hih in, mi khatpeuh in Topa tungah a piak theih ding thunuam-a biakna ngeina ahi hi.
  </para>
  <para style="p">
    <verse number="12" style="v"/>Amah in lungdam kohna-in a piak leh, silngo sawh loh sathau tawh a kihel moh, silngo sawhloh mohpheng sathau tawh a kizut, an nel moh sathau lim tak-a kihelte lungdam biakna tawh piakhawm ding hi.
  </para>
  <para style="p">
    <verse number="13" style="v"/>Amah in lungdamkoh nadingin thunuam-a ama biakpiakna tawh silngo kisawh anlum mohte ama biakna-in paipih khawm ding hi.
  </para>
  <para style="p">
    <verse number="14" style="v"/>Amah in Topa biak nadingin tua biakna sung panin moh khat ciat pia ding hi; thunuam-a biakna si a theh siampipa in tua moh ngah ding hi.
  </para>
  <para style="p">
    <verse number="15" style="v"/>Lungdam kohna-in thunuam-a ama biakpiakna a sa pen a piak ni-in kine ding hi; amah in a zingsang dong bangmah sit lo ding hi.
  </para>
  <para style="p">
    <verse number="16" style="v"/>Ahih hangin ama biakna piakna in thuciamna biakpiakna ahi a, ut thu-a biakpiakna ahi zongin ahih leh, amah in a biakpiakna a piak ni-in kine ding a, a om lai teng a zing ciangin kine ding hi;
  </para>
  <para style="p">
    <verse number="17" style="v"/>ahih hangin a nithum ni-in biakpiakna sa a om lai teng mei tawh kihal ding hi.
  </para>
  <para style="p">
    <verse number="18" style="v"/>A ni thum ni-in thunuam-a ama biakpiakna sa khatpeuh peuh a kinek leh, tua biakpiakna a piapa kisang lo ding a, tua pen ama’ aa-in zong kiciamteh lo ding hi; tua in a kihhuai hi ding a, a nepa in ama mawhna pua ding hi.
  </para>
  <para style="p">
    <verse number="19" style="v"/>“A nin na khatpeuh peuh tawh a kisawh kha sa kine lo ding hi; mei tawh kihal ding hi; a siang mi khempeuh in a sa ne thei ding uh a,
  </para>
  <para style="p">
    <verse number="20" style="v"/>ahih hangin ama tungah nitna om napi-in thunuam-a Topa tungah biakpiakna sa a nepa ama mite lak panin kihawlkhia ding hi.
  </para>
  <para style="p">
    <verse number="21" style="v"/>Mi khat in a nin na khat, mihing’ nitna hita leh ganhing nin khat hita leh a kihhuai a nin khatpeuh peuh hita leh lawng a, tua khit ciangin thunuam-a Topa tungah biakpiakna sa a nek leh, ama mite lak panin tua mipa kihawlkhia ding hi,” a ci hi.
  </para>
  <para style="p">
    <verse number="22" style="v"/>Topa in Moses kiangah,
  </para>
  <para style="p">
    <verse number="23" style="v"/>“Israel mite tungah hih bangin gen in: Note in bawngtal ahi a, tuu ahi a, keel ahi zongin a thau na ne kei ding uh hi.
  </para>
  <para style="p">
    <verse number="24" style="v"/>A mawk sih ganhing thau leh gamsate in a balgawp ganhing thaute na dangin kizang thei ding a, ahih hangin bangbang hita leh na ne kei ding uh hi.
  </para>
  <para style="p">
    <verse number="25" style="v"/>Bang hang hiam cih leh Topa tungah mei tawh kihal biakna ganhing thau a ne mi peuhmah ama mite lak panin kihawlkhia ding hi.
  </para>
  <para style="p">
    <verse number="26" style="v"/>Tua tham loin note in na ten’na uh mun khatpeuh peuh ah vasa namte’ aa hita leh ganhingte’ aa hita leh a sisan peuhmah na ne kei ding uh hi.
  </para>
  <para style="p">
    <verse number="27" style="v"/>Sisan khatpeuh peuh a ne mi peuhmah ama mite lak panin kihawlkhia ding hi,” a ci hi.
  </para>
  <para style="p">
    <verse number="28" style="v"/>Topa in Moses kiangah,
  </para>
  <para style="p">
    <verse number="29" style="v"/>“Israel mite tungah hih bangin gen in: Topa tungah thunuam-a ama biakpiakna a piapa in Topa kiangah ama biakna paipih ding hi; thunuam-a ama biakpiakna panin
  </para>
  <para style="p">
    <verse number="30" style="v"/>amah in meihal biakna Topa tungah a khut-in paipih ding hi; Topa’ mai-ah veii-a biak nadingin a iik a kiveii theih nadingin amah in athau a iik tawh paipih ding hi.
  </para>
  <para style="p">
    <verse number="31" style="v"/>Siampipa in biakna tau tungah a thau hal ding a, ahih hangin a iik pen Aaron leh a suante ading hi ding hi.
  </para>
  <para style="p">
    <verse number="32" style="v"/>Thunuam-a biakpiakna panin biakna-in siampipa tungah a taklam phei na pia ding uh hi;
  </para>
  <para style="p">
    <verse number="33" style="v"/>Aaron’ suante sung panin thunuam-a biakna sisan leh athau a piapa in a taklam phei ngah ding hi.
  </para>
  <para style="p">
    <verse number="34" style="v"/>Bang hang hiam cih leh a kiveii a iik leh a kipia a phei pen keimah in Israel mite tung, thunuam-a, amau’ biakpiakna sung panin lakhia-in, Israel mite tung panin a tawntungin a ngah dingun siampi Aaron leh a suante tungah ka pia khin zo hi.
  </para>
  <para style="p">
    <verse number="35" style="v"/>Hih in, Topa’ siampi nasem dingin amaute a kipiak ni-in, Topa tungah meihal biakna sung panin amau tungah a kipia, Aaron leh a suante’ tanh ahi hi;
  </para>
  <para style="p">
    <verse number="36" style="v"/>Israel mite in amaute tungah a piak nadingin amaute sathau a kinilh ni-in Topa in hih thu pia hi; tua in a khang tawntungun amau’ ngeina kip ahi hi,” a ci hi.
  </para>
  <para style="p">
    <verse number="37" style="v"/>-
  </para>
  <para style="p">
    <verse number="38" style="v"/>Hih in, amau biaknate Topa tungah a piak nadingun amah in Israel mite Sinai gam lakah a thu piak ni-in Topa in Sinai Mual tungah Moses a thupiak, meihal biakna, an tawh biakna, khialhna hanga biakna, mawhna hanga biakna, ki-apna leh thunuam-a biakna ngeina ahi hi.
  </para>
  <chapter number="8" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Aaron leh amah tawh a om a tapate, a puante, a nilh sathau, khialhna hanga biakna a bawngtal, a tuutal nihte leh silngo sawhloh anlum lawh la in;
  </para>
  <para style="p">
    <verse number="3" style="v"/>kikhopna buk kongah Israel mihonte khempeuh khawm in,” a ci hi.
  </para>
  <para style="p">
    <verse number="4" style="v"/>Topa in amah a thupiak bangin Moses in hih hi; kikhopna buk kongah mihonte kikhawm hi.
  </para>
  <para style="p">
    <verse number="5" style="v"/>Moses in mihonte kiangah, “Hih in Topa in hih dinga a thupiak na ahi hi,” a ci hi.
  </para>
  <para style="p">
    <verse number="6" style="v"/>Moses in Aaron leh a tapate paipihin tui tawh amaute a sil hi.
  </para>
  <para style="p">
    <verse number="7" style="v"/>Amah in a puantungsilh amah silhsak a, a kawnggak tawh gakin, a puantualpi silh sak a, a siampi puan silh sakin, siampi puan’ khau, hoih taka a kigan tawh gak a, tua tawh ama tungah khih hi.
  </para>
  <para style="p">
    <verse number="8" style="v"/>Amah in ama tungah a awmdal bulhin, a awmdal sungah Urim leh Thummim koih hi.
  </para>
  <para style="p">
    <verse number="9" style="v"/>Amah in ama lu tungah a dialpi koihin, a dialpi tung a mai lamah, Topa in Moses a thupiak bangin amah in kham peek, a siangtho kumpi lukhu koih hi.
  </para>
  <para style="p">
    <verse number="10" style="v"/>Tua ciangin Moses in nilh sathau la-in, biakbuk leh a sunga om khempeuh nuhin tuate a ap hi.
  </para>
  <para style="p">
    <verse number="11" style="v"/>Amah in biakna tau tungah tuate kimkhat sagih vei thehin, biakna tau leh a nazat khempeuh leh kuang leh a ngaknate, ap dingin sathau nuh hi.
  </para>
  <para style="p">
    <verse number="12" style="v"/>Amah in nilh sathau kimkhat Aaron’ lu tungah sung a, ap dingin amah sathau nilh hi.
  </para>
  <para style="p">
    <verse number="13" style="v"/>Topa in Moses a thupiak bangin, Moses in Aaron’ tapate paipihin, puantungsilhte silh sakin, kawnggakte tawh amaute gakin, amau’ tungah lukhute khih hi.
  </para>
  <para style="p">
    <verse number="14" style="v"/>Tua ciangin amah in khialhna hanga biakna bawngtal paipih hi; Aaron leh a tapate in khialhna hanga biakna bawngtal’ lu tungah amau’ khut nga uh hi.
  </para>
  <para style="p">
    <verse number="15" style="v"/>Kilemna bawl nadingin Moses in goin, a si la-in a kiim-a biakna tau kite a khutme tawh nuhin, biakna tau siangtho sakin, biakna tau bulah a site sung khia-in, ap hi.
  </para>
  <para style="p">
    <verse number="16" style="v"/>Amah in a sungkuate tunga om a thau khempeuh leh a sintuamte leh a kal nihte a thau tawh la-in, Moses in biakna tau tungah tuate hal hi.
  </para>
  <para style="p">
    <verse number="17" style="v"/>Ahih hangin, Topa in Moses a thupiak bangin a bawngtal leh a vun, a sa leh a ek, amah in giahphual pua lamah mei tawh hal hi.
  </para>
  <para style="p">
    <verse number="18" style="v"/>Tua ciangin amah in meihal biakna tuutal pia hi; Aaron leh a tapate in tuutal lu tungah amau’ khut nga uh hi.
  </para>
  <para style="p">
    <verse number="19" style="v"/>Moses in goin, biakna tau tung kimkotah a si theh hi.
  </para>
  <para style="p">
    <verse number="20" style="v"/>Tuutal a kisem nen ciangin, Moses in a lu leh a ki-at nente leh a thau hal hi.
  </para>
  <para style="p">
    <verse number="21" style="v"/>Topa in Moses a thupiak bangin, a sungkuate leh a khete tui tawh a kisawp khit ciangin, Topa tungah mei tawh kihal biakna a gim namtui, meihal biakna-in Moses in biakna tau tungah tuutal buppi hal hi.
  </para>
  <para style="p">
    <verse number="22" style="v"/>Tua ciangin amah in a tuutal dang, kipsakna tuutal pia hi; Aaron leh a tapate in tuutal lu tungah amau khut nga uh hi.
  </para>
  <para style="p">
    <verse number="23" style="v"/>Moses in goin a si tawmkhat la-in Aaron’ taklam bilteep leh a taklam khutpi leh a taklam khepi nuh hi.
  </para>
  <para style="p">
    <verse number="24" style="v"/>Aaron tapate hong kipaipihin, Moses in amau’ taklam bil teepte leh amau’ taklam khutpite leh amau’ taklam khepite a si tawmkhat nuh hi; Moses in biakna tau tung kimkotah a si theh hi.
  </para>
  <para style="p">
    <verse number="25" style="v"/>Tua ciangin amah in a thau, a mei thau leh a sungkuate tunga om a thau khempeuh leh a sintuamte, a kal nihte leh a thau, leh a taklam phei la hi;
  </para>
  <para style="p">
    <verse number="26" style="v"/>Topa mai-ah a om silngo sawhloh anlum lawh sung panin amah in silngo sawhloh moh khat leh sathau sawh anlum moh khat leh moh pheng khat la-in, a thau tung leh a taklam phei tungah tuate koih hi.
  </para>
  <para style="p">
    <verse number="27" style="v"/>Amah in hihte khempeuh Aaron’ khut sung leh ama tapate’ khut sungah koihin, veii-a biakna-in Topa mai-ah tuate veii hi.
  </para>
  <para style="p">
    <verse number="28" style="v"/>Tua ciangin Moses in amaute’ khut sung panin tuate la-in, Topa tungah meihal biakpiakna, a gim namtui, kipsakna biakna-in biakna tau tungah meihal biakna tawh tuate hal hi.
  </para>
  <para style="p">
    <verse number="29" style="v"/>Moses in a iik la-in veii a, biakna-in Topa mai-ah veii hi; Topa in Moses a thupiak bangin tua in kipsakna tuutal panin Moses tanh ahi hi.
  </para>
  <para style="p">
    <verse number="30" style="v"/>Tua ciangin Moses in nilh sathau kimkhat leh biakna tau tunga om a si la-in, Aaron leh ama puante tung, leh ama tapate tung leh ama tapate puante tungah zong theh hi; tua ahih ciangin amah in Aaron leh ama puante leh ama tapate leh ama tapate’ puante amah tawh ap khawm hi.
  </para>
  <para style="p">
    <verse number="31" style="v"/>Moses in Aaron leh a tapate’ kiangah, “Keimah in thu pia-in, ‘Aaron leh a tapate in ne ding uh hi,’ ka cih mah bangin, kikhopna buk kongah a sa huan un la, tua lai munah tua sa leh kipsakna biakna lawh sungah a om anlum ne un;
  </para>
  <para style="p">
    <verse number="32" style="v"/>a sa leh anlum a om laite mei tawh na hal ding uh hi.
  </para>
  <para style="p">
    <verse number="33" style="v"/>Note hong kikipsak nading ni sagih bei ding ahih manin, note hong kikipsakna ni a cin’ mateng, kikhopna buk kong pua-ah ni sagih sung na paikhia kei ding uh hi.
  </para>
  <para style="p">
    <verse number="34" style="v"/>Tu ni-a a kibawl bangin, note adingin kilemna bawl nadingin Topa in thupia khin hi.
  </para>
  <para style="p">
    <verse number="35" style="v"/>Kikhopna buk kongah ni sagih sung sun leh zan na om ding uh a, Topa’ hong sawlte na hih ding uh hi; tua hi kei leh note na si ding uh hi; bang hang hiam cih leh tua bang dingin keima tungah thu hong kipia hi,” a ci hi.
  </para>
  <para style="p">
    <verse number="36" style="v"/>Aaron leh a tapate in Topa in Moses tung tawnin a thupiaknate khempeuh hih uh hi.
  </para>
  <chapter number="9" style="c"/>
  <para style="p">
    <verse number="1" style="v"/>A ni giat ni-in Moses in Aaron leh a tapate leh Israel upate sam hi;
  </para>
  <para style="p">
    <verse number="2" style="v"/>amah in Aaron kiangah, “Khialhna hanga biak nadingin bawng pano khat leh meihal biak nadingin tuutal khat, a nih tuakin a sitbang lo, la in la, Topa’ mai-ah tuate pia in.
  </para>
  <para style="p">
    <verse number="3" style="v"/>Israel mite kiangah, ‘Khialhna hanga biak nadingin keel apa khat, leh meihal biak nadingin bawngno khat leh tuuno khat, a nih tuakin kum khat pha-in a sitbang lo,
  </para>
  <para style="p">
    <verse number="4" style="v"/>leh thunuam-a biakna-in Topa’ mai-ah piak dingin bawngtal khat leh tuutal khat leh, sathau tawh a kibawl an tawh biakna la in; bang hang hiam cih leh tu ni-in note tungah Topa hong kilang ding hi,’ ci in,” a ci hi.
  </para>
  <para style="p">
    <verse number="5" style="v"/>Amaute in kikhopna buk mai-ah Moses thupiak teng hong paipih uh hi; mihonpite khempeuh a nai-ah hong pai-in Topa mai-ah ding uh hi.
  </para>
  <para style="p">
    <verse number="6" style="v"/>Moses in, “Note hih dinga Topa’ hong thupiak ahi hi; Topa’ minthan’na note tungah hong kilang ding hi,” a ci hi.
  </para>
  <para style="p">
    <verse number="7" style="v"/>Tua ciangin Moses in Aaron kiangah, “Topa thupiaksa bangin biakna tau nai-ah pai-in khialhna hanga biakna leh meihal biakna pia in la, nangma ading leh mite’ adingin kilemna bawl in; mite’ biakna paipih in la, amaute adingin kilemna bawlsak in,” a ci hi.
  </para>
  <para style="p">
    <verse number="8" style="v"/>Tua ahih ciangin Aaron in biakna tau naihin ama’ aa mahmah ding ahi khialhna hanga biakna bawngno go hi.
  </para>
  <para style="p">
    <verse number="9" style="v"/>Aaron’ tapate in ama tungah a sisan pia uh a, amah in a sisan sungah a khutme diahin biakna tau kite nuh a, biakna tau bulah a sisan sung khia hi;
  </para>
  <para style="p">
    <verse number="10" style="v"/>ahih hangin, Topa in Moses a thupiak bangin khialhna hanga biakna panin a thau leh a kalte leh a sintuamte biakna tau tungah amah in hal hi.
  </para>
  <para style="p">
    <verse number="11" style="v"/>A sa leh a vunte amah in giahphual pua lamah mei tawh hal hi.
  </para>
  <para style="p">
    <verse number="12" style="v"/>Amah in meihal biakna go hi; Aaron’ tapate in ama tungah a si pia uh a, amah in biakna tau tung kimkotah theh hi.
  </para>
  <para style="p">
    <verse number="13" style="v"/>Amaute in meihal biakna ama tungah a nen nenin a lutang tawh pia uh hi; amah in biakna tau tungah tuate hal hi.
  </para>
  <para style="p">
    <verse number="14" style="v"/>Amah in a sungkuate leh a khete sawp a, biakna tau tungah meihal biakna tawh tuate halkhawm hi.
  </para>
  <para style="p">
    <verse number="15" style="v"/>Tua ciangin a masa a, khialhna hanga biakna mah bangin amah in mite’ biakna pia-in, mite’ ading ahi khialhna hanga biakna keel la-in go a, khialhna hanga biakna dingin pia hi.
  </para>
  <para style="p">
    <verse number="16" style="v"/>Amah in meihal biakna paipihin ngeina kip omsa bangin pia hi.
  </para>
  <para style="p">
    <verse number="17" style="v"/>Amah in zingsang meihal biakna banah an tawh biakna paipihin, tua sung panin a khut dim la-in, biakna tau tungah hal hi.
  </para>
  <para style="p">
    <verse number="18" style="v"/>Moses’ thupiak bangin amah in mite adingin thunuam-a biakna bawngtal leh tuutal zong go hi; Aaron’ tapate in ama kiangah a sisan paipih uh a, amah in biakna tau tung kimkotah theh a,
  </para>
  <para style="p">
    <verse number="19" style="v"/>bawngtal leh tuutal thau, leh a mei thau, leh a gilpi tuam, leh a kalte, leh a sintuamte
  </para>
  <para style="p">
    <verse number="20" style="v"/>leh a thau, amaute in a iikte tungah koihin, amah in biakna tau tungah a thau hal-in,
  </para>
  <para style="p">
    <verse number="21" style="v"/>ahih hangin Aaron in a iikte leh a taklam pheite Topa’ mai-ah veii-a biakna in veii hi.
  </para>
  <para style="p">
    <verse number="22" style="v"/>Tua ciangin Aaron in mite’ lamah a khutte lamto-in amaute thupha pia hi; tua ciangin khialhna hanga biakna leh meihal biakna leh thunuam-a biakna a piakna panin amah hong pai suk hi.
  </para>
  <para style="p">
    <verse number="23" style="v"/>Moses leh Aaron kikhopna buk sungah pai uh hi; amaute hong paikhiat ciangun amaute in mite thupha pia-in, mi khempeuh tungah Topa’ minthan’na kilang hi.
  </para>
  <para style="p">
    <verse number="24" style="v"/>Topa mai panin mei hong piang khia-a meihal biakna leh biakna tau tunga om sathau kang hi; mi khempeuh in a muh uh ciangin, amaute awng uh a, lei maingatin puksuk uh hi.
  </para>
  <chapter number="10" style="c"/>
  <para style="p">
    <verse number="1" style="v"/>Tu-in Aaron’ tapate Nadab leh Abihu in amau’ paknamtui beel tuak la-in, tua sungah mei koih uh a, a tungah paknamtui koihin, amah in amaute’ tungah tua banga thu a piak ngei loh a siangtho mei Topa’ mai-ah pia uh hi.
  </para>
  <para style="p">
    <verse number="2" style="v"/>Topa’ omna mun panin mei hong pai khia-in amaute kang a, Topa mai-ah a si uh hi.
  </para>
  <para style="p">
    <verse number="3" style="v"/>Tua ciangin Moses in Aaron’ kiangah, “Topa in ‘Ka kiang nai-a a omte kiangah keimah a siangthoin ka kilak ding a, mite khempeuh mai-ah keimah hong kiminthangsak ding hi,’ a ci hi,” ci-in a gen hi. Aaron pau loin om hi.
  </para>
  <para style="p">
    <verse number="4" style="v"/>Moses in Aaron’ pa’ sanggampa Uzziel tapate Mishael leh Elzafan sam a, amaute kiangah, “Hong pai un la, biakinn mai panin giahphual pua lamah na sanggamte uh puakhia un,” a ci hi.
  </para>
  <para style="p">
    <verse number="5" style="v"/>Tua ahih ciangin amaute in hong nai-in, Moses’ cihsa bangin giahphual pua lamah amau’ puantungsilh mah uh tawh amaute puakhia uh hi.
  </para>
  <para style="p">
    <verse number="6" style="v"/>Moses in Aaron leh a tapate Eleazar leh Ithamar kiangah, “Na lu uh a, na sam uh phiahsak kei un la, na puante uh balkeek kei un, na hih uh leh note si-in, mihonte khempeuh tungah Topa’ hehna hong tung ding hi; ahih hangin na sanggamte uh, Israel innkuan buppi pen, Topa’ tawhkuangsa mei katna hangin thuum thei ding uh hi.
  </para>
  <para style="p">
    <verse number="7" style="v"/>Kikhopna buk kong panin a pua lamah paikhia kei un, na pai uh leh na si ding uh hi; bang hang hiam cih leh Topa’ nilh sathau note tungah om hi,” a ci hi. Moses’ gen bangin amaute gamta uh hi.
  </para>
  <para style="p">
    <verse number="8" style="v"/>Topa in Aaron kiangah,
  </para>
  <para style="p">
    <verse number="9" style="v"/>“Nang hita leh na tapate hita leh kikhopna bukah na pai uh ciangin leenggahzu hita leh kham theih zu hita leh dawn kei un, na dawn uh leh na si ding uh hi; tua in na suan na khakte tungah khang tawntungin ngeina kip khat hi ding hi.
  </para>
  <para style="p">
    <verse number="10" style="v"/>Note in a siangtho leh a mawkmawk, leh a nin leh a siang a khen ding na hi uh hi;
  </para>
  <para style="p">
    <verse number="11" style="v"/>Topa in Moses’ tung tawnin amaute tunga a gensa thukhamte khempeuh note in Israel mite a hilh ding na hi uh hi,” a ci hi.
  </para>
  <para style="p">
    <verse number="12" style="v"/>Moses in Aaron leh a om lai a tapate Eleazar leh Ithamar kiangah, “Topa tungah meihal biakna sung panin a val lai ahi an tawh biakna la un la, tua in a siangthopen ahih manin silngo sawhlohin biakna tau gei-ah ne un;
  </para>
  <para style="p">
    <verse number="13" style="v"/>tua in Topa tungah meihal biaknate lak panin nang leh na tapate’ kaih ding ahih manin a siangtho mun khatah na ne ding uh hi; tua bang ding mahin kei tungah thu hong kipia hi.
  </para>
  <para style="p">
    <verse number="14" style="v"/>Ahih hangin a kiveii a iik leh a kipia a pheite pen nang leh na tapate leh na tanute in a siangtho mun khatpeuhah na ne ding uh hi; bang hang hiam cih leh tuate pen Israel mite in thunuam-a a biakpiakna panun nang leh na tapate’ kaih dinga hong kipia ahi hi.
  </para>
  <para style="p">
    <verse number="15" style="v"/>Topa in a thupiaksa bangin kipia a phei leh a kiveii a iikte ahih leh Topa’ mai-ah veii-a biakna-in veii dingin amaute in meihal biakna sathau tawh hong paipih ding uh a, tua in nang leh na tapate in a tawntungin na kaih ding uh ahi hi,” a ci hi.
  </para>
  <para style="p">
    <verse number="16" style="v"/>Tu-in Moses in khialhna hanga biakna keel tawh kisai lim takin kan a, en un, na kihal mawk hi. Aaron’ tapate a om lai Eleazar leh Ithamar tungah amah heh a,
  </para>
  <para style="p">
    <verse number="17" style="v"/>“Note in mihonte’ adingin Topa mai-ah kilemna bawlin, amau’ mawhna a pua dingin note tungah hong kipiasa a siangtho sa pen khialhna hang a biakna hi napi, bang hangin biakinn ah ne lo na hi uh hiam?
  </para>
  <para style="p">
    <verse number="18" style="v"/>En un, biakinn sungah a sisan kipaipih lo hi. Ka thupiaksa bangin note in biakinn sungah na nek ding uh a kilawm ahi hi,” a ci hi.
  </para>
  <para style="p">
    <verse number="19" style="v"/>Aaron in Moses kiangah, “En in, tu ni-in amaute in Topa mai-ah amau’ khialhna hanga biakna leh amau’ meihal biakna pia khin zo uh hi; tua bang hi napi hih bang nate kei tungah hong tung veve hi. Khialhna hanga biakna tu ni-in a ne hi leng, Topa’ muhna ah san’ huai ding ka hi hiam?” a ci hi.
  </para>
  <para style="p">
    <verse number="20" style="v"/>Moses in tua thu a zak ciangin a lungkim hi.
  </para>
  <chapter number="11" style="c"/>
  <para style="p">
    <verse number="1" style="v"/>Topa in Moses leh Aaron’ tungah,
  </para>
  <para style="p">
    <verse number="2" style="v"/>“Israel mite kiangah hih bangin gen un: Hihte in leitunga om ganhing khempeuh lak panin na nek theih ding uh a nungta ganhing ahi hi.
  </para>
  <para style="p">
    <verse number="3" style="v"/>Ganhingte lak panin a khecin a ka, eknel a hai peuhmah na ne thei ding uh hi.
  </para>
  <para style="p">
    <verse number="4" style="v"/>Ahi zongin eknel haite lak pan hita leh khecin kate lak pan hita leh, note in hihte na ne kei ding uh hi; Kalaoh in eknel a hai hangin a khecin ka lo ahih ciangin note’ adingin a nin ahi hi.
  </para>
  <para style="p">
    <verse number="5" style="v"/>Sakikh ganhing in eknel a hai hangin a khecin ka lo ahih ciangin note’ adingin a nin ahi hi.
  </para>
  <para style="p">
    <verse number="6" style="v"/>Bilpi in eknel a hai hangin a khecin ka lo ahih ciangin note’ adingin a nin ahi hi.
  </para>
  <para style="p">
    <verse number="7" style="v"/>Vok pen a khecin a kat hangin eknel hai lo ahih ciangin note’ adingin a nin ahi hi.
  </para>
  <para style="p">
    <verse number="8" style="v"/>Note in tuate’ sa na ne kei ding uh a, a site zong na lawng kei ding uh hi; tuate in note’ adingin a nin ahi hi.
  </para>
  <para style="p">
    <verse number="9" style="v"/>“Tua sunga omte sung panin hihte khempeuh na ne thei ding uh hi. Tuipi sung hita leh gun sung hita leh tui sungah a om phe leh lip a neite peuhmah na ne thei ding uh hi.
  </para>
  <para style="p">
    <verse number="10" style="v"/>Ahih hangin tuipi sung, gun sunga om phe leh lip a nei lo, tui sunga a hontat ganhingte leh tui sunga a nungta ganhingte pen note adingin a kihhuai ahi hi.
  </para>
  <para style="p">
    <verse number="11" style="v"/>Tuate pen note adingin a kihhuai hi ding hi; note in tuate’ sa na ne kei ding uh a, a sisate zong na kih ding uh ahi hi.
  </para>
  <para style="p">
    <verse number="12" style="v"/>Tui sunga a omte sung panin phe leh lip a nei lo peuhmah note adingin a kihhuai ahi hi.
  </para>
  <para style="p">
    <verse number="13" style="v"/>“Vasate lak panin note in na kih ding uh, a kine lo ding, a kihhuaite in: muvanlai, mupi, luimu,
  </para>
  <para style="p">
    <verse number="14" style="v"/>mu-meika, musan nam khempeuh,
  </para>
  <para style="p">
    <verse number="15" style="v"/>va-ak nam khempeuh,
  </para>
  <para style="p">
    <verse number="16" style="v"/>kalaoh-vasa, pengpelep, vatawt, musi nam khempeuh,
  </para>
  <para style="p">
    <verse number="17" style="v"/>keising tuimu, gun vakang,
  </para>
  <para style="p">
    <verse number="18" style="v"/>gam vatawt, tui vatawt, musane,
  </para>
  <para style="p">
    <verse number="19" style="v"/>gun vapi, gun vazonei nam khempeuh, huihtun leh bak ahi hi.
  </para>
  <para style="p">
    <verse number="20" style="v"/>“Khe li tawh a pai, kha a nei ganhing khempeuhte note’ adingin a kihhuai ahi hi.
  </para>
  <para style="p">
    <verse number="21" style="v"/>Ahi zongin khe li tawh a pai kha a nei ganhingte khempeuh lak panin leitungah a tuan nadingun a khepek uh tawh kizom ngaltak tawn a neite na ne thei ding uh hi.
  </para>
  <para style="p">
    <verse number="22" style="v"/>Tuate lak panin na nek theih dingte un: kauphe kitom nam khempeuh, kauphe zol nam khempeuh, khuangbai nam khempeuh, leh kauphe kisau nam khempeuh ahi hi.
  </para>
  <para style="p">
    <verse number="23" style="v"/>Ahih hangin khe li nei-in kha a nei ganhing dangte khempeuh note’ adingin a kihhuai ahi hi.
  </para>
  <para style="p">
    <verse number="24" style="v"/>“Hite tawh note a nin na suak ding uh hi; a sisa a lawng peuhmahte nitak mateng a nin hi ding a,
  </para>
  <para style="p">
    <verse number="25" style="v"/>a sisa themkhat a pua peuhmah in a puan sawpin, nitak mateng a nin hi ding hi.
  </para>
  <para style="p">
    <verse number="26" style="v"/>A khecin a ka ahih hangin eknel a hai lo ganhing peuhmah note adingin a nin ahi hi; tuate a lawng peuhmah a nin hi ding hi.
  </para>
  <para style="p">
    <verse number="27" style="v"/>Khe li tawh a pai ganhingte khempeuh lak panin amau’ khebom tawh a paite khempeuh note adingin a nin ahi hi; tuate a sisa a lawng peuhmahte nitak mateng a nin hi ding a,
  </para>
  <para style="p">
    <verse number="28" style="v"/>a sisa a puapa in a puan sawpin, nitak mateng a nin hi ding hi; tuate note’ adingin a nin ahi hi.
  </para>
  <para style="p">
    <verse number="29" style="v"/>“Leitunga a vak a pai thei ganhingte lak panin note’ adingin a ninte in: savokphual, zusa, innhikpi nam khempeuh,
  </para>
  <para style="p">
    <verse number="30" style="v"/>tawlbawkpi, tang, tangteuh, sehnel gam tangteuh leh thankik ahi hi.
  </para>
  <para style="p">
    <verse number="31" style="v"/>A hon tat ganhing khempeuhte’ lak panin hihte in note’ adingin a nin ahi hi; tuate a sih ciangin a lawng peuhmah a nitak mateng a nin hi ding hi.
  </para>
  <para style="p">
    <verse number="32" style="v"/>Tuate a sisa khatpeuh peuh a tukna nate, sing nazat, puan, savun ippi leh na khatpeuh peuh a, kizang beel khatpeuh peuh hita leh a nin hi ding hi; tua na pen tui sungah kidiah ding a, a nitak mateng a nin hi ding hi; tua khit ciangin siang ding hi.
  </para>
  <para style="p">
    <verse number="33" style="v"/>Tuate khatpeuh peuh leibeel khatpeuh peuh sungah a kiat leh, tua sunga om khempeuh a nin hi ding a, note in tua beel na sukham ding uh hi.
  </para>
  <para style="p">
    <verse number="34" style="v"/>Tua lei beel sungah a om a kine thei ding an tungah tua bang tui a tuk leh a nin hi ding hi; tua bang beel sunga om dawn theih ding peuhmah a nin hi ding hi.
  </para>
  <para style="p">
    <verse number="35" style="v"/>Tuate a sisa themkhat a tukna peuhmah a nin hi ding hi; meibung hita leh belpei hita leh kisuzan ding hi; tuate a nin ahi hi; note’ adingin a nin hi ding hi.
  </para>
  <para style="p">
    <verse number="36" style="v"/>Ahi zongin tuinak leh tuibeem ahih leh siang ding hi; ahih hangin a sisate a lawng peuhmah nin ding hi.
  </para>
  <para style="p">
    <verse number="37" style="v"/>Tuate a sisa themkhat a kivawh ding khaici tungah a tuk leh, tua khaici a siang hi;
  </para>
  <para style="p">
    <verse number="38" style="v"/>ahih hangin khaici tui kidiah a, tuate a sisa themkhat tua khaici tungah a tuk leh note’ adingin tua khaici a nin ahi hi.
  </para>
  <para style="p">
    <verse number="39" style="v"/>“Note’ nek theih ding ganhing khatpeuh peuh a sih leh, a sisa a lawngpa pen nitak mateng a nin hi ding a,
  </para>
  <para style="p">
    <verse number="40" style="v"/>a sisa a ne pa in ama puante sawpin nitak mateng a nin hi ding hi; a sisa a puapa in zong ama puante sawpin nitak mateng a nin hi ding hi.
  </para>
  <para style="p">
    <verse number="41" style="v"/>“Leitungah a hontat ganhing peuhmah a kihhuai ahi hi; tuate kine lo ding hi.
  </para>
  <para style="p">
    <verse number="42" style="v"/>A awmtal peuhmah leh khe li-a a pai peuhmah, ahih kei leh khe tampi a nei, leitungah a pai a hontat ganhing khempeuh, note in na ne kei ding uh hi; bang hang hiam cih leh tuate in a kihhuai ahi hi.
  </para>
  <para style="p">
    <verse number="43" style="v"/>A hontat ganhing khatpeuh peuh tawh nomau mah a kihhuai-in na kibawl tawm kei ding uh hi; tuate tawh nomau na kinin tawmsak kei ding uh hi; na kinit tawmsak uh leh a nin na suak ding uh hi.
  </para>
  <para style="p">
    <verse number="44" style="v"/>Bang hang hiam cih leh keimah in Topa na Pasian uh ka hi hi; tua ahih ciangin note ki-ap un la, kei siangtho ka hih manin note zong siangtho un. Leitunga bokvak a, a hontat ganhing khatpeuh peuh tawh note na kinin tawmsak kei ding uh hi.
  </para>
  <para style="p">
    <verse number="45" style="v"/>Bang hang hiam cih leh note’ Pasian a hi dingin Izipt gam panin note hong paikhiatpihpa in keimah Topa ka hi hi; tua ahih ciangin kei siangtho ka hih manin note na siangtho ding uh hi,” a ci hi.
  </para>
  <para style="p">
    <verse number="46" style="v"/>-
  </para>
  <para style="p">
    <verse number="47" style="v"/>Hih in a nin leh a siang a nungta ganhing nek theih ding leh a nungta ganhing nek theih loh ding khen nadingin ganhing leh vasa, tui sunga a pai a nungta ganhing khempeuh leh leitungah a hontat ganhing khempeuh tawh kisai-in ngeina ahi hi.
  </para>
  <chapter number="12" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Nupi khat gai-in ta pasal a neih leh ni sagih sung tua nu nin ding hi; a nin neih huna mah bangin amah a nin ding hi.
  </para>
  <para style="p">
    <verse number="3" style="v"/>A ni giat ni-in a naungek vun dawn ki-at ding hi.
  </para>
  <para style="p">
    <verse number="4" style="v"/>Tua ciangin nupi in ama sisan sian’sak ding a kipsakna hangin ni sawmthum leh nithum sung om lai ding hi; amah in a kisian’suahna ni a cin’ mateng a siangtho na khatpeuh peuh lawng loin, biakinn sungah zong tum lo ding hi.
  </para>
  <para style="p">
    <verse number="5" style="v"/>Ahih hangin amah in ta numei a neih leh, ama nin neih huna mah bangin nipi kal nih sung a nin hi ding hi; ama sisan sian’sak ding a kipsakna hangin ni sawmguk leh ni guk sung om lai ding hi.
  </para>
  <para style="p">
    <verse number="6" style="v"/>“Amah a kisian’ suahna hun a cin’ ciangin, tapa’ ading hita leh tanu’ ading hita leh, tua nu in kikhopna buk konga siampipa kiangah meihal biak nadingin kum khat a pha tuuno khat, leh khialhna hanga biak nadingin kawl vakhuno khat ahi a, vakhu khat ahi zongin pia ding a,
  </para>
  <para style="p">
    <verse number="7" style="v"/>siampipa in Topa mai-ah pia in, ama adingin kilemna bawlsak ding hi; tua ciangin ama si luan’na panin tua nu a siang hi ding hi. Hih in ta pasal hita leh ta numei hita leh a nei nu’ adingin ngeina ahi hi.
  </para>
  <para style="p">
    <verse number="8" style="v"/>Tua nu in tuuno a piak zawh kei leh vakhu nih ahi a, kawl vakhu no nih ahi zongin paipih ding a, khat in meihal biak nading hi a, adang khat pen khialhna hanga biak nading ahi hi; siampipa in ama adingin kilemna bawlsak ding a, tua nu siang ding hi,” a ci hi.
  </para>
  <chapter number="13" style="c"/>
  <para style="p">
    <verse number="1" style="v"/>Topa in Moses leh Aaron kiangah,
  </para>
  <para style="p">
    <verse number="2" style="v"/>“Mi khat in ama pumpi vun tungah a bawk ahi a, a meima ahi a, a mel tuampian ahi zongin a neih a, tua pen ama pumpi vun tungah phak natna a suah leh, tuapa pen siampi Aaron kiang ahi a, ama tapate siampi khatpeuh peuh kiangah ahi zongin kipaipih ding a,
  </para>
  <para style="p">
    <verse number="3" style="v"/>siampipa in ama pumpi vun tunga natna mun vel ding hi; a natna munah a om a multe kaang-in ama vun sangin a natna thuk tumzaw-in a kimuh leh, tua in phak natna ahi hi; siampipa in a vel khit ciangin amah a nin hi, ci-in gen ding hi.
  </para>
  <para style="p">
    <verse number="4" style="v"/>Ahih hangin ama pumpi vun sungah a natna mun kaang napi-in, a vun sangin a thuk lozaw bangin omin, tua sungah a multe kaang loin a om leh, siampipa in ni sagih sung cinapa khumcip ding hi;
  </para>
  <para style="p">
    <verse number="5" style="v"/>siampipa in a ni sagih ni-in amah vel ding a, a natna noptuamin a natna in a vun sung lawh lo hi ci-in a muh leh, siampipa in ni sagih sung mah khumcip lai ding hi;
  </para>
  <para style="p">
    <verse number="6" style="v"/>siampipa in a ni sagih ni-in amah vel kik dinga, a natna mun mual-in a vun sung a lawh kei leh, siang hi, ci-in siampipa in gen ding hi; tua pen a meima mawkmawk lel ahi hi; amah in a puante sawpin a siang hi ding hi.
  </para>
  <para style="p">
    <verse number="7" style="v"/>Ahih hangin amah a sian’ nadingin siampipa kiangah a kilah khit ciangin a meima in a vun sung a lawh leh siampipa mai-ah kilak kik ding hi;
  </para>
  <para style="p">
    <verse number="8" style="v"/>siampipa in vel ding a, a meima in a vun sung a lawh leh siampipa in amah in nin hi, ci-in gen ding hi; tua in phak natna ahi hi.
  </para>
  <para style="p">
    <verse number="9" style="v"/>“Mi khat in meima a neih ciangin siampipa kiangah kipaipih ding hi;
  </para>
  <para style="p">
    <verse number="10" style="v"/>siampipa in vel ding a, a vun sungah a bawk kaang omin tua in a multe kangsakin a bawk sungah ma thak a om leh,
  </para>
  <para style="p">
    <verse number="11" style="v"/>tua in ama pumpi vun sungah a om luisa phak natna hi a, siampipa in amah a nin hi, ci-in gen ding hi; amah a nin ahih manin khumcip lo ding hi.
  </para>
  <para style="p">
    <verse number="12" style="v"/>Siampipa’ muh theihna ciangah tua natna in a vun phukhamin tua natna in a veipa’ vun khempeuh a lutang panin a khe dongin a lawh khit leh,
  </para>
  <para style="p">
    <verse number="13" style="v"/>siampipa in vel ding a, a natna in ama pumpi khempeuh a lawh khit leh siampipa in tua natna tawh kisai-in amah siang hi, ci-in gen ding hi; a pumpi-in kaang khin hi, amah siang hi.
  </para>
  <para style="p">
    <verse number="14" style="v"/>Ahih hangin ama tungah ma thak a kilat ciangin amah a nin hi ding hi,
  </para>
  <para style="p">
    <verse number="15" style="v"/>Siampipa in a ma thak velin, amah a nin hi, ci-in gen ding hi; bang hang hiam cih leh a ma thak in phak natna ahih manin a nin ahi hi.
  </para>
  <para style="p">
    <verse number="16" style="v"/>Ahih hangin a ma thak pen kikhel kikin a kaang a suah leh, siampipa kiangah pai ding a,
  </para>
  <para style="p">
    <verse number="17" style="v"/>siampipa in amah velin a natna pen a kaang a suah leh, siampipa in natna veipa a siang hi, ci-in gen ding hi; amah a siang ahi hi.
  </para>
  <para style="p">
    <verse number="18" style="v"/>“Mi khatpeuh’ pumpi vun sungah a damsa meimatum khat om a,
  </para>
  <para style="p">
    <verse number="19" style="v"/>a meimatum munah a bawk kaang ahi a, a sankang mun ahi zongin a om leh, siampipa kiangah kilak ding hi;
  </para>
  <para style="p">
    <verse number="20" style="v"/>siampipa in vel ding a, tua pen a vun sangin thuk zaw-in a multe a kang a suah leh, siampipa in amah a nin hi, ci-in gen ding hi; tua in phak natna hi a, meimatum sung tawnin hong phukhia ahi hi.
  </para>
  <para style="p">
    <verse number="21" style="v"/>Ahih hangin siampipa in velin, tua tunga a multe kaang loin a vun sangin a thuk zawk kei a, mual-in a om leh, siampipa in ni sagih sung khumcip ding hi;
  </para>
  <para style="p">
    <verse number="22" style="v"/>tua in a vun sung a lawh leh siampipa in amah a nin hi, ci-in gen ding hi; tua in phak natna ahi hi.
  </para>
  <para style="p">
    <verse number="23" style="v"/>Ahih hangin a natna mun pen mun khat bekah omin a kilawh kei leh meimatum pawn ahi hi; siampipa in amah a siang hi, ci-in gen ding hi.
  </para>
  <para style="p">
    <verse number="24" style="v"/>“Tua ahih kei leh, pumpi in a vun tungah meikangma khat nei-in tua meikangma a thak mun pen a sankang ahi a, a kaang ahi zongin hong suah leh,
  </para>
  <para style="p">
    <verse number="25" style="v"/>siampipa in vel ding hi; tua mun-a om a multe kang-in a vun sangin a natna a thuk zawk leh, tua in phak natna ahi hi; tua pen meikangma tawnin hong phukhia hi a, siampipa in amah in nin hi, ci-in gen ding hi; tua in phak natna ahi hi.
  </para>
  <para style="p">
    <verse number="26" style="v"/>Ahih hangin siampipa in velin, tua mun a multe kaang loin a vun sangin a thuk zawk kei a, mual-in a om leh, siampipa in ni sagih sung khumcip ding hi;
  </para>
  <para style="p">
    <verse number="27" style="v"/>siampipa in a ni sagih ni-in amah vel ding hi; tua in a vun sung a lawh leh siampipa in amah a nin hi, ci-in gen ding hi; tua in phak natna ahi hi.
  </para>
  <para style="p">
    <verse number="28" style="v"/>Ahih hangin a natna mun pen mun khat bekah omin a vun sung lawh loin mual-in a om leh, tua in meikangma pan-a bawk hi a, siampipa in amah siang hi, ci-in gen ding hi; bang hang hiam cih leh tua in meikangma pawn ahi hi.
  </para>
  <para style="p">
    <verse number="29" style="v"/>“Pasal ahi a, numei ahi zongin a lutang tung ahih kei leh a kha-ah natna khatpeuh a neih ciangin,
  </para>
  <para style="p">
    <verse number="30" style="v"/>siampipa in tua natna vel ding hi; tua natna pen a vun sangin thukzaw-in a kimuh a, a sunga a multe eng-in a mal a neu leh, siampipa in amah a nin hi, ci-in gen ding hi; tua in cithak ahi, lu-phak ahih kei leh kha-phak natna ahi hi.
  </para>
  <para style="p">
    <verse number="31" style="v"/>Siampipa in cithak natna velin, a vun sangin thukzaw lo bangin kimu in tua sungah mul vom a om kei leh, siampipa in ni sagih sung cithak natna tawh tuapa khumcip ding a,
  </para>
  <para style="p">
    <verse number="32" style="v"/>a ni sagih ni-in siampipa in a natna vel ding hi; a cithak kilawh loin, a sungah mul eng om loin, a cithak pen a vun sangin thuk zaw-in a kimuh leh,
  </para>
  <para style="p">
    <verse number="33" style="v"/>tua ciangin amah leh amah a mul kikiat dinga, ahih hangin a cithak san kiat lo ding hi; siampipa in adang ni sagih sung mah cithak natna tawh tuapa khum ding hi;
  </para>
  <para style="p">
    <verse number="34" style="v"/>a ni sagih ni-in siampipa in a cithak vel ding a, a cithak in a vun sung lawh loin, a vun sangin a thukzaw loin a kimuh leh, siampipa in amah a siang hi, ci-in gen ding hi; amah in ama puante sawp ding a, a siang hi ding hi.
  </para>
  <para style="p">
    <verse number="35" style="v"/>Ahih hangin amah a kisian’sak khit ciangin a cithak in a vun sung a lawh leh,
  </para>
  <para style="p">
    <verse number="36" style="v"/>siampipa in vel ding a, a cithak in a vun sung a lawh leh, siampipa in mul eng a zon’ ding kisam lo hi; amah a nin ahi hi.
  </para>
  <para style="p">
    <verse number="37" style="v"/>Ahih hangin ama mai-ah, cithak noptuam zo hi, ci-in mu a, a sungah mul vom po-in, a cithak a dam leh, amah a siang ahi hi; siampipa in amah a siang hi, ci-in gen ding hi.
  </para>
  <para style="p">
    <verse number="38" style="v"/>“Pasal ahi a, numei ahi zongin a pumpi vun tungah a mel tuampian a kang mun a neih leh,
  </para>
  <para style="p">
    <verse number="39" style="v"/>siampipa in vel ding a, a pumpi vun tunga om a tuampian munte pen a kang milmial ahih leh, tua in vun a phukhia meima ahi hi; amah a siang hi.
  </para>
  <para style="p">
    <verse number="40" style="v"/>“Mi khat a sam pulh a, a lu a tol hangin amah a siang ahi hi.
  </para>
  <para style="p">
    <verse number="41" style="v"/>Mi khat a sam a taltang leh a paang panin a pulh leh, amah a tal kolh hi a, ahih hangin amah a siang ahi hi.
  </para>
  <para style="p">
    <verse number="42" style="v"/>Ahih hangin a lu tol tung hita leh a tal kolh tung hita leh, tua tungah a sankang natna a om leh, tua in a lu tol tung ahih kei leh a tal kolh tunga a suakkhia phak natna ahi hi.
  </para>
  <para style="p">
    <verse number="43" style="v"/>Tua ciangin siampipa in amah vel ding a, a bawk natna pen a lu tol tung hita leh a tal kolh tung hita leh, tua tungah pumpi vun tunga phak om tawh kibangin a sankang ahih leh,
  </para>
  <para style="p">
    <verse number="44" style="v"/>amah in miphak hi a, a nin ahi hi; siampipa in amah a nin hi, ci-in a gen kul hi; a lu tangah ama natna om ahi hi.
  </para>
  <para style="p">
    <verse number="45" style="v"/>“Tua natna a nei miphakpa in puan keekte silhin a sam phiahsak ding a, amah in a muk humin, ‘Nin, nin,’ ci-in kiko ding hi.
  </para>
  <para style="p">
    <verse number="46" style="v"/>Amah in a natna a neih lai teng a nin hi ding hi; amah a nin ahi hi; giahphual pua lam mun khatah amah guak teeng ding hi.
  </para>
  <para style="p">
    <verse number="47" style="v"/>“Samul puan hita leh saiha dial puan hita leh, puan tungah phak natna a om ciang,
  </para>
  <para style="p">
    <verse number="48" style="v"/>tua saiha dial puan, samul puante, a tung leh a pheite tung hita leh, savun leh savun tawh a kibawl na khatpeuh peuh tungah a om ciangin,
  </para>
  <para style="p">
    <verse number="49" style="v"/>tua natna in a hing meel-in ahi a, a san meel-in ahi zongin puan tungah a kilat ciang, puan a tung a phei tung hita leh savun leh savun tawh a kibawl na khatpeuh peuh tungah a om ciangin tua in phak natna hi a, siampipa kiangah kilak ding hi.
  </para>
  <para style="p">
    <verse number="50" style="v"/>Siampipa in a natna vel ding a, tua natna a ban’na na pen ni sagih sung koihcip ding hi;
  </para>
  <para style="p">
    <verse number="51" style="v"/>tua ciangin amah in a ni sagih ni-in a natna vel ding hi. A natna pen puan tungah kizelhin puan a tung a phei-ah hita leh, savun leh savun a kizatna na khatpeuh peuh tungah a om leh, tua natna in a lauhuai phak natna ahi hi; tua in a nin ahi hi.
  </para>
  <para style="p">
    <verse number="52" style="v"/>Amah in a puan hal ding hi; tua natna pen puan a tung a phei-ah hita leh, samul puan saiha dial puan hita leh savun tawh a kibawl na khatpeuh peuh tungah a om leh hal ding hi; bang hang hiam cih leh tua in a lauhuai phak natna ahi hi; tua pen mei sungah kihal ding hi.
  </para>
  <para style="p">
    <verse number="53" style="v"/>“Siampipa in velin, a natna pen puan tung, a tung a phei-ah hita leh savun tawh a kibawl na khatpeuh peuh tungah a kizelh kei leh,
  </para>
  <para style="p">
    <verse number="54" style="v"/>tua ciangin siampipa in tua natna a ban’na na pen amaute in a sawp nading uh thupia ding a, amah in adang ni sagih sung mah tua na koihcip ding hi;
  </para>
  <para style="p">
    <verse number="55" style="v"/>siampipa in tua natna a ban’na na pen a kisawp khit ciangin vel ding hi. Tua natna a ban’na mun a meel a kikhel kei leh, a natna a kizelh loh hangin tua in a nin ahi hi; tua natna pen a sung lamah ahi a, a pua lamah ahi zongin a ban’ leh mei sungah tua puan na hal ding hi.
  </para>
  <para style="p">
    <verse number="56" style="v"/>“Ahih hangin siampipa in vel a, a kisawp khit ciangin a natna a mualh leh, amah in a puan tung pan hita leh a savun tung pan hita leh a puan a tung a phei tung pan hita leh natna a ban’na mun balkhia ding hi;
  </para>
  <para style="p">
    <verse number="57" style="v"/>tua ciangin a puan tung hita leh puan a tung a phei tungah hita leh savun tawh a kibawl na khatpeuh peuh tungah a kilat kik leh, tua in a kizelh ahi hi; natna a ban’na na pen mei tawh na hal ding hi.
  </para>
  <para style="p">
    <verse number="58" style="v"/>Ahih hangin a puan hita leh puan a tung a phei hita leh savun tawh a kibawl na khatpeuh peuh a kisawp khit ciangin tua natna a paikhiatna na pen, a nih veina kisawp kikin, a siang hi ding hi,” a ci hi.
  </para>
  <para style="p">
    <verse number="59" style="v"/>Hih in samul puan hita leh saiha dial puan hita leh puan a tung hita leh a phei hita leh, savun tawh a kibawl na khempeuh tungah a om phak natna tawh kisai-in siang hiam nin hiam ci-in khen nading ngeina ahi hi.
  </para>
  <chapter number="14" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Hih in, amah a kisian’sak ni-in mi phakpa’ zuih ding ngeina hi ding hi. Siampipa kiangah amah kipaipih ding hi;
  </para>
  <para style="p">
    <verse number="3" style="v"/>giahphual pua lamah siampipa pai khia-in vel ding hi. Tua ciangin a phak natna pen a phakpa tung pan a dam leh,
  </para>
  <para style="p">
    <verse number="4" style="v"/>a kisiangsak ding mipa’ adingin a hing vasa siang nih leh taamtaak sing leh a ausan puan leh puknah a la dingin siampipa in amaute sawl ding hi;
  </para>
  <para style="p">
    <verse number="5" style="v"/>amaute in tuiluang tungah leibeel khat sungah a vasa khat a gawh nading uh siampipa in thu pia ding hi.
  </para>
  <para style="p">
    <verse number="6" style="v"/>Amah in a hing lai vasa pen taamtaak sing leh a ausan puan leh puknah tawh la khawmin, tuate leh a hing lai vasa pen tui luang tunga kithat vasa’ si sungah diah ding hi;
  </para>
  <para style="p">
    <verse number="7" style="v"/>amah in phak natna panin a kisiangsak dingpa tungah sagih vei theh ding hi; tua ciangin amah siang hi, ci-in gen ding a, a hing vasa pen gam lakah khah ding hi.
  </para>
  <para style="p">
    <verse number="8" style="v"/>A kisiangsak ding mipa in a puante sawpin, a mul khempeuh met khia-in, tui sungah amahmah kisilin, amah in a siang hi ding hi; tua khit ciangin amah giahphual ah hong ciah ding a, ahih hangin ama puanbuk pua lamah ni sagih sung om ding hi.
  </para>
  <para style="p">
    <verse number="9" style="v"/>A ni sagih ni-in amah in a sam khempeuh met ding hi; a khamul leh a mitkhu mul, a mul khempeuh met khia ding hi. Tua ciangin amah in a puante sawpin, tui sungah a pumpi silin, amah a siang hi ding hi.
  </para>
  <para style="p">
    <verse number="10" style="v"/>“A ni giat ni-in amah in a sitbang lo tuuno apa nih, leh a sitbang lo kum khat a pha tuuno anu khat, leh an tawh biakna ahi sathau tawh a kibawl annel seu sehsawm suah sehthum leh sathau biingta khat la ding hi.
  </para>
  <para style="p">
    <verse number="11" style="v"/>Amah a siangsak siampipa in a kisiangsak ding mipa leh hih nate kikhopna buk kong-a Topa mai-ah koih ding hi.
  </para>
  <para style="p">
    <verse number="12" style="v"/>Siampipa in tuuno apa khat la-in sathau biingta khat tawh mawhna hanga biakna-in pia-in veii-a biakna-in Topa mai-ah tuate veii ding hi;
  </para>
  <para style="p">
    <verse number="13" style="v"/>amaute in siangtho mun sunga khialhna hanga biakna leh meihal biakna a gawhna mun uhah amah in tuuno go ding hi; bang hang hiam cih leh mawhna hanga biakna pen khialhna hanga biakna mah bangin siampipa’ aa ahi hi; tua in a siangthopen ahi hi.
  </para>
  <para style="p">
    <verse number="14" style="v"/>Siampipa in mawhna hanga biakna si tawmkhat la-in amah in tua si pen a kisiangthosak ding mipa’ taklam bil teep, a taklam khutpi, leh a taklam khepi nuh ding hi.
  </para>
  <para style="p">
    <verse number="15" style="v"/>Tua ciangin siampipa in sathau biingta panin kimkhat la-in amahmah’ veilam khut sungah sungin,
  </para>
  <para style="p">
    <verse number="16" style="v"/>a veilam khut sunga om sathau sungah a taklam khutme diahin, a khutme tawh a sathau kimkhatte Topa mai-ah sagih vei theh ding hi.
  </para>
  <para style="p">
    <verse number="17" style="v"/>Ama khut sungah a om lai sathau kimkhatte pen siampipa in a kisiangthosak ding mipa’ taklam bil teep, a taklam khutpi, leh a taklam khepi nuhin, mawhna hanga biakna si tungah koih ding hi;
  </para>
  <para style="p">
    <verse number="18" style="v"/>siampipa in a khut sunga sathau om lai teng a kisiangthosak ding mipa’ lu nilh ding hi. Tua ciangin siampipa in ama adingin Topa mai-ah kilemna bawlsak ding hi.
  </para>
  <para style="p">
    <verse number="19" style="v"/>Ama nitna panin a kisiangthosak ding mipa adingin kilemna bawl nadingin siampipa in khialhna hanga biakna pia ding hi. Tua khit ciangin amah in meihal biakna go ding hi;
  </para>
  <para style="p">
    <verse number="20" style="v"/>siampipa in meihal biakna leh an tawh biaknate biakna tau tungah pia ding hi. Tua bangin siampipa in ama adingin kilemna bawlsak ding a, amah a siang hi ding hi.
  </para>
  <para style="p">
    <verse number="21" style="v"/>“Ahih hangin amah zawngin tua zah a piak zawh kei leh, ama adinga kilemna bawl nadingin a kiveii ding mawhna hanga biakna-in tuuno apa khat, an tawh biak nadingin sathau tawh a kibawl annel seu sehsawm suah sehkhat leh sathau biingta khat pia ding hi;
  </para>
  <para style="p">
    <verse number="22" style="v"/>vakhu nih ahi a, kawl vakhu no nih ahi zongin, a piak zawh bangbang pia ding hi; khat in khialhna hanga biak nading hi a, a khat in meihal biak nading ahi hi.
  </para>
  <para style="p">
    <verse number="23" style="v"/>A ni giat ni-in amah in Topa mai, kikhopna buk kong, siampipa kiangah ama kisian’thosak nadingin tuate paipih ding hi;
  </para>
  <para style="p">
    <verse number="24" style="v"/>siampipa in mawhna hanga tuuno, leh a sathau biingta khat la-in, siampipa in veii-a biakna-in Topa’ mai-ah tuate veii ding hi.
  </para>
  <para style="p">
    <verse number="25" style="v"/>Amah in mawhna hanga biakna tuuno go ding hi; siampipa in mawhna hanga biakna si tawmkhat la-in, a kisiangthosak ding mipa, taklam bil teep, a taklam khutpi, leh a veilam khepi nuh ding hi.
  </para>
  <para style="p">
    <verse number="26" style="v"/>Siampipa in amahmah’ veilam khut sungah a sathau kimkhat sung ding hi;
  </para>
  <para style="p">
    <verse number="27" style="v"/>a veilam khut sunga om sathau tawmkhat a taklam khutme tawh Topa mai-ah sagih vei theh ding hi;
  </para>
  <para style="p">
    <verse number="28" style="v"/>siampipa in ama khut sunga a om sathau tawmkhat a kisiangthosak ding mipa’ taklam bil teep, taklam khutpi, leh a taklam khepite mawhna hanga biakna si a kikoihna munah va nuh ding hi;
  </para>
  <para style="p">
    <verse number="29" style="v"/>siampipa in a khut sunga a om lai sathau teng a kisiangthosak ding mipa’ ading Topa’ mai-ah kilemna bawl nadingin a lu nilhsak ding hi.
  </para>
  <para style="p">
    <verse number="30" style="v"/>Amah in vakhu hita leh kawl vakhu no hita leh, a piak zawh bangbang pia-in,
  </para>
  <para style="p">
    <verse number="31" style="v"/>khat pen khialhna hanga biak nading, a khat pen meihal biak nadingin an-a biakna tawh piakhawm ding hi; siampipa in a kisiangthosakpa adingin Topa mai-ah kilemna bawlsak ding hi.
  </para>
  <para style="p">
    <verse number="32" style="v"/>Hih in phak natna a vei, a kisian’ thosak nadingin biakna a pia zo lopa’ adingin ngeina ahi hi,” a ci hi.
  </para>
  <para style="p">
    <verse number="33" style="v"/>Topa in Moses leh Aaron kiangah,
  </para>
  <para style="p">
    <verse number="34" style="v"/>“Note adinga kong piak Kanaan gamah na om ciangun note’ leitang-a inn khat sungah phak natna kong tun’sak ciangin,
  </para>
  <para style="p">
    <verse number="35" style="v"/>inn neipa pai-in siampipa kiangah, ‘Ka inn sungah natna nam khat a om ding tawh kibang,’ ci ding hi.
  </para>
  <para style="p">
    <verse number="36" style="v"/>Tua ciangin, inn sunga om na khempeuh a nin hi, a kicih khak loh nadingin a natna vel dingin siampipa a pai ma-in amaute in tua inn a na hawmsak nading uh thu pia ding hi; tua khit ciangin inn vel dingin siampipa pai ding hi.
  </para>
  <para style="p">
    <verse number="37" style="v"/>Amah in a natna vel ding hi; a natna pen tua inn kawm tungah omin a hing meel ahih kei leh a san meel na pua-in tua natna kawm maitang sangin a thuk zawk tuak leh,
  </para>
  <para style="p">
    <verse number="38" style="v"/>inn sung panin inn kongah siampipa paikhia ding a, ni sagih sung inn khakcip ding hi.
  </para>
  <para style="p">
    <verse number="39" style="v"/>A ni sagih ni-in siampipa hong pai kikin, en ding hi; tua inn kawm tungah a natna a kizelh leh,
  </para>
  <para style="p">
    <verse number="40" style="v"/>natna a ban’na suang lakhia-in khuapi pua lam a nin mun khatah a paih nadingun siampipa in thu pia ding hi;
  </para>
  <para style="p">
    <verse number="41" style="v"/>amah in a inn sung kimkot kiat sakin, amaute in a kiat khiat a kizutna themte khuapi pua lam a nin mun khatah bua ding uh hi;
  </para>
  <para style="p">
    <verse number="42" style="v"/>tua ciangin amaute in suang dang la-in tua suangte’ omna munah koihin, amah in zutna dang la-in inn zut ding hi.
  </para>
  <para style="p">
    <verse number="43" style="v"/>“Amah in a suangte lakhia-in a inn kiatin a zut khit ciangin tua inn sungah a natna hong suah kik leh,
  </para>
  <para style="p">
    <verse number="44" style="v"/>siampipa pai-in en ding hi; inn sungah a natna a kizelh leh, tua in inn sunga om a lauhuai phak natna ahi hi; tua in a nin ahi hi.
  </para>
  <para style="p">
    <verse number="45" style="v"/>Amah in tua inn, a suang a sing leh inn a kizutnate khempeuh phel ding hi; amah in khuapi pua lam a nin mun khatah tuate puakhia ding hi.
  </para>
  <para style="p">
    <verse number="46" style="v"/>Tua tham loin tua inn a kikhakcip sung teng a sungah a lut mipa a nitak dong a nin hi ding hi;
  </para>
  <para style="p">
    <verse number="47" style="v"/>tua inn sunga a lum mipa in ama puante sawp ding hi; tua inn sunga an ne mipa in ama puante sawp ding hi.
  </para>
  <para style="p">
    <verse number="48" style="v"/>“Ahih hangin siampipa hong pai-in a vel a, a inn a kizut khit ciangin inn sungah natna a kizelh kei leh, tua ciangin siampipa in a natna a dam ahih manin inn siang hi, ci-in gen ding hi.
  </para>
  <para style="p">
    <verse number="49" style="v"/>Tua inn sian’ thosak nadingin amah in vasa neu nih, taamtaak sing leh a ausan khau leh puknah tawh la khawmin,
  </para>
  <para style="p">
    <verse number="50" style="v"/>tui luang tungah leibeel sungah a vasa khat go ding a,
  </para>
  <para style="p">
    <verse number="51" style="v"/>taamtaak sing leh puknah leh a ausan khau pen a vasa hing tawh la khawmin, tuate pen a kigo vasa’ si leh tui luang sungah diahin, tua inn sagih vei theh ding hi.
  </para>
  <para style="p">
    <verse number="52" style="v"/>Tua bangin amah in vasa’ si tawh, tui luang tawh, a hing vasa tawh, taamtaak sing leh puknah leh a ausan puan tawh a inn siangsak ding hi;
  </para>
  <para style="p">
    <verse number="53" style="v"/>amah in vasa hing pen khuapi pua lam gam lakah khahkhia ding hi; tua bangin amah in tua inn adingin kilemna bawlsak ding a, tua inn a siang hi ding hi,” a ci hi.
  </para>
  <para style="p">
    <verse number="54" style="v"/>Hih in phak natna khatpeuh peuh tawh kisai-in ngeina ahi hi: cithak tawh kisai,
  </para>
  <para style="p">
    <verse number="55" style="v"/>puan tung hita leh inn sung hita leh a om phak natna tawh kisai,
  </para>
  <para style="p">
    <verse number="56" style="v"/>a bawk hita leh meima hita leh a tuampian mun tawh kisai-in,
  </para>
  <para style="p">
    <verse number="57" style="v"/>bang hunin nin a, bang hunin siang hiam ci-a lah nading ahi hi. Hih in phak natna tawh kisai-in ngeina ahi hi.
  </para>
  <chapter number="15" style="c"/>
  <para style="p">
    <verse number="1" style="v"/>Topa in Moses leh Aaron kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Pasal khatpeuh a na tui a paikhiat ciangin tua a paikhia a na tui pen a nin ahi hi.
  </para>
  <para style="p">
    <verse number="3" style="v"/>Amah a ninsak a na paikhia tawh kisai-in ngeina hih bang ahi hi: a na tui a paipai a, a khawl zongin, ama sungah nitna mah hi veve hi.
  </para>
  <para style="p">
    <verse number="4" style="v"/>A na tui a paikhia mipa’ lupna peuhpeuh a nin hi ding hi; ama tutna peuhpeuh a nin hi ding hi.
  </para>
  <para style="p">
    <verse number="5" style="v"/>Ama lupna a lawng peuhmah in a puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="6" style="v"/>A na tui a paikhia mipa’ tutnasa na khatpeuh peuh tungah a tu mi peuhmah in a puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="7" style="v"/>A na tui a paikhia mipa’ pumpi a lawng mi peuhmah in a puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="8" style="v"/>A na tui a paikhia mipa in a siang mipa tungah cil a siat leh, tuapa in a puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="9" style="v"/>A na tui a paikhia mipa a tutna tutphat khatpeuh peuh in a nin hi ding hi.
  </para>
  <para style="p">
    <verse number="10" style="v"/>Ama nuai-ah a om na khatpeuh peuh a lawng mipa pen a nitak mateng a nin hi ding hi; tua bang na a tawm mipa in a puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="11" style="v"/>A na tui a paikhia mipa in tui sungah a khut sil lopi-in a lawn’ mi peuhpeuh in ama puante sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="12" style="v"/>A na tui a paikhia mipa in a lawn’ lei tawh kibawl um-le-beelte kisukham ding hi; sing tawh kibawl kuang-le-keute ahih leh tui sungah kisawp ding hi.
  </para>
  <para style="p">
    <verse number="13" style="v"/>“A na tui a paikhia mipa a na tui paikhiatna hangin a kisian’sak ciangin, ama kisian’sak nadingin amah in ni sagih dong sim to-in a puante sawp ding hi; amah in tui luang sungah a pumpi silin, a siang hi ding hi.
  </para>
  <para style="p">
    <verse number="14" style="v"/>A ni giat ni-in amah in vakhu nih ahih kei leh kawl vakhu no nih la-in, Topa’ mai kikhopna buk kongah pai-in, siampipa tungah tuate pia ding hi;
  </para>
  <para style="p">
    <verse number="15" style="v"/>siampipa in tuate, khat khialhna hanga biak nading leh adang khat meihal biak nadingin pia ding hi; a na tui a paikhia mipa adingin siampipa in Topa mai-ah kilemna bawlsak ding hi.
  </para>
  <para style="p">
    <verse number="16" style="v"/>“Mi khat in a na tui a teh leh, amah in a pumpi khempeuh tui sungah sil ding a, a nitak mateng a nin hi ding hi.
  </para>
  <para style="p">
    <verse number="17" style="v"/>A tungah a na tui a tukna puan leh savun peuhmah tui tawh kisawp ding a, a nitak mateng a nin hi ding hi.
  </para>
  <para style="p">
    <verse number="18" style="v"/>Pasal khat in numei khat tawh a lupkhawm khit ciangin, amaute gel tui sungah kisil ding uh a, a nitak mateng a nin hi ding uh hi.
  </para>
  <para style="p">
    <verse number="19" style="v"/>“Numei khat in nin a neih ciangin, ni sagih sung a ninin om ding a, a mah a lawng mi peuhmah a nitak mateng a nin hi ding hi.
  </para>
  <para style="p">
    <verse number="20" style="v"/>Amah a nit hun sunga a lupna peuhpeuh a nin hi ding hi; amah a tutna peuhpeuh zong a nin hi ding hi.
  </para>
  <para style="p">
    <verse number="21" style="v"/>Ama lupna a lawng peuhmah in a puan sawpin, amahmah tui sungah kisilin, a nitak mateng a nin hi ding hi.
  </para>
  <para style="p">
    <verse number="22" style="v"/>Ama tutna a lawng peuhmah in ama puante sawpin, tui sungah amahmah kisilin, a nitak mateng a nin hi ding hi;
  </para>
  <para style="p">
    <verse number="23" style="v"/>ama tutna ahi lupna hita leh na khatpeuh peuh hita leh, mi khat in a lawn’ ciangin a nitak mateng amah a nin hi ding hi.
  </para>
  <para style="p">
    <verse number="24" style="v"/>Pasal khatpeuh mah tua nu tawh lumin, tua nu’ nitna ama tungah a om leh, ni sagih sung tuapa a nin hi ding hi; tuapa’ lupna peuhpeuh a nin hi ding hi.
  </para>
  <para style="p">
    <verse number="25" style="v"/>“Numei khat in ama nin hun hilo napi-in ni tampi sung a si suak ahi a, ama nit hun sung khengin nin nei-in ahi zongin a om leh, a nin neih ni sung khempeuh amah a nin-in om ding hi; ama nit hun sung mah bangin amah a nin hi ding hi.
  </para>
  <para style="p">
    <verse number="26" style="v"/>Ama nin neih hun sung tenga a lupna khempeuh a nit sunga ama zat lupna tawh kibang ding hi; amah in a nin ahih mah bangin a tutna khempeuh zong a nin hi ding hi.
  </para>
  <para style="p">
    <verse number="27" style="v"/>Hih nate a lawng peuhmah a nin hi ding a, a puante sawpin, amahmah tui sungah kisil ding a, a nitak mateng a nin hi ding hi.
  </para>
  <para style="p">
    <verse number="28" style="v"/>Ahih hangin tua nu a nin a kisian’sak leh, amah in ni sagih dong sim to-in tua khit ciangin amah a siang hi ding hi.
  </para>
  <para style="p">
    <verse number="29" style="v"/>A ni giat ni-in tua nu in vakhu nih ahih kei leh kawl vakhu no nih la-in, kikhopna buk kong, siampipa kiangah tuate paipih ding hi.
  </para>
  <para style="p">
    <verse number="30" style="v"/>Siampipa in khialhna hanga biakna dingin khat pia-in, meihal biak nadingin adang khat pia ding hi; siampipa in a siang lo ama nin hangin Topa mai-ah ama ading kilemna bawlsak ding hi.
  </para>
  <para style="p">
    <verse number="31" style="v"/>“Amau’ laizanga om ka biakbuk nitsakna hangin amau’ nitna sungah amaute si kha ding uh ahih ciangin, tua bangin note in Israel mite amau’ nitna panin khenin na kem ding uh hi,” a ci hi.
  </para>
  <para style="p">
    <verse number="32" style="v"/>Hih in a na tui a paikhia mipa ahih kei leh a na tui tehin, tua tawh mi nin a suakpa adingin ngeina ahi hi;
  </para>
  <para style="p">
    <verse number="33" style="v"/>nin a neinu ading zong ahi hi; tua-in, pasal hita leh numei hita leh a na tui paikhia mi, leh a nin numei tawh a lum mipa’ ading ngeina ahi hi.
  </para>
  <chapter number="16" style="c"/>
  <para style="p">
    <verse number="1" style="v"/>Aaron’ tapa nihte in Topa mai-ah ngeina lopi-in mei tawh va nai uh a, a sih khit uh ciangin Topa in Moses kiangah thu gen hi;
  </para>
  <para style="p">
    <verse number="2" style="v"/>Topa in Moses kiangah, “Thuciamna singkuang tunga om hehpihna tokhom mai, dalna puan sung lam a siangtho munah hong pai ngitnget nawn loh nadingin na sanggampa Aaron kiangah gen in; hong pai leh amah si ding hi; bang hang hiam cih leh hehpihna tokhom tunga meii sungah kei ka kilang ding hi.
  </para>
  <para style="p">
    <verse number="3" style="v"/>Ahih hangin siangtho munah hih bangin Aaron hong pai ding hi: khialhna hanga biak nadingin bawngtal no khat leh meihal biak nadingin tuutal khat hong paipih ding hi.
  </para>
  <para style="p">
    <verse number="4" style="v"/>Amah in a siangtho saihadial puantungsilh silhin, a pum tungah saihadial pheituam teengin, saihadial kawnggak tawh kigakin, saihadial dialpi khim ding hi; hihte in a siangtho puante ahi uh hi. Amah in tui sungah a pumpi sil ding a, tua ciangin tua puante silh ding hi.
  </para>
  <para style="p">
    <verse number="5" style="v"/>Amah in Israel mihonte tung panin khialhna hanga biak nadingin keeltal nih leh meihal biak nadingin tuutal khat la ding hi.
  </para>
  <para style="p">
    <verse number="6" style="v"/>“Aaron in amahmah adingin khialhna hanga biakna-in a bawngtal pia-in, amah leh innkuanpihte adingin kilemna bawl ding hi.
  </para>
  <para style="p">
    <verse number="7" style="v"/>Tua ciangin amah in keeltal nih la-in, Topa’ mai kikhopna buk kongah tuate koih ding hi;
  </para>
  <para style="p">
    <verse number="8" style="v"/>Aaron in tua keel nihte tungah ai sanin, khat pen Topa’ ading, adang khat pen Azazel ading ahi hi.
  </para>
  <para style="p">
    <verse number="9" style="v"/>Aaron in Topa’ adingin ai a pha keel paipihin, khialhna hanga biakna-in pia ding hi;
  </para>
  <para style="p">
    <verse number="10" style="v"/>ahih hangin Azazel adingin ai a pha keel pen gam lakah Azazel kiangah a kipuak theih nadingin kilemna bawl nading a hing-in Topa’ mai-ah kipaipih ding hi.
  </para>
  <para style="p">
    <verse number="11" style="v"/>“Aaron in amahmah adingin khialhna hanga biakna-in a bawngtal pia-in, amah leh a innkuanpihte adingin kilemna bawl ding hi; amah in amahmah adingin khialhna hanga biakna-in a bawngtal go ding hi.
  </para>
  <para style="p">
    <verse number="12" style="v"/>Amah in Topa’ biakna tau panin mei-am a dim paknamtui beel khat leh a kisunen paknamtui khut nih dim khat la ding hi; amah in dalna puan sungah paipihin
  </para>
  <para style="p">
    <verse number="13" style="v"/>teci pan’na tungah a om hehpihna tokhom pen paknamtui khu in a tuam theih nading Topa’ mai-ah a om mei tungah a paknamtui koih ding hi, tua hi kei leh amah si ding hi;
  </para>
  <para style="p">
    <verse number="14" style="v"/>amah in bawngtal si tawmkhat la-in, a khutme tawh hehpihna tokhom amai lam tungah thehin, hehpihna tokhom mai-ah a khutme tawh a si sagih vei theh ding hi.
  </para>
  <para style="p">
    <verse number="15" style="v"/>“Tua ciangin amah in mite ading ahi khialhna hanga biakna keel go-in, dalna puan sungah a si paipih ding a, bawngtal si a theh mah bangin a si thehin, hehpihna tokhom tung leh hehpihna tokhom mai-ah theh ding hi;
  </para>
  <para style="p">
    <verse number="16" style="v"/>amah in tua bangin Israel mite’ nitna hang, leh amau’ thu palsatnate hang amau’ khialhna khempeuh hangin siangtho mun adingin kilemna bawl ding hi; amah in amau’ nitna sungah amau tawh a omkhawm kikhopna buk adingin tua mah banga bawl ding hi.
  </para>
  <para style="p">
    <verse number="17" style="v"/>Siangtho munah kilemna bawl dingin amah tumin ama ading leh a innkuanpihte ading leh Israel mi honte khempeuh adingin kilemna a bawl khit hong paikhiat matengin kikhopna buk sungah kuamah om lo ding hi.
  </para>
  <para style="p">
    <verse number="18" style="v"/>Tua ciangin Topa’ mai-ah a om biakna tau-ah amah va pai-in, biakna tau sian’ suahna bawl ding a, bawngtal’ si tawmkhat leh keel’ si la-in, biakna tau kimkot a, a kite nuh ding hi.
  </para>
  <para style="p">
    <verse number="19" style="v"/>Amah in a khutme tawh a si tawmkhat biakna tau tungah sagih vei thehin, siangsakin, Israel mite’ nit sakna panin siangtho sak ding hi.
  </para>
  <para style="p">
    <verse number="20" style="v"/>“Amah in siangtho mun, leh kikhopna buk leh biakna tau sian’ suahna a bawl khit ciangin, amah in keel hing pen paipih ding hi;
  </para>
  <para style="p">
    <verse number="21" style="v"/>Aaron in keel hing’ lu tungah a khut tegel nga-in, Israel mite’ mawhna, amau’ thupalsatna, amau’ khialhnate khempeuh, keel tungah pulak ding hi; amah in keellu tungah tuate suan-in, a paikhiatpih dingin a kithawisa mipa khut tawh gam lakah sawlkhia ding hi.
  </para>
  <para style="p">
    <verse number="22" style="v"/>Keel in amau mawhnate khempeuh pua-in gam daihna-ah pai ding hi; amah in gam lakah a keel khah ding hi.
  </para>
  <para style="p">
    <verse number="23" style="v"/>“Tua ciangin kikhopna bukah Aaron hong pai-in, siangtho munah a tum huna a silh saihadial puante suahin, tua lai-ah a puante nusia ding hi;
  </para>
  <para style="p">
    <verse number="24" style="v"/>amah in a siangtho mun khatah a pumpi tui sungah silin, a puante silh ding a, hong paikhia-in, ama meihal biakna leh mite’ meihal biakna pia-in, ama ading leh mite’ adingin kilemna bawl ding hi.
  </para>
  <para style="p">
    <verse number="25" style="v"/>Amah in biakna tau tungah khialhna hanga biakna sathau hal ding hi.
  </para>
  <para style="p">
    <verse number="26" style="v"/>Azazel’ kiangah keel a pai sakpa in a puante sawpin a pumpi tui sungah silin, tua khit ciangin giahphual ah amah hong ciah thei ding hi.
  </para>
  <para style="p">
    <verse number="27" style="v"/>Siangtho munah kilemna bawl nadingin hong kipaipih si a kilakna khialhna hanga biakna bawngtal leh khialhna hanga biakna keel pen giahphual pua lamah kipuakhia ding hi; amau vun leh a sa leh a ekte mei tawh kihal ding hi.
  </para>
  <para style="p">
    <verse number="28" style="v"/>Tuate a halpa in ama puante sawpin tui sungah a pumpi silin, tua khit ciangin giahphual ah hong ciah thei ding hi.
  </para>
  <para style="p">
    <verse number="29" style="v"/>“Hih in, a kha sagihna, tua kha a ni sawm ni-in note’ adingin a tawntungin thukham hi ding a, tual sung mi hita leh note lakah a hong peem khual mi hita leh, nomau mah kigawt tawmin, na na sem kei ding uh hi;
  </para>
  <para style="p">
    <verse number="30" style="v"/>bang hang hiam cih leh hih ni-in note sian’sak nadingin note’ ading kilemna kibawl ding hi; na khialhna khempeuh panun Topa’ mai-ah na siang ding uh hi.
  </para>
  <para style="p">
    <verse number="31" style="v"/>Tua in note’ adingin a thupi tawlngakna sabbath hi a, nomau mah na kigawt ding uh hi; tua in a tawntunga thukham ahi hi.
  </para>
  <para style="p">
    <verse number="32" style="v"/>A pa’ tanga siampi dingin sathau kinilh a ki-ap siampipa in kilemna bawlin, a siangtho saihadial puante silh ding hi;
  </para>
  <para style="p">
    <verse number="33" style="v"/>amah in biakinn sian’ suahna bawlin, kikhopna buk leh biakna tau sian’ suah ding a, siampite leh mihonte khempeuh adingin kilemna a bawl ding hi.
  </para>
  <para style="p">
    <verse number="34" style="v"/>Hih in, Israel mite’ adingin amau’ khialhnate khempeuh hangin kum khatin khat vei kilemna a kibawlsak theih nadingin note’ adingin a om tawntung ngeina kip khat hi ding hi,” a ci hi. Topa in amah a thupiak bangin Moses a gamta hi.
  </para>
  <chapter number="17" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Aaron leh ama tapate leh Israel mite khempeuh tungah hih bangin gen in. Hih in Topa’ thupiaksa na ahi hi.
  </para>
  <para style="p">
    <verse number="3" style="v"/>Israel mi khatpeuh in bawngtal ahi a, tuuno ahi a, keel ahi zongin giahphual ah go a, tua ahi kei leh giahphual pua-ah a go ahi zongin,
  </para>
  <para style="p">
    <verse number="4" style="v"/>Topa’ biakbuk mai Topa tungah letsongin piak dingin kikhopna buk kongah a paipih kei leh, tua mipa thu palsat hi ding hi; amah in sisan luangsak hi; ama mite lak panin tua mipa kihawl khia ding hi.
  </para>
  <para style="p">
    <verse number="5" style="v"/>Hih in, gam lakah Israel mite in a gawh uh amau’ biakpiaknate hong paipih theih nading, kikhopna buk kongkhak a, siampipa kiang, Topa’ tungah amaute in tuate hong paipih theih nading, leh thunuam-a biakpiakna in Topa a hong gawh theih nading deihna ahi hi;
  </para>
  <para style="p">
    <verse number="6" style="v"/>siampipa in kikhopna buk kong-a Topa’ biakna tau tungah a si thehin, Topa’ tungah a gim namtui dingin a thau hal ding hi.
  </para>
  <para style="p">
    <verse number="7" style="v"/>Tua ahih ciangin amaute in a biak uh keel milimte adingin amau’ biakpiaknate go nawn lo ding uh hi. Hih in amau’ khang tawntungin amaute tungah ngeina kip khat hi ding hi.
  </para>
  <para style="p">
    <verse number="8" style="v"/>“Nangmah in amaute tungah hih bangin na gen ding hi: Israel mite sung pan hita leh, amaute lakah a peem khual mite sung panin meihal biakna ahi a biakpiakna ahi zongin a pia mipa in,
  </para>
  <para style="p">
    <verse number="9" style="v"/>Topa tungah piak dingin kikhopna buk kongah a paipih kei leh, ama mipihte kiang panin tua mipa kihawlkhia ding hi.
  </para>
  <para style="p">
    <verse number="10" style="v"/>“Israel mite sung pan hita leh, amau’ lakah a peem mi khualte sung pan hita leh mi khat in sisan khatpeuh peuh a nek leh, sisan a ne mipa ka maisiat ding a, ama mite lak panin amah ka khen khia ding hi.
  </para>
  <para style="p">
    <verse number="11" style="v"/>Bang hang hiam cih leh a pumpi nuntakna in sisan sungah a om hi; note ading kilemna bawl nadingin note adingin biakna tau tungah tua sisan ka pia zo hi; bang hang hiam cih leh sisan in nuntakna ahih manin kilemna a piangsak na ahi hi.
  </para>
  <para style="p">
    <verse number="12" style="v"/>Tua ahih ciangin keimah in Israel mite tungah hih bangin ka ci khin hi: Note lakah kuamah in sisan ne lo ding hi; note lakah hong peem khualmi khatpeuh in zong sisan ne lo ding hi.
  </para>
  <para style="p">
    <verse number="13" style="v"/>Israel mite khatpeuh hita leh, amaute lakah a peem khualmi khatpeuh hita leh in zong, sa betna-ah, a kine thei ding gamsa khatpeuh hita leh vasa hita leh a manpa in a sisan bua khia-in leivui tawh vuk ding hi.
  </para>
  <para style="p">
    <verse number="14" style="v"/>“Bang hang hiam cih leh ganhingte khempeuh’ nuntakna in a sisan ahi hi; tua ahih ciangin Israel mite tungah hih bangin ka ci khin zo hi: Ganhing khatpeuh peuh’ sisan na ne kei ding uh hi; bang hang hiam cih leh ganhing khempeuh nuntakna in a sisan ahi hi; sisan a ne mi peuhmah a mipihte kiang panin kihawlkhia ding hi.
  </para>
  <para style="p">
    <verse number="15" style="v"/>A mawk sih hita leh gamsate in a balgawp hita leh a ne mi peuhmah, tual sung mi hita leh, peemta hita leh, amah in a puante sawpin, amahmah tui sungah kisilin, a nitak mateng a nin hi ding hi; tua ciangin amah siang ding hi.
  </para>
  <para style="p">
    <verse number="16" style="v"/>Ahih hangin amah in tuate sawp loin ahi zongin kisil loin ahi zongin a om leh amah in a ama mawhna pua ding hi,” a ci hi.
  </para>
  <chapter number="18" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Keimah in Topa na Pasian uh ka hi hi.
  </para>
  <para style="p">
    <verse number="3" style="v"/>Note na ten’na uh Izipt gamah amaute a gamtat bangin note na gamta kei ding uh a, note kong paipihna Kanaan gamah amaute a gamtat bangin zong note na gamta kei ding uh hi. Note in amau’ tatziate na zui kei ding uh hi.
  </para>
  <para style="p">
    <verse number="4" style="v"/>Note in keima biakna ngeina kipte semin ka thukhamte lenin tuate na zui ding uh hi. Keimah in Topa na Pasian uh ka hi hi.
  </para>
  <para style="p">
    <verse number="5" style="v"/>Tua ahih ciangin note in ka thukhamte leh ka biakna ngeina kipte na zui ding uh hi; tuate a zui mi-in nungta ding hi. Keimah in Topa ka hi hi.
  </para>
  <para style="p">
    <verse number="6" style="v"/>“Note kuamah in na kinaipih na behte uh mawhpih dingin na naih kei ding uh hi. Keimah in Topa ka hi hi.
  </para>
  <para style="p">
    <verse number="7" style="v"/>Na nu mawhpihna tawh na pa tungah maizumna na tun’ kei ding hi; amah in na nu ahi hi, amah na mawhpih kei ding hi.
  </para>
  <para style="p">
    <verse number="8" style="v"/>Nangmah in na pa’ zi na mawhpih kei ding hi; tua in na pa’ maizum nading ahi hi.
  </para>
  <para style="p">
    <verse number="9" style="v"/>Nangmah in na sanggamnu, na pa’ tanu, ahih kei leh na nu’ tanu, inn-a suak hita leh gam-a suak hita leh na mawhpih kei ding hi.
  </para>
  <para style="p">
    <verse number="10" style="v"/>Nangmah in na tapa’ tanu ahih kei leh na tanu’ tanu na mawhpih kei ding hi; bang hang hiam cih leh amau’ maizumna in nangma maizumna mah ahi hi.
  </para>
  <para style="p">
    <verse number="11" style="v"/>Nangmah in na pa’ zi tanu, na pa’ tanu in na sanggam nu ahih ciangin na mawhpih kei ding hi.
  </para>
  <para style="p">
    <verse number="12" style="v"/>Nangmah in na pa’ sanggamnu na mawhpih kei ding hi; tua nu in na pa tawh a kinai beh numei ahi hi.
  </para>
  <para style="p">
    <verse number="13" style="v"/>Nangmah in na nu’ sanggamnu na mawhpih kei ding hi; bang hang hiam cih leh amah in na nu tawh a kinai beh numei ahi hi.
  </para>
  <para style="p">
    <verse number="14" style="v"/>Nangmah in na pa’ sanggampa tungah mindaina na tun’ kei ding hi; tua in ama zi na naih kei ding hi cih nopna hi; tua nu in nangma innlak nu ahi hi.
  </para>
  <para style="p">
    <verse number="15" style="v"/>Nangmah in na monu na mawhpih kei ding hi; tua nu in na tapa’ zi ahi hi; na mawhpih kei ding hi.
  </para>
  <para style="p">
    <verse number="16" style="v"/>Nangmah in na sanggampa’ zi na mawhpih kei ding hi; tua in na sanggampa’ maizum nading ahi hi.
  </para>
  <para style="p">
    <verse number="17" style="v"/>Nangmah in na luppih nupi khat’ tanu na mawhpih kei ding a, nangmah in nupi’ tapa’ tanu hita leh tua nupi tanu’ tanu hita leh, luppih dingin na la kei ding hi; amaute in nangmah tawh a kinai beh numei ahi uh hi; tua in gitlohna ahi hi.
  </para>
  <para style="p">
    <verse number="18" style="v"/>Nangmah in a sanggamnu hing suan dingin numei khat zi-in na la kei ding hi; a sanggamnu hing lai pi-in amah na luppih kei ding hi.
  </para>
  <para style="p">
    <verse number="19" style="v"/>“Nangmah in numei khat nin nei-a a nit hun sungin luppih dingin na naih kei ding hi.
  </para>
  <para style="p">
    <verse number="20" style="v"/>Nangmah in na vengpa’ zi tawh na lumkhawm kei ding a, tua nu tawh na kininsak kei ding hi.
  </para>
  <para style="p">
    <verse number="21" style="v"/>Nangmah in Molek tungah mei halna tawh biakpiak nadingin na tate khatpeuh peuh napia kei ding a, tua bangin Pasian’ min na daisak kei ding hi; keimah in Topa ka hi hi.
  </para>
  <para style="p">
    <verse number="22" style="v"/>Nangmah in numei khat tawh lupkhop bangin pasal khat tawh na lumkhawm kei ding hi; tua in a kihhuai ahi hi.
  </para>
  <para style="p">
    <verse number="23" style="v"/>Nangmah in ganhing khatpeuh tawh mawhin tua tawh na kininsak kei ding a, numei khatpeuh in zong ganhing khatpeuh tawh a mawh dingin kipia lo ding hi; tua in ngeina hilo hi.
  </para>
  <para style="p">
    <verse number="24" style="v"/>“Hih nate khatpeuh tawh note kininsak kei un: bang hang hiam cih leh note’ mai-a ka paihkhiat ding minamte in hihte khempeuh tawh amau kininsak uh hi;
  </para>
  <para style="p">
    <verse number="25" style="v"/>leitang a nin suak ahih ciangin keimah in a leitang mawhna daan pia-in, leitang in ama tunga teeng mite luakhia hi.
  </para>
  <para style="p">
    <verse number="26" style="v"/>Ahih hangin, tual sung mi hita leh note lakah hong peem khualmi hita leh note in keima thukhamte leh keima biakna ngeina kipte na zui ding uh a, hih a kihhuai nate khat beek na hih kei ding uh hi.
  </para>
  <para style="p">
    <verse number="27" style="v"/>(bang hang hiam cih leh note’ ma-a a om gam mite in hih kihhuainate khempeuh hih uh a, tua ahih manin leitang a nin suak hi);
  </para>
  <para style="p">
    <verse number="28" style="v"/>tua bang hi kei leh leitang in note ma-a a om minamte a luakkhiat bangin note in amah na nitsak uh ciangin note hong luakhia ding hi.
  </para>
  <para style="p">
    <verse number="29" style="v"/>Bang hang hiam cih leh hih kihhuainate khatpeuh a hih ding peuhmah, tua bang mite pen amau’ mite lak panin kihawlkhia ding hi.
  </para>
  <para style="p">
    <verse number="30" style="v"/>Tua ahih ciangin note ma-a a kizang hih a kihhuai ngeinate khatpeuh peuh na gamtat ngei loh nading uh leh tuate tawh nomau na kinitsak ngei loh nadingun kong thuhilh zui un: keimah in Topa na Pasian uh ka hi hi,” a ci hi.
  </para>
  <chapter number="19" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mi honte khempeuh kiangah hih bangin gen in: Note na siangtho ding uh hi; bang hang hiam cih leh Topa note’ Pasian keimah in ka siangtho hi.
  </para>
  <para style="p">
    <verse number="3" style="v"/>Note a kuamah peuh in na nu leh na pa uh zahtakin, note in ka sabbath-te na tang ding uh hi; keimah in Topa na Pasian uh ka hi hi.
  </para>
  <para style="p">
    <verse number="4" style="v"/>Milimte lamah kihei kei un la, note in a kisung tawm pasiante nomau adingin bawl kei un: keimah in Topa na Pasian uh ka hi hi.
  </para>
  <para style="p">
    <verse number="5" style="v"/>“Note in Topa tungah thunuam-a biak piakna na piak uh ciangin, note hong kisan’ theih nadingin na pia ding uh hi.
  </para>
  <para style="p">
    <verse number="6" style="v"/>Tua pen na piak ni mah uh ahih kei leh a zing ciangin kine ding hi; a ni thum ni ciang dong a om lai peuhmah mei tawh kihal ding hi.
  </para>
  <para style="p">
    <verse number="7" style="v"/>A ni thum ni-in a kinek peuhmah leh, tua in a kihhuai ahi hi; kisang lo ding hi;
  </para>
  <para style="p">
    <verse number="8" style="v"/>tua a ne mi peuhmah in ama mawhna pua ding hi; bang hang hiam cih leh amah in Topa’ na a siangtho ninsak hi; tua mipa ama mite sung panin kihawlkhia ding hi.
  </para>
  <para style="p">
    <verse number="9" style="v"/>“Na leitang tung panun an na lak uh ciangin, na lo uh a nawl dongin an na la kei ding uh a, an na lak khit uh ciangin a sang zong na khawm kei ding uh hi.
  </para>
  <para style="p">
    <verse number="10" style="v"/>Note in na leenggui lo uh hawk mai loin, a kia leenggahte zong na leenggui lo panun na tawm kei ding uh hi; note in mi zawngte leh peemtate adingin tuate na nusia ding uh hi; keimah in Topa na Pasian uh ka hi hi.
  </para>
  <para style="p">
    <verse number="11" style="v"/>“Note na guta kei ding uh hi; khat leh khat na kikhem kei ding uh a, khat leh khat tungah thuzuau na kigen kei ding uh hi.
  </para>
  <para style="p">
    <verse number="12" style="v"/>Note in a man lopi-in keima min tawh na kiciam kei ding uh a, tua bangin na Pasian uh’ min na daisak kei ding uh hi: keimah in Topa ka hi hi.
  </para>
  <para style="p">
    <verse number="13" style="v"/>“Note in na vengte uh na nengniam kei ding uh a, a na na sut kei ding uh hi. A kicial nasempa’ thaman pen a zingsang dong zan tawntung na kemcip kei ding uh hi.
  </para>
  <para style="p">
    <verse number="14" style="v"/>Note in bil ngongte phuisam loin mittawte mai-ah puk theih nading na koih kei ding uh a, note in na Pasian uh na zaktak ding uh hi: keimah in Topa ka hi hi.
  </para>
  <para style="p">
    <verse number="15" style="v"/>“Note in thukhenna ah thuman lo na hih kei ding uh hi; note in mizawngte langgen loin, a liante thu zui loin, thumanna tawh na vengte thu na khen ding uh hi.
  </para>
  <para style="p">
    <verse number="16" style="v"/>Note in na mihingte lak uhah mi gensia-in vaksuk vakto loin, na vengpa uh a sih nadingin na langpang kei ding uh hi: keimah in Topa ka hi hi.
  </para>
  <para style="p">
    <verse number="17" style="v"/>“Note in na lungsim sung uhah na sanggampa uh mudah loin, na vengte uh tawh na thu kituah lohna uh kikum khawmin na siangsak ding uh hi; tua hi kei leh ama hangin khialhna na pua ding uh hi.
  </para>
  <para style="p">
    <verse number="18" style="v"/>Note in nomau’ mipihte tungah phu la loin, amau na lungsim neih kei ding uh a, nomau na ki-it uh bangin na vengte na it ding uh hi: keimah in Topa ka hi hi.
  </para>
  <para style="p">
    <verse number="19" style="v"/>“Note in ka thukhamte na zui ding uh hi. Note in na ganhingte uh a namdang tawh ta na neisak kei ding uh hi; note in na lo uhah khaici nam nih na pawi kei ding uh hi; khau nam nih a kigan puan zong note tungah kibaang lo ding hi.
  </para>
  <para style="p">
    <verse number="20" style="v"/>“Sila ahi numei, midang khat in zuthawl a piaksa, kitankhia nai loin amah suahtakna a kipia nai lo nu, pasal khat in a lup khoppih leh, thukanna kinei ding hi. Amaute kithat lo ding hi; bang hang hiam cih leh tua nu suakta lo hi;
  </para>
  <para style="p">
    <verse number="21" style="v"/>ahih hangin tua pa in amahmah adingin mawhna hanga biak nadingin tuutal khat, kikhopna buk kong, Topa kiangah hong paipih ding hi.
  </para>
  <para style="p">
    <verse number="22" style="v"/>Siampipa in tuapa a gamtatnasa a khialhna hangin mawhna hanga biakna tuutal tawh Topa mai-ah ama adingin kilemna bawlsak ding hi; amah a gamtatnasa a khialhna kimaisak ding hi.
  </para>
  <para style="p">
    <verse number="23" style="v"/>“Note tua gamah tungin an dingin kung nam khempeuh na suan uh ciangin, note in amau’ gahte a kikham-in na seh ding uh hi; note adingin kum thum sung tua gah a kikham hi ding a, kine lo ding hi.
  </para>
  <para style="p">
    <verse number="24" style="v"/>A kum lina ciangin amau’ gah khempeuh siangtho-in, Topa tungah phatna biakna hi ding hi.
  </para>
  <para style="p">
    <verse number="25" style="v"/>Ahih hangin a kum ngana ciangin tuate in note adingin hong gah semsem nadingin tuate gah na ne thei ding uh hi: keimah in Topa na Pasian uh ka hi hi.
  </para>
  <para style="p">
    <verse number="26" style="v"/>“Note in sa khatpeuh peuh a sunga sisan tawh na ne khawm kei ding uh hi. Note in mai lam thu genkholhna ahih kei leh ai saanna na sem kei ding uh hi.
  </para>
  <para style="p">
    <verse number="27" style="v"/>Note in na baa samte uh met loin na khamul mongte uh zong na tan kei ding uh hi.
  </para>
  <para style="p">
    <verse number="28" style="v"/>Note in a site’ hangin na ci tung uh liamsak loin note tungah ciamtehna khatpeuh peuh na sun kei ding uh hi: keimah in Topa ka hi hi.
  </para>
  <para style="p">
    <verse number="29" style="v"/>“Na tanu uh biakinn sunga paktat dinga piakna tawh siasak kei un; tua bang hi leh pasian dangte biakna sungah na tung ding uh a, gam sung khempeuh, mawhna tawh a kidim suak kha ding hi.
  </para>
  <para style="p">
    <verse number="30" style="v"/>Note in ka sabbath-te tangin ka biakinn na zahtak ding uh hi: keimah in Topa ka hi hi.
  </para>
  <para style="p">
    <verse number="31" style="v"/>“Vankahte leh ai saante lamah kihei kei un; amaute tawh a kininsak dingin amaute zong kei un: keimah in Topa na Pasian uh ka hi hi.
  </para>
  <para style="p">
    <verse number="32" style="v"/>“Note in sam kangte mai-ah na kun ding uh a, puteekpa’ maitang zahtak-in note in na Pasian uh na kihta ding uh hi: keimah in Topa ka hi hi.
  </para>
  <para style="p">
    <verse number="33" style="v"/>“Na gam sung uhah note lakah khualmi khat hong peem leh, note in ama tungah a man loin na gamta kei ding uh hi.
  </para>
  <para style="p">
    <verse number="34" style="v"/>Note lakah a hong peem khual mite tual sung mi mah bangin na ngaihsun ding uh a, nomau mah bangin amah na it ding uh hi; bang hang hiam cih leh note in Izipt gam sungah khualmi na hi ngei uh hi: keimah in Topa na Pasian uh ka hi hi.
  </para>
  <para style="p">
    <verse number="35" style="v"/>“Note in thukhenna, asau tehna, agik tehna, atam tehnate ah a man loin na gamta kei ding uh hi.
  </para>
  <para style="p">
    <verse number="36" style="v"/>Note in tawi khaina maan, tawisuang maan, seu maan, bung maan, na nei ding uh hi: keimah in Izipt gam panin a hong paikhiatpih Topa na Pasian uh ka hi hi.
  </para>
  <para style="p">
    <verse number="37" style="v"/>Note in ka thukhamte khempeuh leh ka biakna ngeina kipte khempeuh zui-in tuate na kem ding uh hi: keimah in Topa ka hi hi,” a ci hi.
  </para>
  <chapter number="20" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite kiangah hih bangin gen in: Israel mite khatpeuh peuh hita leh Israel sunga a peem khual mite hita leh, a tate khatpeuh peuh Molek pasian tungah a pia mipa kithat ding hi; gam sung mite in suang tawh amah deenglum ding uh hi.
  </para>
  <para style="p">
    <verse number="3" style="v"/>Keimah mah in tua mipa ka maisiat ding a, ama mite lak panin ka hawlkhia ding hi; bang hang hiam cih leh amah in a tate Molek tungah pia-in, ka biakinn ninsakin, ka min siangtho daisak hi.
  </para>
  <para style="p">
    <verse number="4" style="v"/>Amah in Molek tungah a tate khat a piak ciangin gam sung mite in tuapa kimuhmawh bawlin amah a thah kei uh leh,
  </para>
  <para style="p">
    <verse number="5" style="v"/>keimah in tua mipa leh ama innkuanpihte maisiatin, amah leh Molek biakna ah amah a zuite khempeuh amau’ mite lak panin ka hawlkhia ding hi.
  </para>
  <para style="p">
    <verse number="6" style="v"/>“Mi khat vankahna leh ai saanna lamah kihei-in tuate thu a dot leh, keimah in tua mipa ka maisiat ding a, ama mite lak panin amah ka hawlkhia ding hi.
  </para>
  <para style="p">
    <verse number="7" style="v"/>Tua ahih ciangin note ki-ap un la, siangtho un; bang hang hiam cih leh keimah in Topa na Pasian uh ka hi hi.
  </para>
  <para style="p">
    <verse number="8" style="v"/>Ka thukhamte zui un la, tuate sem un; note hong siangthosak Topa in keimah ka hi hi.
  </para>
  <para style="p">
    <verse number="9" style="v"/>Bang hang hiam cih leh a nu ahih kei leh a pa a samsia mi peuhmah kithat ding hi; amah in a nu ahih kei leh a pa samsia khin a, ama sihna ah amahmah ngawh ding ahi hi.
  </para>
  <para style="p">
    <verse number="10" style="v"/>“Pasal khat in ama vengpa’ zi tawh a mawh leh, tua a khialpa leh a khialnu kithat khawm ding hi.
  </para>
  <para style="p">
    <verse number="11" style="v"/>A pa’ zi tawh a lumkhawm mipa in a pa a mindaisak suak hi; amau tegel kithat ding hi, amau’ sihna amau mah ngawh ding ahi hi.
  </para>
  <para style="p">
    <verse number="12" style="v"/>Pasal khat a monu tawh a lupkhop leh, amau tegel kithat ding hi; amaute si kinai lua mi tawh khialhna bawl uh hi; amau’ sihna amau mah ngawh ding ahi hi.
  </para>
  <para style="p">
    <verse number="13" style="v"/>Pasal khat in numei khat tawh lupkhop bangin pasal dang khat tawh a lupkhop leh, amau tegel kihhuaina a gamta khin uh ahi hi; amaute kithat ding hi, amau’ sihna amau mah ngawh ding ahi hi.
  </para>
  <para style="p">
    <verse number="14" style="v"/>Pasal khat in zi la-in a zi’ nu tawh zong a lak thuah leh, tua in gitlohna ahi hi; note lakah gitlohna a om loh nadingin tuapa leh a nutate, mei tawh kihallum ding hi.
  </para>
  <para style="p">
    <verse number="15" style="v"/>Pasal khat in ganhing khat tawh a mawh leh, amah kithat ding hi; note in a ganhing na that ding uh hi.
  </para>
  <para style="p">
    <verse number="16" style="v"/>Numei khat in ganhing khat naih-in tua tawh a mawh leh, note in a numei leh a ganhing na that ding uh hi; amaute kithat ding hi, amau’ sihna amau mah ngawh ding ahi hi.
  </para>
  <para style="p">
    <verse number="17" style="v"/>“Pasal khat in ama sanggamnu, a pa’ tanu ahih kei leh a nu’ tanu la-in, tua nu tawh mawhin, tua nu in tuapa tawh a mawh leh, tua in a zumhuai hi a, amau’ mipihte’ omna panin amaute kihawlkhia ding hi; tuapa in ama sanggamnu tawh mawh khin hi, tuapa in ama mawhna pua ding hi.
  </para>
  <para style="p">
    <verse number="18" style="v"/>Pasal khat in nin nei numei khat tawh lumkhawmin, tua nu tawh a mawh leh, amau tegel in sian’tho nading ngeina palsat uh ahih manin, amau’ mipihte lak panin kihawlkhia ding hi.
  </para>
  <para style="p">
    <verse number="19" style="v"/>Note in na nu’ sanggamnu ahih kei leh na pa’ sanggamnu tawh na mawh kei ding uh hi; bang hang hiam cih leh tua in a nai behte tawh mawhna ahi hi; amaute in amau’ mawhna pua ding hi.
  </para>
  <para style="p">
    <verse number="20" style="v"/>Pasal khat in a pa’ sanggampa’ zi tawh a lupkhop leh, amah in a pa’ sanggampa a mindaisak ahi hi; amaute in amau khialhna thuak ding uh hi; amaute ta nei loin si ding uh hi.
  </para>
  <para style="p">
    <verse number="21" style="v"/>Pasal khat in a sanggampa’ zi a lak leh, tua in nitna ahi hi; amah in a sanggampa a mindaisak ahi hi; amaute in ta nei lo ding uh hi.
  </para>
  <para style="p">
    <verse number="22" style="v"/>“Tua ahih ciangin note in ka thukham khempeuh leh ka biakna ngeina kipte khempeuh zui-in, tuate na sem ding uh hi; tua in note na ten’ nading uh kong paipih nading leitang in note hong luakkhiat loh nading ahi hi.
  </para>
  <para style="p">
    <verse number="23" style="v"/>Note’ mai-ah keimah in ka paihkhiat ding minamte’ ngeinate na zui kei ding uh hi; bang hang hiam cih leh amaute in hih nate khempeuh gamta uh ahih ciangin amaute ka kih hi.
  </para>
  <para style="p">
    <verse number="24" style="v"/>Ahih hangin keimah in note tungah, ‘Note in amau leitang na luah ding uh hi; bawngnawi leh khuaizu a luan’na leitang, na neih dingun note’ tungah kong pia ding hi,’ kong ci khin zo hi. Keimah in mite kiang panin note a hong khenkhia Topa na Pasian uh ka hi hi.
  </para>
  <para style="p">
    <verse number="25" style="v"/>Tua ciangin note in a siang ganhing leh a nin ganhing, a nin vasa leh a siang khentelna na bawl ding uh hi; note in nin hi ci-in na seh dingun keimah in ka tuam koihsa ahi ganhing hita leh vasa hita leh leitunga a pai thei khatpeuh peuh tawh hita leh note a kihhuai-in na kibawl kei ding uh hi.
  </para>
  <para style="p">
    <verse number="26" style="v"/>Note in keima adingin na siangtho ding uh hi; bang hang hiam cih leh Topa ahi keimah in ka siangtho a, note in keima’ aa na hih theih nadingun mite kiang panin note kong tuamkoih zo hi.
  </para>
  <para style="p">
    <verse number="27" style="v"/>“Pasal ahi a, numei ahi zongin van a kah a, ai a saan mi kithat ding hi; suang tawh amaute kidenglum ding hi; amau’ sihna amau mah ngawh ding ahi hi,” a ci hi.
  </para>
  <chapter number="21" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Aaron’ tapa siampite tungah thu gen in la, amaute lak panin kuamah in ama beh nai pen ahi, a nu, a pa, a tapa, a tanu, a sanggampa,
  </para>
  <para style="p">
    <verse number="3" style="v"/>ahih kei leh nungak ahi a sanggamnu (tua nu in pasal nei nai lo ahih manin amah tawh a kinai ahi hi; tua nu’ hangin amah kininsak thei ding hi) longal ama mite lakah misite’ hangin kininsak lo ding hi.
  </para>
  <para style="p">
    <verse number="4" style="v"/>Amah in pasal neisa numei khatpeuh hangin ama mite lakah va kininsakin, tua bangin kidaisak lo ding hi.
  </para>
  <para style="p">
    <verse number="5" style="v"/>Amaute in a lu uh mettol loin, amau’ khamul nawlhui zong kiat loin, a ci tung uh liamsak lo ding uh hi.
  </para>
  <para style="p">
    <verse number="6" style="v"/>Amaute in amau’ Pasian adingin siangtho ding uh a, amau’ Pasian min daisak lo ding uh hi; bang hang hiam cih leh amaute in amau’ Pasian anlum ahi, Topa’ tungah meihal biakna pia uh hi; tua ahih ciangin amaute siangtho ding uh hi.
  </para>
  <para style="p">
    <verse number="7" style="v"/>Amaute in numei paktat ahih kei leh a kininsaksa numei ten’pih lo ding uh hi; a pasal in a maksa numei zong ten’pih lo ding hi; bang hang hiam cih leh siampipa in ama Pasian adingin siangtho hi.
  </para>
  <para style="p">
    <verse number="8" style="v"/>Amah in note’ Pasian’ anlum pia ahih manin note in amah na ap ding uh hi; amah in note’ adingin siangtho ding hi; bang hang hiam cih leh Topa ahi keimah, note hong siangtho sakpa, ka siangtho hi.
  </para>
  <para style="p">
    <verse number="9" style="v"/>Siampi khatpeuh peuh’ tanu in paktatna tawh amah leh amah a kidaisak leh, ama pa a daisak ahi hi; tua nu, mei tawh kihal lum ding hi.
  </para>
  <para style="p">
    <verse number="10" style="v"/>“Ama sanggamte lakah a lianpen, a lu tungah nilh sathau a kisun’napa leh a puante silh dingin a ki-ap khin siampipa in a samte phiahsak loin, a puante zong balkek lo ding hi;
  </para>
  <para style="p">
    <verse number="11" style="v"/>amah in a nu leh a pa luang nangawn ahi zongin si luang khatpeuh peuh kiangah pai loin, amahmah zong kininsak lo ding hi;
  </para>
  <para style="p">
    <verse number="12" style="v"/>biakinn panin zong pai khia loin, ama Pasian’ biakinn zong daisak lo ding hi; bang hang hiam cih leh ama Pasian’ aa ahi ki-apna nilh sathau in ama tungah om hi; keimah in Topa ka hi hi.
  </para>
  <para style="p">
    <verse number="13" style="v"/>Amah in a zi dingin nungak la ding hi.
  </para>
  <para style="p">
    <verse number="14" style="v"/>Meigong numei, a kimasa numei, a kininsaksa numei, numei paktat, amah in hih bangte ten’pih lo ding hi; ahih hangin amah in ama mite lak panin nungak khat zi-in la ding hi;
  </para>
  <para style="p">
    <verse number="15" style="v"/>tua in ama mite lakah a tate a daisak loh nading ahi hi; bang hang hiam cih leh amah a siangthosakpa in keimah Topa ka hi hi, ci in,” a ci hi.
  </para>
  <para style="p">
    <verse number="16" style="v"/>Topa in Moses tungah,
  </para>
  <para style="p">
    <verse number="17" style="v"/>“Aaron kiangah hih bangin gen in: Na suan leh khakte sung panin a khang a khangin poina a nei mi in ama Pasian’ anlum pia dingin hong neh thei lo ding hi.
  </para>
  <para style="p">
    <verse number="18" style="v"/>Bang hang hiam cih leh poina a nei, mittaw, khelbai, mai hem leh khut-leh-khe sau lua,
  </para>
  <para style="p">
    <verse number="19" style="v"/>khut hoih lo, khe hoih lo,
  </para>
  <para style="p">
    <verse number="20" style="v"/>elkul leh mi cingtak lo, mit hoih lo leh cithak a vei, meima nei leh ciltang kitam mi in hong naih lo ding hi;
  </para>
  <para style="p">
    <verse number="21" style="v"/>siampi Aaron’ suan leh khakte sung panin poina a nei mi khatpeuh in Topa ading meihal biakna a pia dingin a nai-ah hong pai lo ding hi; amah in poina nei ahih manin, ama Pasian’ anlum pia dingin a nai-ah hong pai lo ding hi.
  </para>
  <para style="p">
    <verse number="22" style="v"/>Amah in ama Pasian’ anlum, a siangtho pen leh a siangtho nate ne thei ding hi;
  </para>
  <para style="p">
    <verse number="23" style="v"/>ahih hangin amah in poina nei ahih manin, ka biakinnte a daisak loh nadingin dalna puan gei ahi a biakna tau nai-ah ahi zongin hong pai lo ding hi; bang hang hiam cih leh amaute a siangthosakpa in keimah Topa ka hi hi,” a ci hi.
  </para>
  <para style="p">
    <verse number="24" style="v"/>Tua ahih ciangin Moses in Aaron leh a tapate leh Israel mite khempeuh tungah a gen hi.
  </para>
  <chapter number="22" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Aaron leh a tapate in keima min siangtho a daisak loh nadingun amaute in keima tungah a hong ap uh ahi, Israel mite’ na a siangthote panin a kikep nadingun gen in; keimah in Topa ka hi hi.
  </para>
  <para style="p">
    <verse number="3" style="v"/>Amaute kiangah, ‘Na suan leh khakte uh sung panin a khang a khangin khatpeuh in a nit lai takin Israel mite in Topa tungah a ap a siangtho nate a naih leh, keima omna panin tuapa kihawlkhia ding hi: keimah in Topa ka hi hi.
  </para>
  <para style="p">
    <verse number="4" style="v"/>Aaron’ gui sung panin meima leh a na tui a paikhia mi peuhmah in amah a sian’tho mateng a siangtho nate ne thei lo ding hi. Misi lawn’na hita leh a na tui a tehpa lawn’na hita leh a nin na khatpeuh peuh a lawngpa,
  </para>
  <para style="p">
    <verse number="5" style="v"/>amah a nit theih nadingin a bokvak ganhing khat hita leh nitna a ngah theih nading mi khat hita leh a lawngpa, ama nitna in bangbang hita leh—
  </para>
  <para style="p">
    <verse number="6" style="v"/>tua bang na a lawng mipa pen a nitak mateng a nin hi ding a, amah in tui sungah a pumpi a sil kei leh a siangtho nate ne lo ding hi.
  </para>
  <para style="p">
    <verse number="7" style="v"/>Ni a tum ciangin amah siang ding hi: tua khit ciangin amah in a siangtho nate ne thei ding hi; bang hang hiam cih leh tua bangte pen ama nek ding mah ahi hi.
  </para>
  <para style="p">
    <verse number="8" style="v"/>A mawk sihte hita leh gamsate in a balgawpte hita leh amah in ne-in tua tawh amah kininsak lo ding hi`: keimah in Topa ka hi hi,’ ci in.
  </para>
  <para style="p">
    <verse number="9" style="v"/>Tua ahih ciangin amaute in ka thuhilhna zui ding uh hi; tua hi kei leh amaute in tua thu a daisak uh ciangin khialhna thuakin sihpih ding uh hi: amaute a siangthosakpa in keimah Topa ka hi hi.
  </para>
  <para style="p">
    <verse number="10" style="v"/>“A pua lam mi in a siangtho na ne lo ding hi. Siampipa’ innah a om peemta ahi a kicial nasemte ahi zongin a siangtho na ne lo ding hi;
  </para>
  <para style="p">
    <verse number="11" style="v"/>ahih hangin siampi khat in ama adingin sum tawh sila khat a lei leh, tua a sila in ne thei ding hi; ama inn sunga a suak mite in ama an ne thei ding uh hi.
  </para>
  <para style="p">
    <verse number="12" style="v"/>Siampipa’ tanu khat in a pualam mi khat tawh a kiten’ leh tua nu in a siangtho biakna nate ne thei lo ding hi.
  </para>
  <para style="p">
    <verse number="13" style="v"/>Ahih hangin siampipa’ tanu pen meigong ahi a, a kima ahi zongin, ta nei loin, a nungak lai mah bangin a pa’ innah a ciahkik leh, tua nu in a pa’ an ne thei ding hi; ahi zongin a pualam mi kuamah in tua an ne thei lo ding hi.
  </para>
  <para style="p">
    <verse number="14" style="v"/>Mi khat in theih lohna hangin a siangtho na khat a nek leh, tua a na man zah sehnga suah sehkhat behlapin, siampipa tungah a siangtho na pia ding hi.
  </para>
  <para style="p">
    <verse number="15" style="v"/>Israel mite in Topa’ tungah a piak ahi, amaute’ na siangthote pen siampite in ninsak lo ding uh a,
  </para>
  <para style="p">
    <verse number="16" style="v"/>tua bangin amau’ na a siangthote nekna tawh mawhna leh khialhna amaute pua sak lo ding uh hi; bang hang hiam cih leh keimah in amaute a siangthosak Topa ka hi hi,” a ci hi.
  </para>
  <para style="p">
    <verse number="17" style="v"/>Topa in Moses kiangah,
  </para>
  <para style="p">
    <verse number="18" style="v"/>“Aaron leh a tapate leh Israel mi khempeuh tungah hih bangin gen in: Israel mite sung panin ahi zongin Israel sungah a peem mite lak pan ahi zongin mi khatpeuh in biakna a piak ciangin, thuciamna a tun’sakna hita leh meihal biakna-in Topa tungah a kipia ut thu-a biakna hita leh,
  </para>
  <para style="p">
    <verse number="19" style="v"/>hong kisan’ theih nadingin bawngtal hita leh tuu hita leh keel hita leh, a sitbang lo apa khat na pia ding uh hi.
  </para>
  <para style="p">
    <verse number="20" style="v"/>Note in a sitbang khatpeuh peuh na pia kei ding uh hi; bang hang hiam cih leh hong kisang zo lo ding hi.
  </para>
  <para style="p">
    <verse number="21" style="v"/>Mi khatpeuh in bawnghon panin ahi zongin a tuu leh keel hon panin ahi zongin thuciamna tun’sak nading hita leh ut thu-a biakna-in hita leh Topa tungah thunuam-a biakna a piak ciangin, a kisan’ theih nadingin a ganhing a cidam hi ding hi; ama tungah sitban’na om lo ding hi.
  </para>
  <para style="p">
    <verse number="22" style="v"/>Ganhing a mittaw, a gamtang theilo, ahem, meima nai a nei, cithak ahih kei leh meima a neite pen, note in Topa tungah pia loin, Topa tungah mei tawh kihal biakna-in biakna tau tungah tuate na zang kei ding uh hi.
  </para>
  <para style="p">
    <verse number="23" style="v"/>Bawngtal hita leh tuuno hita leh a na khatpeuh a saulua ahih kei leh a tom luate pen note in ut thu-a biakna-in na pia thei ding uh hi; ahih hangin thuciamna biak nadingin kisang zo lo hi.
  </para>
  <para style="p">
    <verse number="24" style="v"/>A ciltangte a sanim, a kisukham, a kikeek ahih kei leh a ki-at ganhing khatpeuh peuh, note in Topa tungah pia loin, na gam sung uhah biakna-in na zang kei ding uh hi;
  </para>
  <para style="p">
    <verse number="25" style="v"/>gamdang mite khatpeuh peuh tung pana kingah tua ci bang ganhingte zong na Pasian uh’ adingin note in na pia kei ding uh hi. Amaute sitbang a, hem ahih manin tuate hong kisang zo lo ding hi,” a ci hi.
  </para>
  <para style="p">
    <verse number="26" style="v"/>Topa in Moses kiangah,
  </para>
  <para style="p">
    <verse number="27" style="v"/>“Bawng ahih kei leh tuu ahih kei leh keel khat a suah ciangin a pi tawh ni sagih sung omkhawm ding hi; a ni giat ni-a kipanin tua ganno pen Topa’ tungah mei tawh kihal biakna-in kisang thei ding hi.
  </para>
  <para style="p">
    <verse number="28" style="v"/>A pi pen bawng hita leh tuu hita leh, note in a pi leh a no ni khat sungin na gokhawm kei ding uh hi.
  </para>
  <para style="p">
    <verse number="29" style="v"/>Note in Topa tungah lungdam koh biakna na piak uh ciangin, note hong kisan’ theih nadingin na pia ding uh hi.
  </para>
  <para style="p">
    <verse number="30" style="v"/>A tua ni mahin kine ding a, note in a zingsang dong siit na nei kei ding uh hi: keimah in Topa ka hi hi.
  </para>
  <para style="p">
    <verse number="31" style="v"/>“Tua ahih ciangin note in ka thupiaknate zui-in tuate na sem ding uh hi: keimah in Topa ka hi hi.
  </para>
  <para style="p">
    <verse number="32" style="v"/>Note in keima min siangtho na daisak kei ding uh hi; Israel mite lakah kei hong kisiangthosak ding hi; keimah in note a hong siangthosak Topa,
  </para>
  <para style="p">
    <verse number="33" style="v"/>note’ Pasian ahi dingin Izipt gam panin note a hong paikhiatpihpa ka hi hi: keimah in Topa ka hi hi,” a ci hi.
  </para>
  <chapter number="23" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Note in a siangtho biak kikhopnate hi ci-a na gen ding uh a kiseh Topa’ pawi ahi a kiseh keima pawite in hihte ahi hi.
  </para>
  <para style="p">
    <verse number="3" style="v"/>Ni guk sungin nasep kizo ding hi; ahih hangin a ni sagih ni in a thupi tawlngakna sabbath, a siangtho kikhopna ahi hi; note in tua ni-in na na sem kei ding uh hi; tua in note’ ten’na khempeuh ah Topa’ adingin sabbath ahi hi.
  </para>
  <para style="p">
    <verse number="4" style="v"/>“Hihte in amaute adingin a kiseh hunin note in na gen ding uh ahi Topa’ pawi a kisehte a siangtho biak kikhopnate ahi hi.
  </para>
  <para style="p">
    <verse number="5" style="v"/>A kha masa, tua kha ni sawm-le-li ni ni takin Topa’ Paisan Pawi ahi hi.
  </para>
  <para style="p">
    <verse number="6" style="v"/>Tua kha mah a ni sawm-le-nga ni in Topa tungah silngo sawhloh anlum pawi ahi hi; ni sagih sung note in silngo sawh loh anlum na ne ding uh hi.
  </para>
  <para style="p">
    <verse number="7" style="v"/>A ni masa ni-in note in a siangtho kikhopna khat na nei ding uh hi; note in thatang nasep na sem kei ding uh hi;
  </para>
  <para style="p">
    <verse number="8" style="v"/>Ahih hangin note in Topa tungah meihal biakna ni sagih sung na pia ding uh hi; a ni sagih ni in a siangtho kikhopna khat ahi hi; note in thatang nasep na sem kei ding uh hi,” a ci hi.
  </para>
  <para style="p">
    <verse number="9" style="v"/>Topa in Moses kiangah,
  </para>
  <para style="p">
    <verse number="10" style="v"/>“Israel mite tungah hih bangin gen in: Note tungah ka hong piak leitangah note tungin an na lak uh ciangin, note in na anpal lakte uh lom khat siampipa kiangah na paipih ding uh hi;
  </para>
  <para style="p">
    <verse number="11" style="v"/>note hong kisan’theih nadingin amah in Topa mai-ah anlom veii ding hi; a zing ciang sabbath khit ciangin siampipa in tua anlom veii ding hi.
  </para>
  <para style="p">
    <verse number="12" style="v"/>Note in anlom na veii ni-un, Topa tungah meihal biakna-in a sitbang lo kum khat a pha tuuno a pa khat na pia ding uh hi.
  </para>
  <para style="p">
    <verse number="13" style="v"/>Tua tawh a kipia khawm ding an tawh biakna in sathau tawh a kibawl annel seu seh sawmsuah seh nih hi ding a, a gim namtui dingin Topa tungah meihal biakna-in kipia ding hi; tua tawh a kipiakhawm ding leenggahzu tawh biakna in leenggahzu thawl khat hi ding hi.
  </para>
  <para style="p">
    <verse number="14" style="v"/>Note in na Pasian uh biakna na paipih ma, hih ni matengin anlum hita leh a ki-em an hita leh a sial hita leh na ne kei ding uh hi; tua in note’ khang tawntungin na ten’na khempeuh uhah thukham khat hi tawntung hi.
  </para>
  <para style="p">
    <verse number="15" style="v"/>“Note in a zing ciang sabbath khit ciang, veii-a biakna anlom na paipih ni uh a, kipan ni na sim to ding uh hi; nipi kal sagih bit hi ding hi;
  </para>
  <para style="p">
    <verse number="16" style="v"/>a sabbath sagihna khit a zing ciang dong ni sawmnga na sim ding uh hi; tua ciangin note in an thak ahi an tawh biakna Topa tungah na paipih ding uh hi.
  </para>
  <para style="p">
    <verse number="17" style="v"/>Note in na ten’na uh panin veii dingin seu seh sawmsuah seh nih a kibawl anlum lum nih nong paipih ding uh hi; tuate in annel kibawl, silngo sawh a, ki-em, Topa tungah anpal a, a kipia hi ding hi.
  </para>
  <para style="p">
    <verse number="18" style="v"/>Note in anlum tawh a sitbang lo kum khat a pha tuuno sagih, leh bawngtalno khat, leh tuutal nih na pia ding uh hi; tuate Topa tungah a gim namtui mei tawh kihal biak nadingin an tawh biakna leh leenggahzu tawh biaknate tawh Topa tungah meihal biakna hi ding hi.
  </para>
  <para style="p">
    <verse number="19" style="v"/>Note in khialhna hanga biakna-in keel a pa khat leh thunuam-a biakpiakna-in kum khat a pha tuuno a pa nih na pia ding uh hi.
  </para>
  <para style="p">
    <verse number="20" style="v"/>Siampipa in Topa mai-ah veii-a biakna-in anpal anlum leh tuuno nih tawh tuate veii ding hi; tuate in siampipa adingin Topa mai-ah a siangtho hi ding hi.
  </para>
  <para style="p">
    <verse number="21" style="v"/>Note in tua ni mahin genthangna na bawl ding uh hi; note in a siangtho kikhop khat na nei ding uh hi; note in thatang nasep na sem kei ding uh hi; tua in note ten’na khempeuh ah na khang tawntungun thukham khat hi tawntung hi.
  </para>
  <para style="p">
    <verse number="22" style="v"/>“Note in na leitang panun an na lak uh ciangin, na lo nawl dongun la loin, na an lak khit uh ciangin a sangte zong na khawm kei ding uh hi; note in mizawngte leh khualmi adingin tuate na nusia ding uh hi: keimah in Topa na Pasian uh ka hi hi,” a ci hi.
  </para>
  <para style="p">
    <verse number="23" style="v"/>Topa in Moses kiangah,
  </para>
  <para style="p">
    <verse number="24" style="v"/>“Israel mite tungah hih bangin gen in: A kha sagihna, tua kha a ni masa ni-in note in thupi tawlngakna ni khat, peengkul tumna tawh a kibawl phawkna, a siangtho kikhopna khat na nei ding uh hi.
  </para>
  <para style="p">
    <verse number="25" style="v"/>Note in thatang nasep na sem kei ding uh hi; Note in Topa’ tungah meihal biakna na paipih ding uh hi,” a ci hi.
  </para>
  <para style="p">
    <verse number="26" style="v"/>Topa in Moses kiangah,
  </para>
  <para style="p">
    <verse number="27" style="v"/>“Hih a kha sagihna ni sawm ni in kilemna ni ahi hi; tua in note’ adingin a siangtho kikhopna hun hi ding a, note kigawt tawmin Topa’ tungah meihal biakna na pia ding uh hi.
  </para>
  <para style="p">
    <verse number="28" style="v"/>Note in tua ni-in na na sem kei ding uh hi; bang hang hiam cih leh tua in Topa note Pasian’ mai-ah note adingin kilemna bawl nadingin kilemna bawl ni ahi hi.
  </para>
  <para style="p">
    <verse number="29" style="v"/>Bang hang hiam cih leh tua ni-in amahmah a kigawt tawm lo peuhmah ama mite kiang panin kihawlkhia ding hi.
  </para>
  <para style="p">
    <verse number="30" style="v"/>Tua ni-in na khatpeuh peuh a sem mi peuhmah keimah in ama mite lak panin ka susia ding hi.
  </para>
  <para style="p">
    <verse number="31" style="v"/>Note in na na sem kei ding uh hi; tua in na khang tawntungun na ten’na khempeuh uhah thukham khat hi tawntung ding hi.
  </para>
  <para style="p">
    <verse number="32" style="v"/>Tua in note adingin thupi tawlngakna sabbath khat hi ding a, nomau mah na kigawt tawm ding uh hi; tua kha ni kua ni a nitak akipan, a nitak panin a nitak kik dong note in na sabbath uh na tang ding uh hi,” a ci hi.
  </para>
  <para style="p">
    <verse number="33" style="v"/>Topa in Moses kiangah,
  </para>
  <para style="p">
    <verse number="34" style="v"/>“Israel mite tungah hih bangin gen in: Hih kha sagihna a ni sawm-le-nga ni akipan ni sagih sung in Topa ading buk pawi ahi hi.
  </para>
  <para style="p">
    <verse number="35" style="v"/>A ni masa ni-in a siangtho kikhopna khat hi ding hi; note in thatang nasep na sem kei ding uh hi.
  </para>
  <para style="p">
    <verse number="36" style="v"/>Ni sagih sung note in Topa tungah meihal biakna na pia ding uh hi; a ni giat ni-in note in a siangtho kikhopna khat nei-in Topa’ tungah meihal biakna na pia ding uh hi; tua in a thupi kikhopna khat ahi hi; note in thatang nasep na sem kei ding uh hi.
  </para>
  <para style="p">
    <verse number="37" style="v"/>“Hihte in Topa tungah mei tawh kihal biakna, meihal biakna leh an tawh biakna, biakpiakna leh leenggahzu tawh biaknate, amau’ ni ciatin piak dingin a siangtho kikhopna hunin na gen ding uh, Topa’ pawi a kisehte ahi hi;
  </para>
  <para style="p">
    <verse number="38" style="v"/>note in Topa tungah na piak uh Topa’ Sabbath-te, note’ letsongte, thuciamna na biaknate khempeuh uh leh ut thu-a na biaknate khempeuh uh banah piak ding ahi hi.
  </para>
  <para style="p">
    <verse number="39" style="v"/>“Note in leitanga piangte na kaihkhop khit uh, kha sagihna a ni sawm-le-nga ni akipan ni sagih sung Topa’ pawi na bawl ding uh hi; a ni masa ni in a thupi tawlngakna khat hi a, a ni giat ni zong a thupi tawlngakna khat mah hi ding hi.
  </para>
  <para style="p">
    <verse number="40" style="v"/>Note in a ni masa ni-in singkung hoih gahte, nisuh hiangte, a teh tam singhiang paipite, leh lui-a gialhekte na la ding uh hi; Topa na Pasian uh mai-ah ni sagih sung note na lungdam ding uh hi.
  </para>
  <para style="p">
    <verse number="41" style="v"/>Note in tua pen kum simin ni sagih sung pawi-in na nei ding uh hi; tua in note’ khang tawntungin thukham khat hi tawntung ding hi; note in kha sagihna sungah na bawl ding uh hi.
  </para>
  <para style="p">
    <verse number="42" style="v"/>Note in ni sagih sung buk sungah na teeng ding uh hi; Israelte lakah tualsung mi khempeuh buk sungah teeng ding hi;
  </para>
  <para style="p">
    <verse number="43" style="v"/>tua pen keimah in Izipt gam panin amaute ka paikhiapih lai-in Israel mite buk sungah ka teen’sakna thu note suan leh khakte in a theih nading ahi hi; keimah in Topa na Pasian uh ka hi hi,” a ci hi.
  </para>
  <para style="p">
    <verse number="44" style="v"/>Tua bangin Moses in Israel mite tungah Topa’ pawi a kisehte a gen hi.
  </para>
  <chapter number="24" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Meivak khat a tawntungin a kivak suak theih nadingin meivak adingin oliv gah a kisuzante panin sathau siangtho nang kiangah hong paipih nading uh Israel mite thu pia in.
  </para>
  <para style="p">
    <verse number="3" style="v"/>Kikhopna buk sung, tecipan’na dalna puan pua lamah, Aaron in nitak-a kipanin zingsang dongin Topa mai-ah a tawntungin tua meivak a ngeina bangin koih ding hi; tua in na khang khangun thukham khat hi tawntung ding hi.
  </para>
  <para style="p">
    <verse number="4" style="v"/>Amah in kham citak meivak khuam tungah meivakte a ngeina bangin Topa mai-ah om sak tawntung ding hi.
  </para>
  <para style="p">
    <verse number="5" style="v"/>“Nangmah in annel la in la, tua panin moh sawm-le-nih bawlin em in; moh khat ciangin annel seu seh sawmsuah seh nih hi ding hi.
  </para>
  <para style="p">
    <verse number="6" style="v"/>Nangmah in kham citak sabuai tungah tuate gual nih-in na koih ding a, gual khatah guk om ding hi.
  </para>
  <para style="p">
    <verse number="7" style="v"/>Phawkna-in Topa tungah mei tawh biakna-in piak dingin anlum tawh a paikhawm theih nadingin nangmah in a gual nihte-ah paknamtui siangtho na koih ding hi.
  </para>
  <para style="p">
    <verse number="8" style="v"/>Sabbath ni simin Aaron in a tawntunga thuciamna-in Israel mite tangin Topa mai-ah a ngeina bangin koih tawntung ding hi.
  </para>
  <para style="p">
    <verse number="9" style="v"/>Tua in Topa tungah mei tawh kihal biakna sung panin amah in a tawntunga a ngah ding a siangtho pen ama kaih ahih manin, Aaron leh ama suante ading hi a, amaute in a siangtho mun khatah ne ding uh hi,” a ci hi.
  </para>
  <para style="p">
    <verse number="10" style="v"/>Tu-in Israel mite khat’ tapa, a pa Izipt mi ahi khat, Israel mite lakah paikhia hi; Israel numei’ tapa leh Israel mi khat giahphual ah kitawng uh a,
  </para>
  <para style="p">
    <verse number="11" style="v"/>Israel numei’ tapa in Min Siangtho gensia-in samsia hi. Amaute in Moses kiangah amah paipih uh hi. Ama nu’ min in Shelomith hi a, Dan minam, Dibri’ tanu ahi hi.
  </para>
  <para style="p">
    <verse number="12" style="v"/>Topa’ deihna amaute tungah a kigen mateng amaute in tua mipa khumcip uh hi.
  </para>
  <para style="p">
    <verse number="13" style="v"/>Topa in Moses kiangah,
  </para>
  <para style="p">
    <verse number="14" style="v"/>“A samsia mipa pen giahphual pua lamah paipih in; ama samsiat a za mi khempeuh ama lu tungah amau’ khut nga sak in la, mihonte khempeuh amah deng sak in.
  </para>
  <para style="p">
    <verse number="15" style="v"/>Israel mite tungah hih bangin gen in: ama Pasian a samsia mi peuhmah in ama khialhna thuak ding hi.
  </para>
  <para style="p">
    <verse number="16" style="v"/>Topa’ min a gensia mipa kithat ding hi; mihonte khempeuh in amah deng ding uh hi; peemta hita leh tualsung mi hita leh, Min Siangtho a gensiat ciangin kithat ding hi.
  </para>
  <para style="p">
    <verse number="17" style="v"/>Mi a thatpa kithat ding hi.
  </para>
  <para style="p">
    <verse number="18" style="v"/>Ganhing a thatpa in a ganhing mah-in loh ding hi.
  </para>
  <para style="p">
    <verse number="19" style="v"/>Mi khat in a vengte khat a poisak leh, ama hih bangin ama tung mahah kithuk kik ding a,
  </para>
  <para style="p">
    <verse number="20" style="v"/>guh kitan tang ding guh kitan, mittang tang ding mittang, ha tang ding ha kihih ding hi; amah in mi khat a poisak bangin amah kipoisak ding hi.
  </para>
  <para style="p">
    <verse number="21" style="v"/>Ganhing a thatpa in loh ding hi; mi a thatpa kithat ding hi.
  </para>
  <para style="p">
    <verse number="22" style="v"/>Note in peemta leh tualsung mi adingin ngeina a kibang khat na nei ding uh hi; bang hang hiam cih leh keimah in Topa na Pasian uh ka hi hi,” a ci hi.
  </para>
  <para style="p">
    <verse number="23" style="v"/>Tua ahih ciangin Moses in Israel mite tungah thu gen hi; amaute in a samsia mipa giahphual pua lamah paipih uh a, suang tawh a deng uh hi. Topa in Moses a thupiak bangin Israel mite in hih uh hi.
  </para>
  <chapter number="25" style="c"/>
  <para style="p">
    <verse number="1" style="v"/>Topa in Sinai Mual tungah Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Note kong piak leitangah na tun’ uh ciangin, leitang in Topa adingin sabbatth tang ding hi.
  </para>
  <para style="p">
    <verse number="3" style="v"/>Kum guk sung note in na lo uh na pawi ding uh hi; kum guk sung note in na leenggui lo uh hah-in a gahte na kaikhawm ding uh hi;
  </para>
  <para style="p">
    <verse number="4" style="v"/>ahih hangin a kum sagihna ah, leitang ading a thupi tawlngakna sabbath, Topa ading sabbath om ding hi; note in na lo uh na pawi kei ding uh a, na leenggui lo uh na hah kei ding uh hi.
  </para>
  <para style="p">
    <verse number="5" style="v"/>A li pote note in na kaikhawm kei ding uh hi; a kipuah lo leenggui gahte note in na kaikhawm kei ding uh hi; leitang’ adingin a thupi tawlngakna kum hi ding hi.
  </para>
  <para style="p">
    <verse number="6" style="v"/>Leitang sabbath kum-a piang tawmte in note ading, note leh na sila pasal leh numeite ading leh a kicial na nasemte uh ading leh note tawh a teeng a peem mi ading an hong sik ding hi;
  </para>
  <para style="p">
    <verse number="7" style="v"/>a piang khempeuhte in na bawngte uh ading leh na leitang uhah a om ganhingte an ding ahi hi.
  </para>
  <para style="p">
    <verse number="8" style="v"/>“Kum nipi sagih hun in note adingin kum sawm-li-le-kua ahih theih nadingin note in kum nipi sagih, kum sagih mun sagih vei na simto ding uh hi.
  </para>
  <para style="p">
    <verse number="9" style="v"/>Tua ciangin note in kha sagihna a ni sawm ni-in nakpi-in peengkul na tum ding uh hi; kilemna ni-in note in na gam khempeuh uhah peengkul aw na gingkhia sak ding uh hi.
  </para>
  <para style="p">
    <verse number="10" style="v"/>Note in a kum sawmngana siangtho sakin, gam sunga a teeng mi khempeuhte tungah suahtakna na genthang ding uh hi; note in nomau neihsa ciatah pai kikin note in nomau innkuanpihte ciat kiangah na ciahkik uh ciangin note adingin jubili hi ding hi.
  </para>
  <para style="p">
    <verse number="11" style="v"/>Tua a kum sawmngana in note adingin jubili hi ding hi; tua kum sungin note in lo pawi loin, a li pote zong la loin, a kihah lo leengguite panin zong leenggah na khawm kei ding uh hi.
  </para>
  <para style="p">
    <verse number="12" style="v"/>Bang hang hiam cih leh tua in jubili ahi hi; tua in note adingin siangtho ding hi; note in lo pan-a piangsate na ne ding uh hi.
  </para>
  <para style="p">
    <verse number="13" style="v"/>“Hih Jubili kum sungin note khempeuh in nomau neihsa ciat na ngah kik ding uh hi.
  </para>
  <para style="p">
    <verse number="14" style="v"/>Note in na vengte tungah na zuak uh ahi zongin na vengte kiang panun na lei uh ahi zongin note khat leh khat na kikhem kei ding uh hi.
  </para>
  <para style="p">
    <verse number="15" style="v"/>Jubili khit ciangin a kum pha zah tawh kituakin note in na vengte uh kiang panin lei-in, a an piang ding kum zah tawh kituakin amau in note tungah hong zuak ding uh hi.
  </para>
  <para style="p">
    <verse number="16" style="v"/>A kum a tam leh a man na khangsak ding uh hi; a kum a tawm leh a man na kiamsak ding uh hi; bang hang hiam cih leh no tungah hong zuak pen a tuk tung ding zah ahi hi.
  </para>
  <para style="p">
    <verse number="17" style="v"/>Note khat leh khat kikhem loin na Pasian uh na zahtak ding uh hi; bang hang hiam cih leh keimah in Topa na Pasian uh ka hi hi.
  </para>
  <para style="p">
    <verse number="18" style="v"/>“Tua ahih ciangin note in ka thukhamte hihin, ka biakna ngeina kipte zui-in tuate na sem ding uh hi; tua hi leh note lungmuang takin gam sungah na teeng ding uh hi.
  </para>
  <para style="p">
    <verse number="19" style="v"/>Leitang in gah gahin, note in na kham takun ne-in, tua sungah lungmuang takin na teeng ding uh hi.
  </para>
  <para style="p">
    <verse number="20" style="v"/>Note in, ‘Lo lah pawi loin an lah la kei lehang, a kum sagihna ah bang ne ding i hi hiam?’ na cih uh leh
  </para>
  <para style="p">
    <verse number="21" style="v"/>keimah in a kum gukna ah note tungah thupha kong pia ding a, kum thum sung ading gah hong gah ding hi.
  </para>
  <para style="p">
    <verse number="22" style="v"/>A kum giatna ah lo na pawi uh ciangin, note in anlui na ne ding uh hi; anthak hong tun’ a kum kua mateng note in a lui na ne ding uh hi.
  </para>
  <para style="p">
    <verse number="23" style="v"/>Leitang in keima’ aa ahih manin neih suak dingin leitang kizuak lo ding hi; bang hang hiam cih leh note in kei tawh a omkhawm mikhual leh peemtate na hi uh hi.
  </para>
  <para style="p">
    <verse number="24" style="v"/>Note in na neih uh leitang khempeuh na kitanh kik sak thei ding uh hi.
  </para>
  <para style="p">
    <verse number="25" style="v"/>“Na sanggampa zawngin a neihsa leitang khenkhat a zuak leh, tua ciangin amah tawh a kinai a behpa hong pai-in a sanggampa zuaksa tanh ding hi.
  </para>
  <para style="p">
    <verse number="26" style="v"/>Mi khat in tua na a tatsak ding mi a neih kei a, amahmah hong hau kikin a tanh zo dingin a pian’ leh,
  </para>
  <para style="p">
    <verse number="27" style="v"/>amah in tua na a zuak zawh a kumte sim hen la, a zuakna mipa tungah a val-a piak dingte pia kik hen; amah in a neihsa ngah kik ding hi.
  </para>
  <para style="p">
    <verse number="28" style="v"/>Ahih hangin amah in ama adingin ngah kik zawh nading lampi a neih kei leh, tua ama zuak na pen jubili kum mateng a leipa’ khut sungah om ding hi; jubili ciangin tua na kipia khia-in, amah in a neihsa ngah kik ding hi.
  </para>
  <para style="p">
    <verse number="29" style="v"/>“Mi khat in khuapi kulh sungah ten’na inn khat a zuak leh, a kizuak khit kum khat bit sungin amah in tanh kik thei ding hi; kum khat bit sung amah in tatkik theih nading thu nei ding hi.
  </para>
  <para style="p">
    <verse number="30" style="v"/>Tua pen kum khat khit bit sungin a kitatkik kei leh, khuapi kulh sunga om tua inn pen a leipa in khang tawntungin a neih dingin kibawlsak ding hi; jubili ciangin kipiakik lo ding hi.
  </para>
  <para style="p">
    <verse number="31" style="v"/>Ahih hangin a kimkotah kulh a nei lo khua neu-a innte pen gam sung lote tawh a kibangin kingaihsun ding hi; tuate kitanh kik thei ding hi; jubili ciangin tuate kipiakhia ding hi.
  </para>
  <para style="p">
    <verse number="32" style="v"/>Ahi zongin Levi mite’ khuapite, amau neihsa khuapite-a innte ahih leh, Levi mite in khat vei peuh ciangin tanh thei ding uh hi.
  </para>
  <para style="p">
    <verse number="33" style="v"/>Levi mi khatpeuh in ama tat kik theih ding hi napi a tat kei leh, amau neihsa khuapi sunga tua inn pen jubili ciangin kipia khia ding hi; bang hang hiam cih leh Levi mite’ khuapi sunga innte pen Israel mite lakah amau neihsa ahi hi.
  </para>
  <para style="p">
    <verse number="34" style="v"/>Ahih hangin amau khuapi taang gamte kizuak thei lo ding hi; bang hang hiam cih leh tua in amau’ neih tawntung na ahi hi.
  </para>
  <para style="p">
    <verse number="35" style="v"/>“Na sanggampa uh zawng-in, note bangin amah a kivak zawh kei leh, note in amah na vaak ding uh hi; mikhual leh peemta bangin amah in note tawh om ding hi.
  </para>
  <para style="p">
    <verse number="36" style="v"/>Na sanggampa uh no kiangah hong ten’ theih nadingin ama tung panin ameet akhang la kei un la, na Pasian uh zahtak un.
  </para>
  <para style="p">
    <verse number="37" style="v"/>Note in ama tungah a meet-in sum leitawi pia loin, ama tungah a meet-in na an uh zong na pia kei ding uh hi.
  </para>
  <para style="p">
    <verse number="38" style="v"/>Keimah in note’ Pasian ahi ding leh, note tungah Kanaan leitang a hong pia dingin Izipt gam panin note a hong paikhiatpih Topa na Pasian uh ka hi hi.
  </para>
  <para style="p">
    <verse number="39" style="v"/>“Na gei-a na sanggampa zawngin, nangma tungah amahmah hong kizuak leh, sila bangin na na sem sak kei ding hi:
  </para>
  <para style="p">
    <verse number="40" style="v"/>amah in nang kiangah a kicial nasem leh peemta bangin om ding hi. Amah in jubili kum mateng nang tawh na hong sem ding hi;
  </para>
  <para style="p">
    <verse number="41" style="v"/>tua ciangin nang kiang panin amah leh amah tawh a om a tate paikhia-in, ama innkuan zuan kikin, a pate’ neihsa ngah kik ding hi.
  </para>
  <para style="p">
    <verse number="42" style="v"/>Bang hang hiam cih leh amaute in Izipt gam panin ka paikhiatpih keima nasemte ahi uh hi; a amaute sila-in kizuak lo ding hi.
  </para>
  <para style="p">
    <verse number="43" style="v"/>Note in hih gawpgawpna tawh amah na uk kei ding uh a, na Pasian uh na zahtak ding uh hi.
  </para>
  <para style="p">
    <verse number="44" style="v"/>Note in na neih theih ding uh sila pasal leh sila numeite in: note in na kimkot uh a, om minamte lak panin sila pasal leh sila numei na lei thei ding uh hi.
  </para>
  <para style="p">
    <verse number="45" style="v"/>Note in na gam sung uhah a suak, note lakah a hong peem mi khualte leh note tawh a om amau’ innkuante lak panin zong na lei thei ding uh hi; amaute in nomau’ aa hi thei ding uh hi.
  </para>
  <para style="p">
    <verse number="46" style="v"/>Note in amaute pen note khit ciangin na tapate uh tungah amau’ neih tawntung dingin a luah dingin na pia thei ding uh hi; note in sila-in amaute na nei thei ding uh a, ahih hangin na sanggam uh Israel mite khat leh khat hih gawpgawpna tawh na ki-uk kei ding uh hi.
  </para>
  <para style="p">
    <verse number="47" style="v"/>“Note tawh a om khualmi ahih kei leh peemta khat hong hau a, ama kianga om na sanggampa uh zawngin, no tawh a om khualmipa tung ahi a, peemta-pa tung ahi zongin, tua ahih kei leh khualmipa innkuan khatpeuh peuh tungah amah a kizuak leh,
  </para>
  <para style="p">
    <verse number="48" style="v"/>amah in a kizuak khit ciangin amah kitanh kik thei ding hi; ama sanggamte khatpeuh peuh in amah tanh thei ding hi;
  </para>
  <para style="p">
    <verse number="49" style="v"/>ama innlak pa ahih kei leh a innlak sanggampa in tanh thei ding hi; ama innkuan sunga a kinai pih a beh khatpeuh in amah tanh thei ding hi; tua ahih kei leh zong amah a hauh leh amahmah kitanh kik thei ding hi.
  </para>
  <para style="p">
    <verse number="50" style="v"/>Amah in ama tungah amahmah a kizuak-a kipan jubili kum dong amah a leipa tawh tuat ding a, ama suahtak nading sum pen a kum phazah tawh kituak hi ding hi; a topa tawh a omkhawm hun sung teng pen a kicial nasem khat thaman zah-in seh ding hi.
  </para>
  <para style="p">
    <verse number="51" style="v"/>Kum tampi in a sap lai leh, amah in tuate tawh kituakin ama thaman ding a kipiakna sung panin ama kitatkhiat nadingin pia kik ding hi.
  </para>
  <para style="p">
    <verse number="52" style="v"/>Ahih hangin jubili kum ding kum tawmkhat in a sap leh amah in a topa tawh tuatna khat nei ding hi; ama sepsak ding kum a om lai tawh kituakin ama kitatkhiat nadingin sum pia kik ding hi.
  </para>
  <para style="p">
    <verse number="53" style="v"/>Amah in a topa tungah a kum kum-a kicial nasempa tawh kibang ding hi; a topa in note’ muhna ah hih gawpgawpna tawh amah uk lo ding hi.
  </para>
  <para style="p">
    <verse number="54" style="v"/>Hih bang danin amah a kitatkhiat kei leh, jubili kum ciangin amah leh amah tawh a om a tate’ kikhahkhia ding hi.
  </para>
  <para style="p">
    <verse number="55" style="v"/>Bang hang hiam cih leh Israel mite in kei adingin nasemte ahi uh hi; amaute pen Izipt gam panin keimah in ka paikhiatpih keima nasemte ahi uh hi: keimah in Topa na Pasian uh ka hi hi.
  </para>
  <chapter number="26" style="c"/>
  <para style="p">
    <verse number="1" style="v"/>“Note in nomau adingin a mai-ah na kun dingun milim bawl loin, a kiseek milim hita leh khuam hita leh ding sak loin, na gam sung uhah suang milim na phut kei ding uh hi; bang hang hiam cih leh keimah in Topa na Pasian uh ka hi hi.
  </para>
  <para style="p">
    <verse number="2" style="v"/>Note in ka sabbath-te tangin ka biakinn na zahtak ding uh hi: keimah in Topa ka hi hi.
  </para>
  <para style="p">
    <verse number="3" style="v"/>“Note in ka thukham zui-in ka thupiaknate mangin tuate na sep uh leh,
  </para>
  <para style="p">
    <verse number="4" style="v"/>keimah in note guahtui amau’ hunin kong pia ding a, leitang in ama gahte hong piangsakin, lo-a kungte in amau’ gah gah ding uh hi.
  </para>
  <para style="p">
    <verse number="5" style="v"/>Na cil uh ante lenggah lawh hun dong kimang ding a, leenggah minte in lo pawi hun dong kimang ding hi; note in na kham takun na an uh na ne ding uh a, lungnuam takin na gam sung uhah na teeng ding uh hi.
  </para>
  <para style="p">
    <verse number="6" style="v"/>Keimah in gam sungah nopsakna hong pia-in, note lungdam takin na lum ding uh a, bangmah in note hong lausak lo ding hi; keimah in gam sung panin ganhing gilote ka hawlkhia ding a, gal kidona in na gam uh hong nawk lo ding hi.
  </para>
  <para style="p">
    <verse number="7" style="v"/>Note in na galte uh na delh ding uh a, note mai-ah namsau in amaute puksak ding hi.
  </para>
  <para style="p">
    <verse number="8" style="v"/>Note nga in zakhat zo-in, note zakhat in tulsawm na zo ding uh hi: note’ mai-ah namsau in na galte uh puksak ding hi.
  </para>
  <para style="p">
    <verse number="9" style="v"/>Keimah in note ka hong pingaihsut ding a, note hong pung sakin, tampi hong phasakin, note tawh ka thuciamna ka kipsak ding hi.
  </para>
  <para style="p">
    <verse number="10" style="v"/>Note in sau veipi a kikhol a luite ne-in, note in a thak koih nadingin alui na hahsiang masa ding uh hi.
  </para>
  <para style="p">
    <verse number="11" style="v"/>Keimah in note lakah omna ka bawl ding a, keimah in note kong kih kei ding hi.
  </para>
  <para style="p">
    <verse number="12" style="v"/>Keimah in note lakah omin note’ Pasian hi-in, note in keima mite na hi ding uh hi.
  </para>
  <para style="p">
    <verse number="13" style="v"/>Note in amau sila na hih loh nadingun Izipt gam panin note a hong paikhiatpih Topa na Pasian uh ka hi hi; keimah in note’ hakkolte kuaitanin note a dingtangin kong pai sak hi.
  </para>
  <para style="p">
    <verse number="14" style="v"/>“Ahih hangin note in ka thu ngai loin, hih thupiaknate khempeuh na hih kei uh a,
  </para>
  <para style="p">
    <verse number="15" style="v"/>note in ka thukhamte nialin, note in ka biakna ngeina kipte kih a, ka thupiaknate khempeuh sem loin, ka thuciamna na palsat uh leh,
  </para>
  <para style="p">
    <verse number="16" style="v"/>keimah in note tungah hih bangin kong hih ding hi: note tungah hong tung dingin keimah in thakhat thu-a dipkuatna, zawngkhalna, leh mite siasakin nuntakna a kiamsak ding cisa natna kong tung sak ding hi. Note’ lo pawi in a mawkna hi ding hi; bang hang hiam cih leh na galte un tuate ne ding hi;
  </para>
  <para style="p">
    <verse number="17" style="v"/>Keimah in note kong maisiat ding a, na galte uh mai-ah, lelhna na thuak ding uh hi; note hong mudah mite in note hong uk ding a, kuamah in note hong delh lo napi-in na tai ding uh hi.
  </para>
  <para style="p">
    <verse number="18" style="v"/>Tua bang hi napi-in note in ka thu nong ngaih kei uh leh, keimah in na khialhna hangun a zah sagih vei-in note kong thuhilh kik ding a,
  </para>
  <para style="p">
    <verse number="19" style="v"/>keimah in na kiphatsakpih uh note’ vangliatna susia-in, na vantungte uh sik bangin bawlin na leitung uh sumngo bangin ka bawl ding hi;
  </para>
  <para style="p">
    <verse number="20" style="v"/>na leitang un ama gah piangsak loin, na gam sung uh a, kungte in amau gah gah lo ding ahih manin note’ thatang a mawkna-a bei hi ding hi.
  </para>
  <para style="p">
    <verse number="21" style="v"/>“Tua ciangin kei tawh kilehngatin pai-in, keima thu na ngaih kei uh leh, keimah in note’ khialhna a zah sagih vei-in note tungah gimna kong tung sak ding hi.
  </para>
  <para style="p">
    <verse number="22" style="v"/>Keimah in note lakah gamsate hong khahin, amaute in na tate uh hong neksak ding a, na ganhingte uh susia-in, note mi tawmno khat hong suah ding a, note’ lampite in gamkhing suak ding hi.
  </para>
  <para style="p">
    <verse number="23" style="v"/>“Hih banga hihna tawh kei lamah note hong kihei loin, kei tawh kilehngatin na pai lai uh leh,
  </para>
  <para style="p">
    <verse number="24" style="v"/>kei zong note tawh a kilehngatin pai-in, keimahmah in na khialhnate uh hangin a zah sagih vei-in note kong sat ding hi.
  </para>
  <para style="p">
    <verse number="25" style="v"/>Keimah in thuciamna omsa bangin phulakna na a sem ding namsau khat note tungah kong tung sak ding hi; na khuapi sung uhah note na kikhaihkhop uh leh zong keimah in note’ lakah natna kong tung sak ding a, galte khut sungah note hong kipia ding hi.
  </para>
  <para style="p">
    <verse number="26" style="v"/>Keimah in note’ nuntakna an ka suksiat ciangin, nupi sawm in meibung khat sungah na anlum uh em ding a, na anlum uh a tawi tehin hong pia kik ding hi; note in na ne ding uh a, na kham zo kei ding uh hi.
  </para>
  <para style="p">
    <verse number="27" style="v"/>“Tua bang hi napi-in note in keima thu ngai loin, kei tawh kilehngatin na pai lai uh leh,
  </para>
  <para style="p">
    <verse number="28" style="v"/>note tawh a kilehngatin ka heh ngawh pah ding a, note’ khialhna hangin keimahmah in a zah sagih vei-in kong thuhilh ding hi.
  </para>
  <para style="p">
    <verse number="29" style="v"/>Note in na tapate uh a sa na ne ding uh a, na tanute uh sa zong na ne ding uh hi.
  </para>
  <para style="p">
    <verse number="30" style="v"/>Keimah in mual dawn-a na biaknate uh susia-in, na paknamtui biakna taute uh phukin, na milim’ siluang hawmte uh tungah na luanghawmte uh ka paii ding hi; keimah in note kong kih ding hi.
  </para>
  <para style="p">
    <verse number="31" style="v"/>Keimah in na khuapite uh siasakin, na biakinnte uh gamkhing ka suaksak ding a, nomau’ gim namtuite ka diik kei ding hi.
  </para>
  <para style="p">
    <verse number="32" style="v"/>Keimah in leitang ka siasak ding a, tua tungah a teeng na galte un lamdang sa ding uh hi.
  </para>
  <para style="p">
    <verse number="33" style="v"/>Keimah in minamte lakah note kong thehthang ding a, keimah in namsau a paai panin dokin note kong delh ding hi; na leitang uh gamkhing hi ding a, na khuapite uh a sia hi ding hi.
  </para>
  <para style="p">
    <verse number="34" style="v"/>“Tua ciangin na galte uh leitangah na om tan vei uh, gamkhing-a a om sung teng, leitang in a sabbath-te a ngah hi ding hi; tua ciangin leitang tawlnga-in, a sabbath-te ngah ding hi.
  </para>
  <para style="p">
    <verse number="35" style="v"/>Ama tungah na ten’ lai takun a ngah loh tawlngakna ahi na sabbath-te uh, gamkhing a, a om sung teng a tawlnga hi ding hi.
  </para>
  <para style="p">
    <verse number="36" style="v"/>Note sung panin galte leitangah a om lai mite tungah lungsim gimna ka tungsak ding hi; nahthel ging in amaute tai sak ding a, namsau mai-ah mi khat a tai bangin amaute tai ding uh a, kuamah in a delh lohpi-in amaute puk ding uh hi.
  </para>
  <para style="p">
    <verse number="37" style="v"/>Kuamah in delh lo napi-in namsau mai pan a taikhia bangin amaute khat leh khat kiphupai ding uh hi; note in na galte uh nan’ zawh nading vangliatna na nei kei ding uh hi.
  </para>
  <para style="p">
    <verse number="38" style="v"/>Minamte lakah note na sia ding uh a, na galte uh leitang in note hong nemang ding hi.
  </para>
  <para style="p">
    <verse number="39" style="v"/>Note sung panin galte’ leitangah a om laite amau’ mawhna hangin kiam ding uh hi; amau’ pute pate’ mawhna hangin amau zong amaute mah bangin kiam ding uh hi.
  </para>
  <para style="p">
    <verse number="40" style="v"/>-
  </para>
  <para style="p">
    <verse number="41" style="v"/>“Ahih hangin kei tungah khemna tawh hong gamtatnasa uh leh kei tawh kilehngatin a paina uh hangin amaute tawh kilehngatin pai-in, amau galte’ leitangah amaute ka paipihna thu ahi, amau’ mawhna leh, a pu a pate’ mawhna pulakin a lungsim uh niamkhiatin, amaute in a mawhna a kipuahphat uh leh;
  </para>
  <para style="p">
    <verse number="42" style="v"/>tua ciangin keimah in Jakob tawh ka thuciamna ka phawk ding a, keimah in Isaak tawh ka thuciamna leh Abraham tawh ka thuciamna ka phawk ding a, keimah in leitang zong ka phawk ding hi.
  </para>
  <para style="p">
    <verse number="43" style="v"/>Ahih hangin amaute in leitang nusia-in, amaute om loin gamkhingin a om sung teng leitang in a sabbath-te na ngah ding hi; amaute in ka biakna ngeina kipte nialin, amaute in ka thukhamte mudah ahih manin, amaute in a mawhna uh thuak ding uh hi.
  </para>
  <para style="p">
    <verse number="44" style="v"/>Bang bang ahi zongin, amaute a galte uh gam sungah a om sung teng uh keimah in amaute nilkhia loin, amaute a susia maimang zah ding leh amaute tawh ka thuciamna a pelh zah dingin amaute ka mudah kei ding hi; bang hang hiam cih leh keimah in Topa amau Pasian ka hi hi;
  </para>
  <para style="p">
    <verse number="45" style="v"/>ahih hangin keimah in amaute ka ngaihsutna-in keimah in amau’ Pasian ka hih theih nadingin, minamte’ muhna ah Izipt gam panin ka paikhiatpih amau’ pu leh pate tawh ka thuciamna ka phawk ding hi: keimah in Topa ka hi hi,” a ci hi.
  </para>
  <para style="p">
    <verse number="46" style="v"/>Hihte Moses tung tawnin Sinai Mual tungah Topa in amah leh Israel mite kikalah a bawl thukhamte leh biakna ngeina kipte leh thute ahi hi.
  </para>
  <chapter number="27" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in: Mi khat in a tuam vilvel-in kiciamna a bawl ciangin, tua a kiciamna a bawl ciangin, tua a kiciamna mite pen nangmah in Topa’ aa dingin na seh ding hi;
  </para>
  <para style="p">
    <verse number="3" style="v"/>pasal kum sawmnih panin kum sawmguk a phate a man na sehna pen, biakinn shekel tawh kizui-in mi khat ciangin ngun shekel sawmnga hi ding hi.
  </para>
  <para style="p">
    <verse number="4" style="v"/>Tua mi in numei ahih leh, na sehna in shekel sawmthum hi ding hi.
  </para>
  <para style="p">
    <verse number="5" style="v"/>Tua mi in kum nga pan kum sawmnih ciang a pha mi ahih leh, a man na sehna in pasal shekel sawmnih hi ding a, numei shekel sawm hi ding hi.
  </para>
  <para style="p">
    <verse number="6" style="v"/>Tua mi in kha khat pan kum nga ciang a pha mi ahih leh, a man na sehna in pasal ngun shekel nga hi ding a, numei na sehna in ngun shekel thum hi ding hi.
  </para>
  <para style="p">
    <verse number="7" style="v"/>Tua mi in kum sawmguk pan a tungsiah ahih leh, pasal na sehna in shekel sawm leh nga hi ding a, numei shekel sawm hi ding hi.
  </para>
  <para style="p">
    <verse number="8" style="v"/>Mi khat zawng lua-in nangma seh zah a piak zawh kei leh, amah in siampipa kiangah a mi hong paipih ding a, siampipa in ama man seh ding hi; a kiciam mipa a siamna tawh kizui-in siampipa in ama man seh ding hi.
  </para>
  <para style="p">
    <verse number="9" style="v"/>“Mite in Topa tungah biakna-in a piakte in ganhing ahih leh, mi khatpeuh in Topa tungah a piak tua bang ganhingte khempeuh a siangtho ahi hi.
  </para>
  <para style="p">
    <verse number="10" style="v"/>Amah na khatpeuh peuh, ahoihte ahoih lo tawh ahi zongin, ahoih lote ahoih tawh a hi zongin, laih lo, kheek lo ding hi; amah in ganhing khat ganhing adang khat tawh a kheek leh, tua ganhing leh a kheekna ganhing a siangtho hi ding hi.
  </para>
  <para style="p">
    <verse number="11" style="v"/>Tua pen Topa tungah biakna-in kipia thei lo ganhing nin khat ahih leh, mipa in siampipa mai-ah a ganhing paipih ding a,
  </para>
  <para style="p">
    <verse number="12" style="v"/>siampipa in hoih hi ci-in ahi zongin sia hi ci-in ahi zongin a man zah seh ding hi; nang siampipa in a seh bangin hi pah ding hi.
  </para>
  <para style="p">
    <verse number="13" style="v"/>Ahih hangin amah in tua ganhing a tat nop leh, a kisehna banah seh nga suah seh khat behlap ding hi.
  </para>
  <para style="p">
    <verse number="14" style="v"/>“Mi khat in a siangtho dingin Topa tungah a inn a ap ciangin, siampipa in hoih hi ci-in a hi zongin sia hi ci-in ahi zongin a man zah seh ding hi; siampipa in a seh bangin kip ding hi.
  </para>
  <para style="p">
    <verse number="15" style="v"/>A appa in ama inn a tat nop leh, a kisehna banah sehnga suah sehkhat sum tawh behlap ding a, tua inn ama’ aa hi ding hi.
  </para>
  <para style="p">
    <verse number="16" style="v"/>“Mi khat in a luah ahi ama leitang phel khat Topa tungah a ap leh, nangma sehna pen khaici tawh kizui hi ding hi; mangbuhham beem khat a pawina leitang pen ngun shekel sawmnga-in kiseh ding hi.
  </para>
  <para style="p">
    <verse number="17" style="v"/>Amah in jubili kum a, kipanin a lo a ap leh, nangma sehna zahzah bit ding hi;
  </para>
  <para style="p">
    <verse number="18" style="v"/>ahih hangin jubili khit ciangin amah in a lo a ap leh, siampipa in jubili kik dong a om lai kumte tawh kizui-in a man zah sum seh ding a, nangma sehna zah panin kikhiam ding hi.
  </para>
  <para style="p">
    <verse number="19" style="v"/>Lo a appa in a tat nop leh, a kisehna banah sehnga suah sehkhat sum tawh behlap ding a, tua in ama’ aa hi suak ding hi.
  </para>
  <para style="p">
    <verse number="20" style="v"/>Ahih hangin amah in a lo tanh nuam lo ahi a, amah in midang khat tungah a lo a zuak ahi zongin ahih leh, tua pen amah in tanh kik thei nawn lo ding hi;
  </para>
  <para style="p">
    <verse number="21" style="v"/>a lo pen, jubili huna piak khiat ciangin, a ki-apsa lo mah bangin Topa tungah a siangtho hi ding hi; siampipa in tua lo tang ding hi.
  </para>
  <para style="p">
    <verse number="22" style="v"/>Amah in a luahna tawh a neih a hilo, a leisa lo pen Topa tungah a ap leh,
  </para>
  <para style="p">
    <verse number="23" style="v"/>siampipa in jubili kum ciang dong ding tua mah seh ding a, a mipa in tua ni-in a kiseh zah, Topa tungah a siangtho-in pia ding hi.
  </para>
  <para style="p">
    <verse number="24" style="v"/>Jubili kum ciangin a lo pen a kileina-pa, gamluahna tawh tua leitang a nei mipa tungah pia kik ding hi.
  </para>
  <para style="p">
    <verse number="25" style="v"/>A kisehna peuhmah biakinn shekel tawh kizui hi ding hi: gerah sawmnih ciangin shekel khat hi ding hi.
  </para>
  <para style="p">
    <verse number="26" style="v"/>“Ahih hangin tacil pen Topa’ aa ahih mah bangin, kuamah in ganhing tacilte ap thei lo ding hi; bawng hita leh tuu hita leh Topa’ aa ahi hi.
  </para>
  <para style="p">
    <verse number="27" style="v"/>Ganhing nin ahih leh, nangma sehna bangin amah in lei kikin, tua banah seh nga suah seh khat behlap ding hi; tua hi lo a, a kitat kei leh, a kisehna bangin kizuak ding hi.
  </para>
  <para style="p">
    <verse number="28" style="v"/>“Ahih hangin mi khat in a neih, Topa tungah a ap, a ki-apsa nate, mi hita leh ganhing hita leh, a luah ama lo hita leh, kizuak lo ding, kitanh lo ding hi; a ki-ap na peuhmah Topa tungah siangthopen hi.
  </para>
  <para style="p">
    <verse number="29" style="v"/>Mite lak panin a kisusia mang ding a, ki-apsa mi peuhmah, kitanh lo ding hi; kithat ding hi.
  </para>
  <para style="p">
    <verse number="30" style="v"/>“Leitung pana piang seh sawmsuah seh khat khempeuh khaici hita leh singgah hita leh, Topa’ aa ahi hi; Topa adingin siangtho hi.
  </para>
  <para style="p">
    <verse number="31" style="v"/>Mi khatpeuh in seh sawmsuah seh khat a, a piak na khatpeuh peuh a tat nop leh, amah in tua banah seh nga suah seh khat behlap ding hi.
  </para>
  <para style="p">
    <verse number="32" style="v"/>Bawnghon leh tuu, keelhon seh sawm suah seh khat khempeuh leh a cingpa’ ciangkhut nuai-a a pai ganhing khempeuh seh sawmsuah seh khat peuhmah Topa adingin a siangtho hi ding hi.
  </para>
  <para style="p">
    <verse number="33" style="v"/>Mi khat in pha hiam sia hiam ci-in kantel lo ding a, khek lo ding hi; a khek leh, tua leh a khekna pen a siangtho hi ding hi; tua pen kitanh lo ding hi,” a ci hi.
  </para>
  <para style="p">
    <verse number="34" style="v"/>Hihte in Sinai Mual tungah Topa in Israel mite ading Moses tungah a piak thupiakte ahi hi.
  </para>
</usx>