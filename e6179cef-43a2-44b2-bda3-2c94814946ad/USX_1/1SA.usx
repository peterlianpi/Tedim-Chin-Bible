<?xml version="1.0" encoding="utf-8"?>
<usx version="2.0">
  <book code="1SA" style="id">1 Samuel</book>
  <para style="mt">1 Samuel</para>
  <chapter number="1" style="c" />
  <para style="p">
    <verse number="1" style="v" />Efraim mi Zuf' tapa Tohu, a tapa Elihu, a tapa Jehoram, a tapa
    Elkanah a kici min nei mi khat Efraim mualtung gam Ramathaimzofim-ah om hi. </para>
  <para style="p">
    <verse number="2" style="v" />Amah in zi nih nei hi. Khat' min Hannah hi a, a khat' min Peninnah
    ahi hi. Peninnah in ta nei a, ahih hangin Hannah in neilo hi. </para>
  <para style="p">
    <verse number="3" style="v" />Elkanah a kumkumin a khuapi panin, Eli' tapa nihte Hofni leh
    Finehas in { Topa' } siampi a sepna mun Shiloh-ah Vanglian { Topa } a bia ding leh ama tungah
    biakna a pia dingin a pai zel hi. </para>
  <para style="p">
    <verse number="4" style="v" />Elkanah in biakna a piak ciangin a zi Peninnah leh a tanu leh a
    tapate khempeuh tungah tanh pia hi. </para>
  <para style="p">
    <verse number="5" style="v" />Amah in Hannah a it hangin { Topa } in amah ta neisaklo ahih manin
    Hannah tungah tanh khat bek a pia hi. </para>
  <para style="p">
    <verse number="6" style="v" />{ Topa } in amah ta neisaklo ahih manin amah a el a zipih in amah
    nakpi takin phin zel, hehsak zel hi. </para>
  <para style="p">
    <verse number="7" style="v" />Tua ahih ciangin a kumkumin tua bangin hi den uh hi. { Topa' }
    inn-ah a paitoh simin Peninnah in Hannah phin zel hi. Tua ahih ciangin Hannah kapin an nelo hi. </para>
  <para style="p">
    <verse number="8" style="v" />Tua ciangin ama pasal Elkanah in, “Hannah aw, bang hangin kap na
    hi hiam? Bang hangin an nelo na hi hiam? Bang hangin na lungsim dah ahi hiam? Kei pen tapa sawm
    sangin nang-a' dingin hoihzaw hilo ka hi hiam?” a ci hi. </para>
  <para style="p">
    <verse number="9" style="v" />Amaute in Shiloh-ah an a nek khit uh ciangin khatvei Hannah ding
    khia-in biakinn-ah thungen dingin a pai hi. Tua hun laitakin { Topa' } biakinn kongkhak khuam
    pangah siampi Eli na tu hi. </para>
  <para style="p">
    <verse number="10" style="v" />Tuanu nakpi takin lungkhamin { Topa' } tungah thu ngenin nakpi
    takin a kap hi. </para>
  <para style="p">
    <verse number="11" style="v" />Amah in thuciamna khat bawlin, “Vanglian { Topa } aw, nangmah in
    na nasemnu' gimna nong et takpi a, keimah hong phawkin na nasemnu hong mangngilh loin na nasemnu
    tungah tapa khat nong piak leh, { Topa' } tungah a khan' tawntungin amah kong pia ding a, ama
    lu-ah mulkiatna kitahlo ding hi,” a ci hi. </para>
  <para style="p">
    <verse number="12" style="v" />{ Topa' } mai-ah thungenin a om laitakin Eli in tuanu' kam na en
    hi. </para>
  <para style="p">
    <verse number="13" style="v" />Hannah a lungsimah pau hi. A mukte bek lingin a awging kizalo
    ahih ciangin Eli in tua numei zukhamin ngaihsun hi. </para>
  <para style="p">
    <verse number="14" style="v" />Tua ahih ciangin Eli in ama kiangah, “Bang tanvei zu kham ding na
    hi hiam? Na leenggahzu nek khawl in,” a ci hi. </para>
  <para style="p">
    <verse number="15" style="v" />Ahih hangin Hannah in dawngin, “Hilo hi, ka topa aw; kei pen
    nakpi takin a lungkham numei ka hi hi. Leenggahzu ahi a, khamtheihzu ahi zongin ka ne kei a, {
    Topa' } mai-ah ka lungsim a sungkhia ka hi hi. </para>
  <para style="p">
    <verse number="16" style="v" />Lungkhamna leh gimna tawh a pau ka hih manin numei ginalo bangin
    na nasemnu hong ngaihsun kei in,” a ci hi. </para>
  <para style="p">
    <verse number="17" style="v" />Tua ciangin Eli in dawngin, “Nuam takin pai in. Israel-te' Pasian
    in ama tungah na ngetsa thu hong pia hi,” a ci hi. </para>
  <para style="p">
    <verse number="18" style="v" />Tua ciangin numei in, “Nangma mitah na nasemnu maipha hong musak
    in,” a ci hi. Tua ciangin tua numei pai-in an ne a, dahmai pua nawnlo hi. </para>
  <para style="p">
    <verse number="19" style="v" />Amaute zingsangin tho baihin biakinn-ah { Topa } a biak khit uh
    ciangin amaute' khua Ramah-a a inn uhah a ciahkik uh hi. Tua ciangin Elkanah in a zi Hannah
    luppih a, { Topa } in tuanu' thungetna a pia hi. </para>
  <para style="p">
    <verse number="20" style="v" />A hun ciangin Hannah gai-in tapa khat nei a, a min Samuel a phuak
    hi. Bang hang hiam cih leh amah in, “{ Topa' } tung panin amah ka nget ahi hi,” a ci hi. </para>
  <para style="p">
    <verse number="21" style="v" />Tua ciangin Elkanah leh a innkuante khempeuh { Topa' } tungah
    kumsim biakna leh a thuciamna a pia dingin paito kik uh hi. </para>
  <para style="p">
    <verse number="22" style="v" />Ahih hangin Hannah paito lo hi. Bang hang hiam cih leh amah in a
    pasal kiangah, “Naungek nawi tawh a kikhen phetin { Topa' } omna mai-ah kilakin tua lai-ah a om
    tawntung dingin ka paipih ding hi,” a ci hi. </para>
  <para style="p">
    <verse number="23" style="v" />A pasal Elkanah in ama kiangah, “Nangmah in hoih na sak pen
    bangin gamta in la, amah nawi tawh a kikhen dong ngak in. { Topa } in a kammal hong kipsak ta
    hen,” a ci hi. Tua ahih ciangin nupi omin nawi tawh a kikhen mateng a ta a khoi hi. </para>
  <para style="p">
    <verse number="24" style="v" />Numei in amah nawi tawh a kikhensak khit ciangin kum thum a pha
    bawngtal khat, annel seu khat, leh leenggahzu savun thawl khat tawh amah la-in, Shiloh-a { Topa'
    } inn-ah amah a paipih hi. </para>
  <para style="p">
    <verse number="25" style="v" />Tua ciangin amaute in a bawngtal go-in Eli kiangah a naupang a
    paipih uh hi. </para>
  <para style="p">
    <verse number="26" style="v" />Tuanu in, “Aw ka topa! Nangmah, a nungta na hih mah bangin ka
    topa aw, keimah in { Topa' } tungah thu ngenin nangma omna hih lai munah a dingnu ka hi hi. </para>
  <para style="p">
    <verse number="27" style="v" />Hih naupang ka ngen hi. { Topa } in ama tungah keima ngetna hong
    pia hi. </para>
  <para style="p">
    <verse number="28" style="v" />Tua ahih ciangin { Topa' } tungah amah ka kawm hi. A nuntak
    laiteng { Topa' } tungah amah a kikawm ahi hi,” a ci hi. Tua ciangin amaute in tua lai-ah{ Topa
    } a bia uh hi. </para>
  <chapter number="2" style="c" />
  <para style="p">
    <verse number="1" style="v" />Hannah in zong thu ngenin, “{ Topa' } tungah ka lungdam a, { Topa'
    } hangin ka kipak hi. Nong huhna hangin ka galte ka nuihsan hi. </para>
  <para style="p">
    <verse number="2" style="v" />“{ Topa } bangin a siangtho kuamah dang omlo a, amah simloh kuamah
    dang omlo a, i Pasian tawh a kibang hong hu dang omlo hi. </para>
  <para style="p">
    <verse number="3" style="v" />Tua bangin kiphatsakna tawh pau nawn kei in la, na kamsung pan
    kihihsakna gingkhiasak kei in. Bang hang hiam cih leh { Topa } pen a thei Pasian hi a, amah in
    gamtatnate a tawi khai hi. </para>
  <para style="p">
    <verse number="4" style="v" />A thahatte' thalte kitan a, ahih hangin a thanemte in thahatna
    ngah uh hi. </para>
  <para style="p">
    <verse number="5" style="v" />A gilvahte in an thalawh uh a, ahih hangin a gilkialte kial nawnlo
    uh hi. Tasel mi in ta sagih nei a, ahih hangin ta tampi a neinu a lungzuang hi. </para>
  <para style="p">
    <verse number="6" style="v" />{ Topa } in thatin hingsak kik a, amah in Leinuai-ah paipih sukin
    thotosak hi. </para>
  <para style="p">
    <verse number="7" style="v" />{ Topa } in zawngsakin hausak a, amah in niamkhiat sukin, zong
    sangtosak hi. </para>
  <para style="p">
    <verse number="8" style="v" />Amah in leivui panin mizawngte phongto a, amah in a cimawhte a
    lungkhamna panun a phongto hi. Uliante tawh tukhawmsak a, minphatna ngahsak hi. Bang hang hiam
    cih leh leitung khuampite { Topa}-a' hi a, tuate tungah amah in leitung pumpi a koih hi. </para>
  <para style="p">
    <verse number="9" style="v" />“Amah in a thuman mite' kalsuanna limtakin cing a, ahih hangin
    migilote khuamialna sungah kikhiasuk ding hi. Bang hang hiam cih leh thatang hatna tawh mi
    gualzo lo ding hi. </para>
  <para style="p">
    <verse number="10" style="v" />{ Topa' } langte tamkham ding a, amah in amaute do-in vantungah
    van gingsak ding hi. { Topa } in leimong dongah thu khen ding hi. Amah in ama kumpipa tungah
    thahatna pia ding a, a sathau nilhpa' vangliatna sangsak ding hi,” a ci hi. </para>
  <para style="p">
    <verse number="11" style="v" />Tua ciangin Ramah-a a inn-ah Elkanah a ciah hi. Ahi zongin
    naupang in siampi Eli' omna-ah { Topa' } na a sem hi. </para>
  <para style="p">
    <verse number="12" style="v" />Eli' tapate pen bangmah a manlo mite ahi uh hi. Amaute in { Topa
    } zahtakna neilo uh hi. </para>
  <para style="p">
    <verse number="13" style="v" />Mite' tungah siampite' gamtat zia ding ngeinate donlo uh hi. Mi
    khatpeuh in biakna a piak ciangin a sa a huan laitakin siampipa' nasempa sikkeu-ka-thum nei khat
    a khutah tawi-in hong pai a, </para>
  <para style="p">
    <verse number="14" style="v" />amah in a sikkeu tawh sikbeel dai ahi a, beel-uk ahi a, beelpi
    ahi a, beel sungah ahi zongin sunsuk hi. Sikkeuka in a kaihkhiattoh khempeuh siampipa in tang
    ding hi. Tua ahih ciangin Shiloh-ah a pai Israel-te khempeuh tungah amaute in tua bangin hih uh
    hi. </para>
  <para style="p">
    <verse number="15" style="v" />Tua thamloin a thau a kihal ma-in siampipa' nasempa hong pai-in
    biakna a pia mipa kiangah, “Siampipa-a' ding han' ding sa hong pia in; bang hang hiam cih leh
    amah in nang tung panin sa minsa hong sangloin a sial bek hong sang ding hi,” a ci hi. </para>
  <para style="p">
    <verse number="16" style="v" />Tua ciangin mipa in ama kiangah, “A thau hong hal masa sak in la,
    tua khit ciangin na deih zahzah la in,” ci leh, amah in, “Hilo hi; tu mahmahin nong pia ding uh
    hi. Tua hi kei leh thatanghat thu-in kong laksak ding hi,” a ci hi. </para>
  <para style="p">
    <verse number="17" style="v" />Tua ahih ciangin { Topa' } muhna-ah tangvalte' khialhna lian
    mahmah hi; bang hang hiam cih leh amaute in { Topa' } tungah biakpiaknate thupi sehlo uh hi. </para>
  <para style="p">
    <verse number="18" style="v" />Samuel pen saihadial siampipuan silhin { Topa' } mai-ah na a sem
    naupang khat ahi hi. </para>
  <para style="p">
    <verse number="19" style="v" />Samuel' nu a pasal tawh kumsim biakna pia dingin a paitoh ciangin
    ama-a' dingin puantual neu khat bawlin kum simin ama kiangah a puak hi. </para>
  <para style="p">
    <verse number="20" style="v" />Tua ciangin Eli in Elkanah leh a zi thupha pia-in, “Amah in {
    Topa' } tungah a apkik a ta' tangdingin { Topa } in hih numei tawh nang ta dang hong neisak ding
    hi,” a ci hi. Tua ciangin a inn uhah amaute a ciah uh hi. </para>
  <para style="p">
    <verse number="21" style="v" />Tua ciangin { Topa } in Hannah thupha pia a, tuanu gai-in tanu
    nih leh tapa thum a nei hi. Naupang Samuel ahih leh { Topa' } omna-ah a khang hi. </para>
  <para style="p">
    <verse number="22" style="v" />Tu-in Eli teek mahmah a, Israel-te khempeuh tungah a tapate'
    gamtatnate, leh kikhopna buk lutna-ah na a sem numeite tawh a lupkhopna thute khempeuh zong a za
    hi. </para>
  <para style="p">
    <verse number="23" style="v" />Amah in amaute kiangah, “Bang hangin tua bangin gamta na hi uh
    hiam? Mi khempeuh tung panin na gamtat siatnate uh ka za hi. </para>
  <para style="p">
    <verse number="24" style="v" />Hilo hi, ka tapate aw; { Topa' } mite in a genthangna thu ka
    zakte hoihlo hi. </para>
  <para style="p">
    <verse number="25" style="v" />Mi khat midang khat tungah a khialh leh ama-a' dingin thukhente
    in palai sem ding hi. Ahih hangin mi khat { Topa' } tungah khial leh ama-a' dingin kua in va
    thumsak ding ahi hiam?” a ci hi. Ahih hangin amaute in a pa' thu ngailo uh hi. Bang hang hiam
    cih leh tua pen amaute a thahna dingin { Topa' } deihna ahi hi. </para>
  <para style="p">
    <verse number="26" style="v" />Tu-in naupang Samuel a pumpi khangin { Topa } leh mite' maipha a
    ngahtoto hi. </para>
  <para style="p">
    <verse number="27" style="v" />Tua ciangin Pasian' mi khat Eli' kiangah hong pai-in ama kiangah,
    “{ Topa } in hih bangin ci hi: ‘Egypt gamsung Faro' khutnuai-ah na pupi Aaron leh a innkuante a
    om laitakin Aaron' tungah keimah ka kilang hi. </para>
  <para style="p">
    <verse number="28" style="v" />Israel minamte khempeuh sung panin amah ka siampi ahi ding, ka
    biakna tau-ah a pai ding, paknamtui a hal ding, keima mai-ah siampipuan a silh dingin ka teel
    hi. Israel mite' tung panin mei tawh kihal keimah hong kibiaknate khempeuh na pupi innkuan
    tungah ka pia hi. </para>
  <para style="p">
    <verse number="29" style="v" />Tua ahih ciangin bang hangin keimah hong kibiaknate leh ka
    thupiak ahi keimah hong kipiakte thusim loin, keima mi Israel-te' piak a limci pen teng tawh
    note kithausakin, kei sangin na tapate pahtawi zaw na hi hiam?’ ci hi. </para>
  <para style="p">
    <verse number="30" style="v" />Tua ahih ciangin Israel-te' Pasian, { Topa } in thu hong genin:
    ‘Nangma innkuan leh na behte keima mai-ah sungtumin pusuak tawntung ding hi, ci-in thu ka ciamsa
    hi,’ ci hi. Ahih hangin tu-in { Topa } in thu genin: ‘Tua bang hi nawnlo ding hi. Bang hang hiam
    cih leh kei hong pahtawite ka pahtawi ding a, kei hong simmawhte ka simmawh ding hi. </para>
  <para style="p">
    <verse number="31" style="v" />En in, nangma innkuan sung leh na beh sunga tangval hat khempeuh
    ka suksiat hun hong tung ding a, na innkuan sungah puteekte a om nawnloh hun hong tung ding hi. </para>
  <para style="p">
    <verse number="32" style="v" />Tua ciangin Israel-te tungah ka piak daupainate khempeuh na
    lungkham hunin en'na mit tawh na en ding a, na innkuan sungah puteek om ngei nawnlo ding hi. </para>
  <para style="p">
    <verse number="33" style="v" />Ka biakna tau panin ka suksiatloh na suante khat pen mitlawt
    dongin a kap ding leh a lunggim dingin kikoih ding hi. Tua ciangin na innsung panin a khang
    khempeuh, mite' namsau tawh si ding uh hi. </para>
  <para style="p">
    <verse number="34" style="v" />Na tapa nihte, Hofni leh Finehas tungah hong tung ding hih thu
    pen nang-a' dingin lim hi ding hi. Amaute gel a ni kikhatin si ding uh hi. </para>
  <para style="p">
    <verse number="35" style="v" />Tua ciangin ka lungsim sung leh ka ngaihsutna bangin a sem ding a
    citak siampi khat keima-a' dingin ka khangsak ding hi. Amah, suanlekhak nei-in ka bawl ding a,
    ka sathau nilhpa' mai-ah amah sungtumin pusuak tawntung ding hi. </para>
  <para style="p">
    <verse number="36" style="v" />Na suanlekhak a suakta mite khempeuh ngun peek khat ahi a, anlum
    lum khat ngen ding ahi zongin ama kiangah pai-in, “An tawm ka neih theihna dingin siampipa' omna
    mun khat peuhpeuhah kei hong koih in, ci-in kong thum hi,” ci ding uh hi,’ ci hi,” ci-in a gen
    hi. </para>
  <chapter number="3" style="c" />
  <para style="p">
    <verse number="1" style="v" />Tu-in Eli' khutnuai-ah naupang Samuel in { Topa' } na sem hi. Tua
    hun lai-in { Topa } in thu genmun lo a, maangmuh ommun lo hi. </para>
  <para style="p">
    <verse number="2" style="v" />Tua hunin a mit a maang dingin a kipan khin Eli in khua mu theilo
    a, ama omna tuamah lum hi. </para>
  <para style="p">
    <verse number="3" style="v" />Pasian' meivak mit nailo a, Pasian' Thuciamna Singkuang a omna mun
    { Topa' } mun siangtho sungah Samuel lum hi. </para>
  <para style="p">
    <verse number="4" style="v" />Tua ciangin { Topa } in, “Samuel! Samuel!” ci-in sam ahih manin
    amah in, “Hih lai-ah om ing!” ci-in </para>
  <para style="p">
    <verse number="5" style="v" />Eli kiangah tai a, “Hih lai-ah om ing, nong sam hi,” a ci hi. Ahih
    hangin amah in, “Kong sam kei hi; lumkik in,” a ci hi. Tua ahih ciangin amah pai-in a lum hi. </para>
  <para style="p">
    <verse number="6" style="v" />Tua ciangin { Topa } in sam kikin, “Samuel!” a ci hi. Samuel
    tho-in Eli kiangah pai-in, “Hih lai-ah om ing, nong sam hi,” a ci hi. Ahih hangin amah in, “Kong
    sam kei hi, ka tapa aw; lumkik in,” a ci hi. </para>
  <para style="p">
    <verse number="7" style="v" />Tua laitakin Samuel in { Topa } thei nailo hi. Bang hang hiam cih
    leh { Topa } in amah hopih ngei nailo hi. </para>
  <para style="p">
    <verse number="8" style="v" />{ Topa } in Samuel a thum veina samkik hi. Amah tho-in Eli kiangah
    pai-in, “Hih lai-ah om ing, nong sam hi,” a ci hi. Tua ciangin { Topa } in naupang a sapna thu
    Eli in a thei hi. </para>
  <para style="p">
    <verse number="9" style="v" />Tua ahih ciangin Eli in Samuel kiangah, “Pai-in lum in; amah in
    nang hong sap leh nangmah in, ‘Hong gen in, { Topa } aw, na nasempa in za hi,’ na ci ding hi,” a
    ci hi. Tua ahih ciangin Samuel pai-in ama omna-ah lumsuk hi. </para>
  <para style="p">
    <verse number="10" style="v" />{ Topa } hong pai-in hong ding a, a hun dangte-a mah bangin,
    “Samuel! Samuel!” ci-in a sam hi. Tua ciangin Samuel in, “Hong gen in, na nasempa in za hi,” a
    ci hi. </para>
  <para style="p">
    <verse number="11" style="v" />Tua ciangin { Topa } in Samuel kiangah, “En in, a za mite
    khempeuh' bil nihte a vut ding na khat Israel-te' sungah a sem ding ka hi hi. </para>
  <para style="p">
    <verse number="12" style="v" />Tua ni ciangin ama innkuan tawh kisai ka gensa khempeuh a patna
    pan a tawpna dong Eli tungah ka tungsak ding hi. </para>
  <para style="p">
    <verse number="13" style="v" />A tapate in Pasian mindaisak a, amah in a tate khamlo ahih manin,
    ama theih a mawhna hangin ama innkuan gimna a pia tawntung ding ka hihna ama kiangah ka gen hi. </para>
  <para style="p">
    <verse number="14" style="v" />Tua ahih ciangin Eli innkuante' mawhna pen biakna ahi a, piakna
    in ahi zongin a maisak zawh ngeilohna ding thu Eli' innkuante tungah ka kiciam hi,” a ci hi. </para>
  <para style="p">
    <verse number="15" style="v" />Samuel zong zingsang dong lum hi. Tua ciangin amah in { Topa' }
    inn kongkhakte hong hi. A maangmuhna Eli' kiangah a gen ding Samuel lau hi. </para>
  <para style="p">
    <verse number="16" style="v" />Ahih hangin Eli in Samuel samin, “Ka tapa Samuel aw,” a ci hi.
    Amah in, “Hih lai-ah om ing,” a ci hi. </para>
  <para style="p">
    <verse number="17" style="v" />Eli in, “Amah in nang kiangah hong gen bang ahi hiam? Kei kiangah
    hong im kei in. Amah in nang tungah hong gente khempeuh kei kiangah ip nong neih leh, Pasian in
    nang hong dawm kei ta hen,” a ci hi. </para>
  <para style="p">
    <verse number="18" style="v" />Tua ahih ciangin Samuel in ama kiangah a vekpi-in genin bangmah
    imlo hi. Tua ciangin Eli in, “Amah pen { Topa } ahi hi. Amah in hoih a sak bangin hih ta hen,” a
    ci hi. </para>
  <para style="p">
    <verse number="19" style="v" />Samuel khang a, { Topa } in amah ompihin, Samuel' thugente khat
    zong lei-ah kiasaklo hi. </para>
  <para style="p">
    <verse number="20" style="v" />Tua ciangin Dan leh Beersheba kikala om Israel-te khempeuh in {
    Topa' } kamsangin Samuel a kikipsakna thei uh hi. </para>
  <para style="p">
    <verse number="21" style="v" />Tua ciangin Shiloh-ah { Topa } kilang kik zelzel hi. Shiloh-ah {
    Topa } mahmah Samuel tungah kilangin thu gen a, Samuel in mite tungah gensawn hi. Tua ciangin
    Israel-te khempeuh in Samuel' thu a zui uh hi. </para>
  <chapter number="4" style="c" />
  <para style="p">
    <verse number="1" style="v" />Tu-in Filistia mite a sim dingin Israel-te kuankhia uh hi. Amaute
    in Ebenezer-ah phual sat uh a, Filistia mite in Afek-ah phual sat uh hi. </para>
  <para style="p">
    <verse number="2" style="v" />Israel-te a do dingin Filistia mite kipan uh a, gal a kido uh
    ciangin Filistia mite in Israel-te zo-in galphual sungah mi tul li bang that uh hi. </para>
  <para style="p">
    <verse number="3" style="v" />Mihonte giahphualah hong ciah ciangin Israel upate in, “Bang
    hangin { Topa } in tuni-in Filistia mite' mai-ah eite hong taisak ahi hiam? Eite' lakah amah
    hong pai-in a thahat i galte' khutsung panin amah in eite hong hotkhiat theihna dingin Shiloh
    panin { Topa' } Thuciamna Singkuang paipih ni,” a ci uh hi. </para>
  <para style="p">
    <verse number="4" style="v" />Tua ahih ciangin mite in Shiloh-ah mi paisak uh a, kherub-te
    tungah a tu Vanglian { Topa' } Thuciamna Singkuang tua lai panin hong pua uh hi. Eli' tapa
    nihte, Hofni leh Finehas, Pasian' Thuciamna Singkuang tawh tua lai-ah om uh hi. </para>
  <para style="p">
    <verse number="5" style="v" />{ Topa' } Thuciamna Singkuang giahphual sung hong tun' ciangin
    Israel-te khempeuh nakpi takin awng uh a, lei a thawn hi. </para>
  <para style="p">
    <verse number="6" style="v" />Filistia mite in otna gamlumna a zak uh ciangin amaute in, “Hebru
    mite' giahphualah nakpi-a hih bang otna bang a cihnopna ahi hiam?” a ci uh hi. { Topa' }
    Thuciamna Singkuang giahphual a tun' khitna a theih uh ciangin </para>
  <para style="p">
    <verse number="7" style="v" />Filistia mite lau uh hi. Bang hang hiam cih leh amaute in,
    “Giahphualah a pasian-te uh tungzo hi,” a ci uh hi. Amaute in, “Gimna ngah hi ta hang! Bang hang
    hiam cih leh nidangin hih bang piang ngeilo hi. </para>
  <para style="p">
    <verse number="8" style="v" />Gimna ngah hi ta hang! Kua in hih a thahat pasian-te' khutsung
    panin eite hong honkhiazo ding ahi hiam? Hihte pen gimna a tuamtuamte tawh gamlakah Egypt-te a
    vatgawp pasian-te ahi hi. </para>
  <para style="p">
    <verse number="9" style="v" />Filistia mite aw, hang un la, pasal bangin gamta un. Tua hi kei
    leh amaute, note' sila hong hih mah bangin Hebru mite' sila na suak ding uh hi. Pasal lungsim
    nei-in do un,” a ci uh hi. </para>
  <para style="p">
    <verse number="10" style="v" />Tua ahih ciangin Filistia mite in do uh a, Israel-te kizo-in mi
    khempeuh a inn ciatah tai uh a, mi tampi tak kithat hi. Bang hang hiam cih leh Israel-te khe
    galkap mi tul sawmthum puk hi. </para>
  <para style="p">
    <verse number="11" style="v" />Tua ciangin Pasian' Thuciamna Singkuang zong kiman a, Eli' tapa
    nihte, Hofni leh Finehas zong kithat hi. </para>
  <para style="p">
    <verse number="12" style="v" />Giahphual panin Benjamin mi khat hong tai-in a puan kikeksa leh a
    lu tungah leivui khu-in Shiloh hong tung hi. </para>
  <para style="p">
    <verse number="13" style="v" />Amah a tun'in, lampi gei-ah a vilin ama tutna-ah Eli na tu hi;
    bang hang hiam cih leh Pasian' Thuciamna Singkuang hangin a lungsim ling hi. Mipa khuapi sung
    hong tungin a thu teng a gen ciangin khuapi mi khempeuh lau-in kiko uh hi. </para>
  <para style="p">
    <verse number="14" style="v" />Eli in kikona awging a zak ciangin amah in, “Hih gamlumna bang
    ahi hiam?” a ci hi. Tua ciangin mipa manlangin hong pai-in Eli kiangah a gen hi. </para>
  <para style="p">
    <verse number="15" style="v" />Tu-in Eli kum sawmkua leh kum giat pha a, a mitte maangin khua mu
    theilo hi. </para>
  <para style="p">
    <verse number="16" style="v" />Mipa in Eli kiangah, “Keimah, galphual panin hong ciah ka hi a,
    tuni-in giahphual panin kong tai hi,” a ci hi. Tua ciangin amah in, “Ka tapa aw, bangci ahi
    hiam?” a ci hi. </para>
  <para style="p">
    <verse number="17" style="v" />A thu hong puakpa in dawngin, “Filistia mite' mai-ah Israel-te
    tai uh a, mi tampi tak zong kithat hi; na tapa nihte, Hofni leh Finehas zong si uh a, Pasian'
    Thuciamna Singkuang kiman khin hi,” a ci hi. </para>
  <para style="p">
    <verse number="18" style="v" />Amah in Pasian' Thuciamna Singkuang a gen ciangin kulhkongpi
    gei-a a tutna mun panin Eli thalpukin a ngawng kitanin a si hi. Bang hang hiam cih leh amah
    puteek hi-in gik hi. Amah in Israel-te kum sawmli sung thu khen hi. </para>
  <para style="p">
    <verse number="19" style="v" />Tu-in a monu, Finehas' zi, naupaai-in a suak dektak ahi hi.
    Pasian' Thuciamna Singkuang a kimatna leh a pasal a sihna thu a zak ciangin amah kunin nausuak
    hi. Bang hang hiam cih leh a nat hun tung ta hi. </para>
  <para style="p">
    <verse number="20" style="v" />Amah si dektak a, ahi zongin amah a don numeite in ama kiangah,
    “Lau kei in, tapa khat na nei hi,” a ci uh hi. Ahih hangin amah in dawnglo a, zong donlo hi. </para>
  <para style="p">
    <verse number="21" style="v" />Tua ciangin amah in, “Israel-te' sung panin minthan'na paikhia
    khinta!” ci-in a naungek min Ikhabod a phuak hi. Bang hang hiam cih leh Pasian' Thuciamna
    Singkuang a kimatna hang leh a teekpa leh a pasal' hang ahi hi. </para>
  <para style="p">
    <verse number="22" style="v" />Amah in, “Pasian' Thuciamna Singkuang kiman khin ahih manin
    Israel-te' sung panin minthan'na paikhia khinta hi,” a ci hi. </para>
  <chapter number="5" style="c" />
  <para style="p">
    <verse number="1" style="v" />Filistia mite in Pasian' Thuciamna Singkuang a mat uh ciangin
    Ebenezer panin Ashdod-ah pua uh hi. </para>
  <para style="p">
    <verse number="2" style="v" />Tua ciangin Filistia-te in Pasian' Thuciamna Singkuang la-in Dagon
    inn sungah paipihin Dagon kiangah koih uh hi. </para>
  <para style="p">
    <verse number="3" style="v" />Ashdod mite a zing ciang zingsang tungin a thawh uh ciangin, {
    Topa' } Thuciamna Singkuang mai leilakah Dagon na maipuk hi. Tua ahih ciangin amaute in Dagon
    phongto-in ama omna munah koihkik uh hi. </para>
  <para style="p">
    <verse number="4" style="v" />Ahih hangin a zing ciang zingsang tungin amaute a thawh uh ciangin
    { Topa' } Thuciamna Singkuang mai leilakah Dagon na maipuk leuleu a, Dagon lutang leh a khutte
    gel kitankhia-in sangkil gei-ah om a, Dagon a pumpi bek omlai hi. </para>
  <para style="p">
    <verse number="5" style="v" />Tuni dongin Dagon siampite leh Dagon inn-ah a tumte khempeuh in
    hih thu hangin Ashdod-a Dagon sangkil tung siklo uh hi. </para>
  <para style="p">
    <verse number="6" style="v" />{ Topa } in Ashdod khua mite nakpi takin gawt a, amah in uilut
    tawh Ashdod khua leh a gamsung lausakin gimsak hi. </para>
  <para style="p">
    <verse number="7" style="v" />Ashdod mite in hih bang thute a muh uh ciangin amaute in,
    “Israel-te' Pasian' Thuciamna Singkuang eite kiang panin a paikhiat loh phamawh hi. Bang hang
    hiam cih leh amah in eite leh i pasian Dagon hong gawt hi,” a ci uh hi. </para>
  <para style="p">
    <verse number="8" style="v" />Tua ahih ciangin amaute in mi sawlin Filistia uliante khempeuh
    khawm uh a, “Israel-te' Pasian' Thuciamna Singkuang bang cih ding ihi hiam?” a ci uh hi. Amaute
    in dawngin, “Israel-te' Pasian' Thuciamna Singkuang Gath-ah koihsak ni,” a ci uh hi. Tua ahih
    ciangin amaute in Israel-te' Pasian' Thuciamna Singkuang tua lai-ah paipih uh hi. </para>
  <para style="p">
    <verse number="9" style="v" />Ahih hangin amaute in tua Gath khua-ah a tun'pih khit uh ciangin {
    Topa } in tua khuapi langpan'in apkhapna lianpi piangsak a, amah in khuapi mite a moi a hamin
    gimsakin amaute in uilut vei uh hi. </para>
  <para style="p">
    <verse number="10" style="v" />Tua ahih ciangin amaute in Pasian' Thuciamna Singkuang Ekron-ah
    puak uh hi. Ahih hangin Pasian' Thuciamna Singkuang Ekron a tun' ciangin Ekron mite kiko uh a,
    “Kote leh ka mite uh a that dingin amaute in Israel-te' Pasian' Thuciamna Singkuang ko kiangah
    hong paipih uh hi,” a ci uh hi. </para>
  <para style="p">
    <verse number="11" style="v" />Tua ahih ciangin amaute in mi sawlin Filistia uliante khempeuh
    khawmin, “Kote leh ka mite uh hong thahlohna dingin Israel-te' Pasian' Thuciamna Singkuang
    puakkhia un la, ama omna munah ciahkiksak un,” a ci uh hi. Bang hang hiam cih leh a khuapi sung
    khempeuhah si dektaka apkhapna om hi. Pasian in tua lai-ah amaute nak gawt mahmah hi. </para>
  <para style="p">
    <verse number="12" style="v" />A silo sunte in uilut vei uh a, khuapi sunga kahna awging vantung
    dongah kizato hi. </para>
  <chapter number="6" style="c" />
  <para style="p">
    <verse number="1" style="v" />{ Topa' } Thuciamna Singkuang Filistia gamsungah kha sagih sung om
    hi. </para>
  <para style="p">
    <verse number="2" style="v" />Tua ciangin Filistia-te in siampite leh aisante sam uh a, “{ Topa'
    } Thuciamna Singkuang bang cih ding ihi hiam? Ama omna munah bang tawh kha ding ihi hiam, hong
    gen un,” a ci uh hi. </para>
  <para style="p">
    <verse number="3" style="v" />Amaute in, “Israel-te' Pasian' Thuciamna Singkuang na puakkhiat uh
    leh, a hawm guakin puak kei un. Bangbang hita leh mawhna hanga biakna pia un. Tua ciangin note
    na dam ding uh a, note hong gawtna thu na thei ding uh hi,” a ci uh hi. </para>
  <para style="p">
    <verse number="4" style="v" />Tua ciangin amaute in, “Amah i piak ding mawhna hanga biakna bang
    ahi hiam?” a ci uh hi. Amaute in dawngin, “Filistia uliante a phazah tawh kizui-in kham uilut
    nga leh kham simbeng nga hi ding hi. Bang hang hiam cih leh note khempeuh leh na uliante uh
    tungah a kibang gimna hong tung hi. </para>
  <para style="p">
    <verse number="5" style="v" />Tua ahih ciangin note in na gamsung uh hong sugawp na uilut uh
    limte leh na simbeng limte uh bawlin, Israel-te' Pasian' tungah zahtakna na lak ding uh hi. Note
    leh na pasian-te uh leh na gam uh hong gawtna amah in hong zangsak khading hi. </para>
  <para style="p">
    <verse number="6" style="v" />Egypt-te leh Faro in a lungsim uh a khauhsak bangin bang hangin na
    lungsim uh khauhsak ding na hi uh hiam? Amah in amaute a mawlpih khit ciangin amaute in Israel
    mite paisakin, tua ciangin Israel mite kihemkhia uh hilo ahi hiam? </para>
  <para style="p">
    <verse number="7" style="v" />Tua ahih ciangin tu-in leeng thak khat bawlin a tungah kol a
    kibang ngei nailo bawngpi a no nawi a pia lai nih la un la, a bawngpite leengah vawh un; ahih
    hangin amaute kiang panin a note la-in inn-ah ciahpih un. </para>
  <para style="p">
    <verse number="8" style="v" />Tua ciangin { Topa' } Thuciamna Singkuang la-in leeng tungah koih
    un la, mawhna hanga biakna-in na piak uh kham milimte a singkuang khat sungah guangin a gei-ah
    koih un. Tua ciangin sawlkhia un la, a lampi-ah paisak un. </para>
  <para style="p">
    <verse number="9" style="v" />A bawngte in Bethshemesh khua zuanin a paitoh leh siatna lianpi
    hong bawlpa pen amah hi ding hi. Ahih hangin a paitoh kei leh eite hong susiapa amah hilo a,
    eite tungah a piang mawkmawk hi, ci-in i thei ding hi,” a ci uh hi. </para>
  <para style="p">
    <verse number="10" style="v" />Mite in tua bangmahin hih uh a, a no nawi a pia lai bawngpi nih
    la-in leengah bulh uh hi. </para>
  <para style="p">
    <verse number="11" style="v" />Amaute in { Topa' } Thuciamna Singkuang, leh kham simbeng leh
    amau' uilut limte a omna singkuang leeng tungah a koih uh hi. </para>
  <para style="p">
    <verse number="12" style="v" />Tua ciangin bawngpite lamlian dung zui-in Bethshemesh lamah tang
    takin pai uh a, a paikawmun ham uh hi; taklam hita leh veilamah hita leh kiheilo uh a, Filistia
    uliante in Bethshemesh gamgi ciangdong a nung a zui uh hi. </para>
  <para style="p">
    <verse number="13" style="v" />Tu-in Bethshemesh uliante in kuam sungah a mangbuh uh a lak
    laitak ahi hi. Amaute khuadakin Thuciamna Singkuang a muh uh ciangin, a muhna uh hangin amaute
    lungdam uh hi. </para>
  <para style="p">
    <verse number="14" style="v" />Bethshemesh khuami Joshua' lo-ah a leeng hong tungin tua munah
    khawl hi. Tua lai-ah suangtum lianpi khat om hi. Amaute in a leeng singte ekkhamin a bawngpite {
    Topa' } tungah meihal biakna-in a pia uh hi. </para>
  <para style="p">
    <verse number="15" style="v" />Levi mite in { Topa' } Thuciamna Singkuang leh a gei-a om kham
    milim a omna singkuang la-in suangtumpi tungah a koih uh hi. Bethshemesh mite in tua ni-in {
    Topa' } tungah meihal biaknate leh biakpiaknate a pia uh hi. </para>
  <para style="p">
    <verse number="16" style="v" />Filistia ulian ngate in tua bang teng a muh khit uh ciangin tua
    ni mahin Ekron-ah a ciahkik uh hi. </para>
  <para style="p">
    <verse number="17" style="v" />Filistia-te in mawhna hanga biakna-in { Topa' } tungah a piak uh
    kham uilutte in: Ashdod-a' ding khat, Gaza-a' ding khat, Ashkelon-a' ding khat, Gad-a' ding
    khat, leh Ekron-a' ding khat ahi hi. </para>
  <para style="p">
    <verse number="18" style="v" />Ulian ngate' uk Filistia mite khuakulh tawh a ki-um khuapite leh
    a ki-umlo khuaneute-a' dingin a khua phazah tawh kizui-in kham simbengte zong ahi hi. { Topa' }
    Thuciamna Singkuang a koihna gei uha suangtumpi pen Bethshemesh khuami Joshua' lo-ah tuni dongin
    teci ahi hi. </para>
  <para style="p">
    <verse number="19" style="v" />Amaute in { Topa' } Thuciamna Singkuang en uh ahih manin amah in
    Bethshemesh mite pawlkhat that hi. Amah in amaute sawmsagih that a, mite lakah { Topa } in mi
    tampi that ahih manin mite thuum uh hi. </para>
  <para style="p">
    <verse number="20" style="v" />Tua ciangin Bethshemesh mite in, “Hih a siangtho Pasian, { Topa'
    } mai-ah kua omzo ding ahi hiam? Eite' kiang panin kua kiangah amah paisak ding ihi hiam?” a ci
    uh hi. </para>
  <para style="p">
    <verse number="21" style="v" />Tua ahih ciangin amaute in Kiriathjearim-ah a teng mite kiangah
    kamtaite sawl uh a, “Filistia-te in { Topa' } Thuciamna Singkuang hong puakkik khin uh hi. Hong
    paisuk un la, no kiangah puato un,” a ci uh hi. </para>
  <chapter number="7" style="c" />
  <para style="p">
    <verse number="1" style="v" />Tua ciangin Kiriathjearim mite hong pai-in { Topa' } Thuciamna
    Singkuang puato uh a, mualtungah a om Abinadab' inn-ah paipih uh hi. { Topa' } Thuciamna
    Singkuang a en dingin amaute in ama tapa Eleazar a ap uh hi. </para>
  <para style="p">
    <verse number="2" style="v" />Kiriathjearim-ah Thuciamna Singkuang a om-a kipan, hun saupi, kum
    sawmnih bang pha a, Israel mite khempeuh in { Topa } ngai-in thuum uh hi. </para>
  <para style="p">
    <verse number="3" style="v" />Tua ciangin Samuel in Israel mite khempeuh kiangah, “Na lungsim
    khempeuh uh tawh { Topa' } lamah a kiheikik na hih uh leh note' lak panin gamdang pasian-te leh
    Ashtaroth nusian milim koihkhia-in { Topa' } lamah na lungsim uh ngat un la, amah bek bia un.
    Tua hi leh amah in Filistia-te' khutsung panin note hong honkhia ding hi,” a ci hi. </para>
  <para style="p">
    <verse number="4" style="v" />Tua ahih ciangin Israel-te in Baal-te leh Ashtaroth koihkhia-in {
    Topa } bek a bia uh hi. </para>
  <para style="p">
    <verse number="5" style="v" />Tua ciangin Samuel in, “Israel-te khempeuh Mizpah-ah khawm un.
    Note-a' dingin { Topa' } tungah thu ka ngen ding hi,” a ci hi. </para>
  <para style="p">
    <verse number="6" style="v" />Tua ahih ciangin amaute Mizpah-ah kikhawm uh a, tui tawi-in {
    Topa' } mai-ah sungkhia uh a, tua ni-in an tangin tua lai munah, “{ Topa' } tungah i khial
    khinzo hi,” a ci uh hi. Samuel in Israel mite Mizpah-ah thu khen hi. </para>
  <para style="p">
    <verse number="7" style="v" />Israel mite Mizpah-ah a kikhopna thu Filistia-te in a zak uh
    ciangin Israel-te a sim dingin Filistia uliante kuanto uh hi. Israel mite in tua thu a zak uh
    ciangin amaute in Filistia-te kihta uh hi. </para>
  <para style="p">
    <verse number="8" style="v" />Tua ciangin Israel mite in Samuel kiangah, “Filistia-te' khutsung
    panin amah in eite hong hotkhiat theihna dingin { Topa } i Pasian' tungah eite-a' dingin thunget
    na khawl kei in,” a ci uh hi. </para>
  <para style="p">
    <verse number="9" style="v" />Tua ahih ciangin Samuel in nawi a ne lai tuuno khat la-in { Topa'
    } tungah a bupin meihal biakna-in a pia hi. Israel-te-a' dingin { Topa' } tungah Samuel kiko a,
    { Topa } in amah na dawng hi. </para>
  <para style="p">
    <verse number="10" style="v" />Samuel in meihal biakna a piak laitakin Filistia-te in Israel-te
    a sim dingin hong nai uh hi. Ahih hangin { Topa } in aw lianpi tawh tua ni-in Filistia-te thawn
    gawpin amaute buaisakgawp a, Israel-te' mai-ah amaute kinotkhia hi. </para>
  <para style="p">
    <verse number="11" style="v" />Tua ciangin Mizpah panin Israel-te paikhia-in Filistia-te delh uh
    a, Bethkar nuai ciangdong amaute a vatgawp uh hi. </para>
  <para style="p">
    <verse number="12" style="v" />Tua ciangin Samuel in suangtum khat la-in Mizpah leh Jeshanah
    kikalah phut a, a min Ebenezer a phuak hi; bang hang hiam cih leh amah in, “Hih pen { Topa } in
    eite hong huhna teci ahi hi,” a ci hi. </para>
  <para style="p">
    <verse number="13" style="v" />Tua ahih ciangin Filistia-te kizo a, Israel-te' gam sungah tumkik
    nawnlo uh hi. Samuel' hunsung khempeuh { Topa } in Filistia-te langpang hi. </para>
  <para style="p">
    <verse number="14" style="v" />Israel-te' tung panin Filistia-te in a laksa khuapite, Ekron
    panin Gath ciang kikal sungteng, Israel-te tungah kipia kik a, Israel-te in Filistia-te'
    khutsung panin a gam uh lakik uh hi. Israel-te leh Amor mite kikalah zong kilemna om hi. </para>
  <para style="p">
    <verse number="15" style="v" />Samuel in a nuntak sung tawntung Israel-te thu khen hi. </para>
  <para style="p">
    <verse number="16" style="v" />A kumkumin Bethel, Gilgal, leh Mizpah-ah kot pai a, amah in hih
    munte khempeuhah Israel-te thu khen hi. </para>
  <para style="p">
    <verse number="17" style="v" />Tua ciangin Ramah-ah amah ciahkik zel hi; bang hang hiam cih leh
    tua lai-ah ama inn om a, tua lai-ah zong Israel-te tungah thukhen na mah a sem hi. Amah in tua
    lai-ah { Topa}-a' ding biakna tau khat a lam hi. </para>
  <chapter number="8" style="c" />
  <para style="p">
    <verse number="1" style="v" />Samuel a teek ciangin amah in Israel-te' tungah thukhenin a tapate
    a koih hi. </para>
  <para style="p">
    <verse number="2" style="v" />A ta upa' min Joel hi a, a nihna' min Abijah ahi hi. Amaute pen
    Beersheba-ah thukhente ahi uh hi. </para>
  <para style="p">
    <verse number="3" style="v" />Ahih hangin a tapate amah bangin gamtalo uh a, sum ngah ding lam
    bek kin uh ahih manin sumgolh la-in thuman heikhia uh hi. </para>
  <para style="p">
    <verse number="4" style="v" />Tua ciangin Israel upate kikhawmin Ramah-a Samuel kiangah pai-in </para>
  <para style="p">
    <verse number="5" style="v" />ama kiangah, “En in, nang na teek ta a, na tapate in nangma
    khekhap hong zuilo uh hi. Tua ahih manin minam dangte khempeuh mah bangin kote hong uk dingin
    kote-a' dingin kumpi khat seh in,” a ci uh hi. </para>
  <para style="p">
    <verse number="6" style="v" />Ahih hangin amaute in, “Kote hong uk dingin kumpi khat hong pia
    in,” a cih uh ciangin hih thu in Samuel lungkimlo sak hi. Samuel in { Topa' } kiangah thu ngen
    hi. </para>
  <para style="p">
    <verse number="7" style="v" />Tua ciangin { Topa } in Samuel kiangah, “Amaute in nang kiangah
    hong gen thu khempeuh ngai in; bang hang hiam cih leh amaute in nang hong nial hilo a, amaute
    tungah kumpi hihna panin kei hong nial ahi uh hi. </para>
  <para style="p">
    <verse number="8" style="v" />Egypt panin amaute ka paikhiatpih-a kipan tuni dongin amaute in
    kei hong nusia-in pasian dangte' na semin, kei' tungah hong bawlnate khempeuh mah bangin amaute
    in nang tungah zong hong bawl ahi uh hi. </para>
  <para style="p">
    <verse number="9" style="v" />Tua ahih ciangin tu-in amaute' thu ngai in. Amaute limtakin
    hilhkholin, amaute' tungah a uk ding kumpipa' hih zia ding lak bek in,” a ci hi. </para>
  <para style="p">
    <verse number="10" style="v" />Tua ahih ciangin Samuel in ama tung panin kumpi khat a ngen mite
    kiangah { Topa' } thugen khempeuh a gen hi. </para>
  <para style="p">
    <verse number="11" style="v" />Amah in, “Note hong uk ding kumpipa' hih zia dingte in: Amah in
    na tapate uh la-in a leengte-ah na semin a sakol nasem ding, leh a leengte mai-ah a tai dingin
    seh ding hi. </para>
  <para style="p">
    <verse number="12" style="v" />Tua ciangin amah in ama-a' dingin a tul-a uk leh a sawmnga-a
    ukte, leh pawlkhatte a lo kho-in a an a la ding, leh a galsung nazatte leh a leeng nate a bawl
    dingin seh ding hi. </para>
  <para style="p">
    <verse number="13" style="v" />Amah in na tanute uh paknamtui bawl ding, an huan ding, leh an em
    dingin la ding hi. </para>
  <para style="p">
    <verse number="14" style="v" />Amah in na lote uh, na leenggui lote uh, leh na oliv lote uh sung
    panin a limcipen teng la-in ama nasemte tungah pia ding hi. </para>
  <para style="p">
    <verse number="15" style="v" />Amah in na an leh na leenggahte uh sawmah khat la-in ama uliante
    leh ama nasemte tungah pia ding hi. </para>
  <para style="p">
    <verse number="16" style="v" />Amah in na nasem numeite uh, na nasem pasalte uh, na bawngte, uh
    leh na late uh a gina pen teng la-in ama na a sem dingin koih ding hi. </para>
  <para style="p">
    <verse number="17" style="v" />Amah in na tuuhonte uh sawmah khat la ding a, note pen ama sila
    na hi ding uh hi. </para>
  <para style="p">
    <verse number="18" style="v" />Tua ni ciangin note-a' dingin na teelsa uh na kumpipa uh hangin
    note na kiko ding uh a, ahih hangin tua ni ciangin { Topa } in note hong dawnglo ding hi,” a ci
    hi. </para>
  <para style="p">
    <verse number="19" style="v" />Ahih hangin mite in Samuel' thu ngai nuamlo uh hi. Amaute in,
    “Hilo! Kote' tungah kumpi khat ka nei ding uh hi. </para>
  <para style="p">
    <verse number="20" style="v" />Kote zong minam dangte khempeuh mah bangin, ka kumpipa un kote
    hong ukin kote' mai-ah pai-in ka galte uh hong dosak ding hi,” a ci uh hi. </para>
  <para style="p">
    <verse number="21" style="v" />Samuel in mite' thugen khempeuh a zak khit ciangin { Topa' }
    kiangah tua thute a genkik hi. </para>
  <para style="p">
    <verse number="22" style="v" />Tua ciangin { Topa } in Samuel kiangah, “Amaute' thu ngai in la,
    amaute-a' dingin kumpi khat koih in,” a ci hi. Tua ciangin Samuel in Israel mite kiangah, “Mi
    khempeuh na khuapi ciat uhah ciah un,” a ci hi. </para>
  <chapter number="9" style="c" />
  <para style="p">
    <verse number="1" style="v" />Benjamin-te sung panin Afiah' tapa Bekorath, a tapa Zeror, a tapa
    Abiel, a tapa Kish min nei, Benjamin-te mihau khat a om hi. </para>
  <para style="p">
    <verse number="2" style="v" />Amah in tangval a melhoih, a min Saul ahi tapa khat nei hi. Israel
    mite lakah amah sangin a melhoihzaw, a thacingzaw khat zong omlo a, midang khempeuh ama liangko
    ciang bek pha uh hi. </para>
  <para style="p">
    <verse number="3" style="v" />Tua laitakin Saul' pa Kish' late a mang hi. Tua ahih ciangin Kish
    in a tapa Saul kiangah, “Nasemte khat sam in la, late va zong in,” a ci hi. </para>
  <para style="p">
    <verse number="4" style="v" />Tua ahih ciangin amaute in Efraim mualtung gamteng leh Shalisha
    gam teng nawkin zong uh a, ahih hangin mulo uh hi. Tua ciangin amaute in Shaalim gamteng zong uh
    a, ahih hangin tua gamah na om tuanlo hi. Tua ciangin amaute in Benjamin gamteng zong uh a, ahih
    hangin mu samlo uh hi. </para>
  <para style="p">
    <verse number="5" style="v" />Zuf gam a tun' uh ciangin Saul in amah tawh a om a nasempa
    kiangah, “Hong pai in, ciahkik ni. Tua hi kei leh ka pa in late ngaihsun nawnloin eite hong
    lunghimawh zaw khading hi,” a ci hi. </para>
  <para style="p">
    <verse number="6" style="v" />Ahih hangin a nasempa in, “En in, hih khuapi sungah Pasian' mi
    khat om a, a kizahtak mi khat ahi hi. Ama gen khempeuh a manin tung hi. Tua lai-ah pai ni. Eite'
    khualzin khiatna thu amah in hong genthei khading hi,” a ci hi. </para>
  <para style="p">
    <verse number="7" style="v" />Tua ciangin Saul in a nasempa kiangah, “Ahih hangin pai lehang,
    tua mipa bang puak ding ihi hiam? I van sunga i anlum beita a, Pasian' mipa kiangah i puak ding
    letsong omlo hi. Bang nei nawn ihi hiam?” a ci hi. </para>
  <para style="p">
    <verse number="8" style="v" />Tua ciangin a nasempa in Saul dawngkikin, “Hih lai-ah ngun sumnen
    tang khat ka nei hi. I vai hong genna dingin Pasian' mipa kiangah ka pia ding hi,” a ci hi. </para>
  <para style="p">
    <verse number="9" style="v" />(Tua ma lai-in Israel-te sungah mi khat in Pasian kiangah thudong
    dingin a pai ciangin amah in, “Hong pai in, thumupa kiangah va pai ni,” ci hi. Bang hang hiam
    cih leh tuhuna kamsang i cihte tua ma-in thumupa kici hi.) </para>
  <para style="p">
    <verse number="10" style="v" />Tua ciangin Saul in a nasempa kiangah, “Tua ahih leh hoih hi, va
    pai ni,” a ci hi. Tua ahih ciangin Pasian' mipa a omna khuapi-ah amaute a pai uh hi. </para>
  <para style="p">
    <verse number="11" style="v" />Amaute khuapi omna muatungah a paitoh laitakun khuapi panin tui
    tawi dingin hong paikhia nungaknote tawh kituak uh ahih manin amaute kiangah, “Thumupa hih
    lai-ah a om hiam?” a ci uh hi. </para>
  <para style="p">
    <verse number="12" style="v" />Amaute in, “Amah om hi; note' mai diakah pai hi. Kinawh un;
    khuapi sungah tu mahmahin hong pai hi. Bang hang hiam cih leh mite in tuni-in mualtunga
    biakna-ah biakna pia uh hi. </para>
  <para style="p">
    <verse number="13" style="v" />Khuapi sung na lut phetun mualtunga biakna-ah anne dingin a pai
    ma-in amah na mu ding uh hi. Amah in biakpiakna thupha pia ding ahih manin ama pai mateng mite
    in an nelo ding uh hi. Thupha a piak khit ciangin a kisam mite in ne thei pan uh hi. Tu-in paito
    un; bang hang hiam cih leh amah na tuakpah ding uh hi,” a ci uh hi. </para>
  <para style="p">
    <verse number="14" style="v" />Tua ahih ciangin khuapi-ah amaute paito uh hi. Khuapi sungah
    amaute a lut laitakun mualtunga biakna lamah Samuel a pai dingin amau' lamah hong paikhia a mu
    uh hi. </para>
  <para style="p">
    <verse number="15" style="v" />Tu-in Saul hong pai ni a zan ni-in Samuel tungah { Topa } in thu
    na gen khin hi: </para>
  <para style="p">
    <verse number="16" style="v" />“Zing ciang tubang hunin Benjamin gamsung panin nang kiangah mi
    khat kong sawl ding a, nangmah in ka mi Israel-te tungah ulian dingin amah sathau na nilh ding
    hi. Amah in Filistia mite' khutsung panin ka mite honkhia ding hi; bang hang hiam cih leh
    amaute' kikona kei kiang hong tung khin ahih manin ka mite' gimna ka mu khinzo hi,” a ci hi. </para>
  <para style="p">
    <verse number="17" style="v" />Samuel in Saul a muh ciangin { Topa } in ama kiangah, “Nang
    kiangah kong gen mipa hih lai-ah hong paita hi. Amah pen ka mite' tungah a uk dingpa ahi hi,”
    ci-in a gen hi. </para>
  <para style="p">
    <verse number="18" style="v" />Tua ciangin Saul in kulhkongpi-ah Samuel va naihin, “Hong gen in;
    thumupa' inn koilai ahi hiam?” a ci hi. </para>
  <para style="p">
    <verse number="19" style="v" />Samuel in Saul dawngin, “Keimah, thumupa ka hi hi; mualtunga
    biakna-ah keima mai-ah na paito in; bang hang hiam cih leh nangmah in tuni-in kei tawh an na ne
    ding a, zingsang ciangin nang hong ciahsakin na lungsima om khempeuh nang kiangah kong gen ding
    hi. </para>
  <para style="p">
    <verse number="20" style="v" />Tuma ni thum lai-in a mang na late ahih leh, kimu khinta ahih
    manin tuate na lungsimah ngaihsun nawn kei in. Israel-te' deihdeihte kua' tungah om ahi hiam?
    Nang leh na pa' innkuante khempeuh tungah a om hilo ahi hiam?” a ci hi. </para>
  <para style="p">
    <verse number="21" style="v" />Saul in dawngin, “Kei pen Israel minamte sung panin a tawmpen
    Benjamin-te hilo ka hi hiam? Keima innkuan, Benjamin minam innkuan khempeuh sung panin a niampen
    hilo ahi hiam? Tua ahih ciangin bang hangin hih bangin kei tungah hong pau na hi hiam?” a ci hi. </para>
  <para style="p">
    <verse number="22" style="v" />Tua ciangin Samuel in Saul leh a nasempa samin inndei sungah
    paipih a, mihing sawmthum bang a pha a kisam mite lak tutna bul lamah a tusak hi. </para>
  <para style="p">
    <verse number="23" style="v" />Tua ciangin Samuel in anhuanpa kiangah, “Nang kiangah kong piak,
    ‘Na tuam koih in,’ kong cih pawl hong paipih in,” a ci hi. </para>
  <para style="p">
    <verse number="24" style="v" />Tua ahih ciangin anhuanpa in a khe leh a kawngsa la-in Saul'
    mai-ah a lui hi. Tua ciangin Samuel in, “Thei in, a kisit pen nang' mai-ah hong kilui hi. Ne in;
    bang hang hiam cih leh leenglate tawh na nektheihna dingin a kiseh hun a cin' mateng nang-a'
    dingin hong kisitsak ahi hi,” a ci hi. Tua ahih ciangin tua ni-in Saul in Samuel tawh an ne
    khawm hi. </para>
  <para style="p">
    <verse number="25" style="v" />Amaute mualtunga biakna panin khuapi sungah a paisuk uh ciangin
    innkhumzangah Saul-a' dingin lupna khat na kiphah a, a ihmu dingin amah lumsuk hi. </para>
  <para style="p">
    <verse number="26" style="v" />Khua a vak ciangin Samuel in innkhumzanga Saul samin, “Na paina
    dingah kong sawl theihna dingin tho in,” a ci hi. Tua ahih ciangin Saul tho-in, amah leh Samuel,
    khuapi kongzingah a pai uh hi. </para>
  <para style="p">
    <verse number="27" style="v" />Amaute khuapi nawlah a paikawmun Samuel in Saul kiangah, “I
    mai-ah na nasempa a paisuakna ding gen in la, amah a paisuak khit ciangin nang' tungah Pasian'
    thute kong theihsak theihna dingin tawlkhat hih lai-ah khawl in,” a ci hi. </para>
  <chapter number="10" style="c" />
  <para style="p">
    <verse number="1" style="v" />Tua ciangin Samuel in sathau thawl khat la a, ama lu tungah buakin
    amah nam a, “{ Topa } in ama mi Israel-te tungah ulian dingin nang sathau hong nilh khin hilo
    ahi hiam? Nangmah in { Topa' } mite ukin a kiima om amau' galte' khutsung panin amaute na
    honkhia ding hi. { Topa } in ama luahte tungah ulian dingin nang sathau hong nilh khitna lim hih
    bang hi ding hi: </para>
  <para style="p">
    <verse number="2" style="v" />Tuni-in kei kiang panin na paikhiat ciangin Benjamin-te' gam
    Rachel' han kiang Zelzah-ah mihing nih na tuak ding a, amaute in nang kiangah, ‘Pai-a na zon'
    late kimu khin a, tu-in na pa in late ngaihsun nawnloin nangmah hong lunghimawh a, “Ka tapa bang
    cih ding ka hi hiam?” ci hi,’ hong ci ding uh hi. </para>
  <para style="p">
    <verse number="3" style="v" />Tua ciangin tua lai panin pai lai-in Tabor tawsaw lak na tung ding
    hi. Tua lai panin Bethel-a Pasian kiangah a paito, keelno thum a pua mi khat, anlum thum a pua
    adang khat, leh leenggahzu savun thawl khat a pua mi khat, mi thum in nang hong dawn ding uh hi. </para>
  <para style="p">
    <verse number="4" style="v" />Amaute in nang hong hopihin nangmah in amau' tung panin na san'
    ding anlum nih nang tungah hong pia ding uh hi. </para>
  <para style="p">
    <verse number="5" style="v" />Tua khit ciangin Filistia khuacingte a omna Gibeath-elohim na tung
    ding hi. Tua khuapi sung na tun' ciangin amaute mai-ah, harp lasakna, khuangneu, tamngai, leh
    laia lasakna tawh laamin awng kawmin mualtunga biakna panin hong paisuk kamsang honkhat na tuak
    ding hi. </para>
  <para style="p">
    <verse number="6" style="v" />Tua ciangin { Topa' } kha in khauhtakin nang hong uk ding a,
    amaute tawh laamin awng khawmin mi tuamdang khatin na kikhel ding hi. </para>
  <para style="p">
    <verse number="7" style="v" />Hih limte nang tungah hong tun' ciangin na tuah peuhpeuh na hih
    ding hi; bang hang hiam cih leh nang tawh Pasian hong om hi. </para>
  <para style="p">
    <verse number="8" style="v" />Tua ciangin keima mai Gilgal-ah na paisuk ding hi. Meihal biaknate
    leh thunuama biaknate a pia dingin nang kiangah kei zong kong pai ding hi. Nang kiangah kei hong
    pai-in na hih ding teng kong lah mateng, ni sagih sung na ngak ding hi,” a ci hi. </para>
  <para style="p">
    <verse number="9" style="v" />Samuel nusia dingin a nunghei ciangin Pasian in ama tungah pianzia
    thak khat a pia hi. Tua ni-in Samuel' gen limte khempeuh a piang hi. </para>
  <para style="p">
    <verse number="10" style="v" />Gibeah-ah amaute a tun' uh ciangin, kamsang honkhat in amah na
    dawn hi. Pasian' kha in khauhtakin amah hong man takpi a, amah zong amaute' lakah laamin a awng
    hi. </para>
  <para style="p">
    <verse number="11" style="v" />Tua ciangin kamsangte tawh a gamtat khawmna, amah a theisa mi
    khempeuhte in a muh uh ciangin khatlekhat in, “Kish' tapa' tungah bang tung ahi hiam? Saul zong
    kamsang suak ahi hiam?” kici uh hi. </para>
  <para style="p">
    <verse number="12" style="v" />Tua ciangin tua lai-a mite khat in dongin, “Hih kamsang dangte
    kua' tate ahi uh hiam?” a ci hi. Tua ahih ciangin, “Saul nangawn kamsang suak hi,” cihna paunak
    a kipatna hong suak hi. </para>
  <para style="p">
    <verse number="13" style="v" />Tua bangin laamin a otna a man ciangin mualtunga biakna tau
    omna-ah a pai hi. </para>
  <para style="p">
    <verse number="14" style="v" />Saul' pano in amah leh a nasempa a muh ciangin, “Koi-ah pai na hi
    uh hiam?” a ci hi. Amah in, “Late a zong dingin ka pai uh hi. Late kimu zolo ding ci-in ka theih
    uh ciangin Samuel kiangah ka pai uh hi,” a ci hi. </para>
  <para style="p">
    <verse number="15" style="v" />Tua ciangin Saul' pano in, “Kong thum hi; Samuel in nang kiangah
    hong gen teng kei tungah hong gen in,” a ci hi. </para>
  <para style="p">
    <verse number="16" style="v" />Tua ciangin Saul in a pano kiangah, “Late a kimuh khitna ko
    kiangah teltakin hong kigen hi,” a ci hi. Ahih hangin Samuel in a gen kumpi suahna ding thu tawh
    kisai ama tungah bangmah genlo hi. </para>
  <para style="p">
    <verse number="17" style="v" />Tu-in Samuel in Mizpah-a { Topa' } kiangah mite khawm hi. </para>
  <para style="p">
    <verse number="18" style="v" />Amah in Israel mite kiangah, “Israel-te' Pasian, { Topa } in hih
    bangin ci hi: ‘Egypt panin Israel-te ka paikhiatpih a, Egypt-te' khutsung leh note hong nengniam
    kumpi gamte khempeuh' khutsung panin note kong honkhia hi,’ ci hi. </para>
  <para style="p">
    <verse number="19" style="v" />Ahih hangin note in na tuahsiatnate uh leh na lungkhamnate uh
    panin note a hong honkhia na Pasian uh tuni-in na nial uh a, note in, ‘Kote' tungah kumpi khat
    koih in,’ na ci uh hi. Tua ahih ciangin tu-in na minam nam uh leh a tul tulin { Topa' } mai-ah
    kilak un,” a ci hi. </para>
  <para style="p">
    <verse number="20" style="v" />Tua ciangin Samuel in Israel minamte khempeuh a nai-ah hong
    paipih a, aisanna tawh Benjamin minam kila hi. </para>
  <para style="p">
    <verse number="21" style="v" />Amah in Benjamin minamte a behbehin hong paipih a, aisanna tawh
    Matri innkuan kila hi. A tawpna-ah amah in Matri innkuan a mi malin hong paipih a, aisanna tawh
    Kish' tapa Saul kila hi. Ahih hangin amaute in amah a zon' uh ciangin amah kimu zolo hi. </para>
  <para style="p">
    <verse number="22" style="v" />Tua ahih ciangin amaute in { Topa } kiangah dongkik uh a, “Tua
    mipa hih lai-ah hong pai hiam?” ci uh a, { Topa } in, “En un, amahmah van kawm lakah bu hi,” a
    ci hi. </para>
  <para style="p">
    <verse number="23" style="v" />Tua ciangin amaute tai-in tua lai mun panin amah hong paipih uh
    hi. Mite' lakah amah a din' ciangin mi khempeuh ama liangko ciang bek pha uh hi. </para>
  <para style="p">
    <verse number="24" style="v" />Tua ciangin Samuel in mi khempeuh tungah, “{ Topa } in a teelsa
    mipa na mu uh hiam? Mi khempeuh lakah amah tawh a kibang khat zong omlo hi,” a ci hi. Tua
    ciangin mi khempeuh awngin, “Kumpipa khan'sau hen!” a ci uh hi. </para>
  <para style="p">
    <verse number="25" style="v" />Tua ciangin Samuel in kumpipa' thuneihna leh a nasepte mite
    kiangah gen a, amah in tuate laibu khat sungah gelhin { Topa' } mai-ah a koih hi. Tua ciangin
    Samuel in mi khempeuh amau' inn ciatah a ciahsak hi. </para>
  <para style="p">
    <verse number="26" style="v" />Saul zong Gibeah-a ama inn-ah ciah a, Pasian in amau' lungsim a
    lawn'sak mi thahatte zong amah tawh a pai uh hi. </para>
  <para style="p">
    <verse number="27" style="v" />Ahih hangin bangmah a manlo mi pawlkhat in, “Hih mipa in eite
    hong bangci hotkhiat zawh ding ahi hiam?” a ci uh hi. Amaute in amah simmawhin ama kiangah
    letsong puaklo uh hi. Ahih hangin amah in tua mite bangmah cihlo hi. </para>
  <chapter number="11" style="c" />
  <para style="p">
    <verse number="1" style="v" />Tua ciangin Ammon mi Nahash a galkapte tawh paito-in Jabeshgilead
    umcih hi. Jabesh mite in Nahash kiangah, “Kote tawh kilemna hong bawl in; nangma na kong sem
    ding uh ahi,” a ci uh hi. </para>
  <para style="p">
    <verse number="2" style="v" />Ahih hangin Ammon mi Nahash in amaute kiangah, “Hih thu khat tawh
    note tawh kilemna ka bawl ding hi. Keimah in note' taklam mittang khempeuh khelkhia-in Israel-te
    khempeuh tungah mindaina kong omsak ding hi,” a ci hi. </para>
  <para style="p">
    <verse number="3" style="v" />Jabesh upate in ama kiangah, “Israel-te' gamsung khempeuhah
    kamtaite ka sawltheihna dingun ni sagih sung a hun hong sot in. Tua ciangin kote hong honkhia
    ding kuamah a om kei leh nang tungah kote kong kipia ding uh hi,” a ci uh hi. </para>
  <para style="p">
    <verse number="4" style="v" />Saul' khua Gibeah-ah kamtaite a tun' uh ciangin amaute in mite
    kiangah a thu gen uh a, tua ciangin mi khempeuh a gingin kapkhia uh hi. </para>
  <para style="p">
    <verse number="5" style="v" />Tu-in Saul a bawngtalte' nung zui-in lo panin hong ciah hi. Saul
    in, “Amaute a kahna dingin bang in mite nasak ahi hiam?” a ci hi. Tua ahih ciangin amaute in
    Jabesh mite' thute ama kiangah a gen uh hi. </para>
  <para style="p">
    <verse number="6" style="v" />Saul in hih thute a zak ciangin Pasian' kha in khauhtakin amah
    hanthawn a, nakpi takin a sin hong so hi. </para>
  <para style="p">
    <verse number="7" style="v" />Amah in bawng leengkai kap khat la a, tuate go-in semnen a,
    kamtaite sawlin Israel gam khempeuhah khak a, “Saul leh Samuel nung zui-in a kuankhialo peuhmah
    a bawngtalte' tungah hih bangin kihih ding hi,” ci-in a gen hi. Tua ciangin mite tungah { Topa }
    kihtakna hong tung a, mihing khat bangin amaute hong kuankhia uh hi. </para>
  <para style="p">
    <verse number="8" style="v" />Amah in Bezek-ah amaute a kaihkhop ciangin Israel mite tul za thum
    pha a, Judah mite tul sawmthum pha hi. </para>
  <para style="p">
    <verse number="9" style="v" />Amaute in a hong pai kamtaite kiangah, “Jabeshgilead-te tungah hih
    bangin gen un: ‘Zing ciang, sun hun ma-in note hong kihonkhia ding hi,’ ci un,” a ci hi.
    Kamtaite hong tungin Jabesh mite kiangah a gen uh ciangin amaute lungdam uh hi. </para>
  <para style="p">
    <verse number="10" style="v" />Tua ahih ciangin Jabesh mite in Nahash kiangah, “Zing ciangin
    nang tungah kote kong kipia ding uh a, nangmah in hoih na sak bangbangin kote' tungah nong hih
    ding hi,” a ci uh hi. </para>
  <para style="p">
    <verse number="11" style="v" />A zing ciangin Saul in mite pawl thumin a khen hi. Tua ciangin
    amaute' giahphual laizangah zingsang tungin hong pai uh a, sun nisat dong Ammon-te a satlum uh
    hi. A suakta mite kithehthang uh a, amaute mi nih nangawn a omkhopna om nawnlo hi. </para>
  <para style="p">
    <verse number="12" style="v" />Tua ciangin mite in Saul kiangah, “‘Saul in eite hong uk ding
    hiam?’ a cite kua ahi hiam? Amaute i thah theihna dingin a mite hong paipih in,” a ci uh hi. </para>
  <para style="p">
    <verse number="13" style="v" />Ahih hangin Saul in, “Tuni-in mi khat zong kithatlo ding hi; bang
    hang hiam cih leh tuni pen { Topa } in Israel-te hong hotkhiat ni ahi hi,” a ci hi. </para>
  <para style="p">
    <verse number="14" style="v" />Tua ciangin Samuel in mite kiangah, “Hong pai un; Gilgal-ah
    pai-in kumpi dingin Saul kipsak phakik ni,” a ci hi. </para>
  <para style="p">
    <verse number="15" style="v" />Tua ahih ciangin mi khempeuh Gilgal-ah pai uh a, tua lai mun {
    Topa' } mai Gilgal-ah Saul kumpi-in a koih uh hi. Amaute in tua lai { Topa' } mai-ah thunuama
    biakna pia uh a, Saul leh Israel mite khempeuh tua lai-ah nakpi takin lungdam khawm uh hi. </para>
  <chapter number="12" style="c" />
  <para style="p">
    <verse number="1" style="v" />Tua ciangin Samuel in Israel-te khempeuh tungah, “En un, note in
    keima kiangah nong gen uh thu khempeuh ka hong mang a, note tungah kumpi khat ka koih khin hi. </para>
  <para style="p">
    <verse number="2" style="v" />Tu-in note' makaipa pen kumpipa ahi hi. Keimah teekin ka sam kang
    ta a, ahi zongin note tawh ka tapate om hi. Ka neulai-a kipan tuni dong note' makai ka hi hi. </para>
  <para style="p">
    <verse number="3" style="v" />Hih lai-ah ka om hi; ka mawhna a om leh { Topa' } mai leh a sathau
    nilhpa' mai-ah ka mawhna hong pulak un. Kua' bawngtal ka laksak hiam? Ahih kei leh kua' la ka
    laksak hiam? Ahih kei leh kua khem ka hi hiam? Kua nengniam ka hi hiam? Ahih kei leh keima mit a
    tawsak dingin kua' tung panin sumgolh la ngei ka hi hiam? Ka mawhna nong lah theih uh leh kong
    dinkik ding hi,” a ci hi. </para>
  <para style="p">
    <verse number="4" style="v" />Tua ciangin amaute in, “Nangmah in kote nong khem kei a, zong nong
    nengniam kei a, mi khat peuhpeuh tung panin zong bangmah na la kei hi,” a ci uh hi. </para>
  <para style="p">
    <verse number="5" style="v" />Tua ciangin amah in amaute kiangah, “Note in kei tungah bangmah na
    muhlohna thu uh { Topa } pen note' langkhatah teci hi a, ama sathau nilhpa zong tuni-in teci ahi
    hi,” a ci hi. Tua ciangin amaute in, “Hi mah hi; { Topa, } i teci ahi hi,” a ci uh hi. </para>
  <para style="p">
    <verse number="6" style="v" />Tua ciangin Samuel in mite kiangah, “Moses leh Aaron teelin Egypt
    gam panin na pu na pate uh a paikhiatpih { Topa, } teci ahi hi. </para>
  <para style="p">
    <verse number="7" style="v" />Tua ahih ciangin tuni-in note leh na pu na pate uh-a' dingin {
    Topa } in hotkhiatna a sepna thu khempeuh { Topa' } mai note' tungah hong genin kong mawhsak
    theihna dingin ding lai dih un. </para>
  <para style="p">
    <verse number="8" style="v" />Egypt-ah Jakob pai-in Egypt-te in amaute a netniam uh ciangin {
    Topa' } tungah na pu na pate uh kiko uh a, Egypt panin na pu na pate uh paikhiatpihin hih lai
    munah amaute a tengsak ahi Moses leh Aaron, { Topa } in a puak hi. </para>
  <para style="p">
    <verse number="9" style="v" />Ahih hangin amaute in { Topa } a Pasian uh mangngilh uh hi. Tua
    ahih ciangin amah in Hazor kumpipa Jabin' galkapmangpa Sisera' tung leh Filistia-te tung leh
    Moab kumpipa tungah amaute zuak a, hih mite in amaute sim uh hi. </para>
  <para style="p">
    <verse number="10" style="v" />Tua ciangin { Topa } tungah amaute kiko uh a, ‘Kote ka khial khin
    uh hi; bang hang hiam cih leh { Topa } nusia-in Baal-te leh Ashtaroth na ka sem uh hi. Ahih
    hangin tu-in ka galte uh khutsung panin kote hong honkhia in; nangma na kong sem ding uh hi,’ a
    ci uh hi. </para>
  <para style="p">
    <verse number="11" style="v" />Tua ciangin { Topa } in Jerubbaal, Barak, Jefthah, leh Samuel
    hong sawl a, na kiim khempeuh uha na galte uh khutsung panin note hong honkhia a, note lungmuang
    takin na om uh hi. </para>
  <para style="p">
    <verse number="12" style="v" />Tua ciangin note a sim dingin Ammon kumpipa Nahash hong kuanna na
    muh uh ciangin, { Topa } na Pasian uh na kumpi uh hi napi-in note in kei kiangah, ‘Kumpi khat in
    kote hong uk ding hi,’ na ci uh hi. </para>
  <para style="p">
    <verse number="13" style="v" />“Tu-in note' teelsa, note' nget kumpipa en un; { Topa } in note'
    tungah kumpi khat koih khinta hi. </para>
  <para style="p">
    <verse number="14" style="v" />Note in { Topa } zahtakin ama na sem a, ama aw ngai-in { Topa' }
    thupiakna na langpan' kei uh a, note a hong uk kumpipa leh na Pasian uh na zuih uh leh thu hong
    nuam ding hi. </para>
  <para style="p">
    <verse number="15" style="v" />Ahih hangin note in { Topa' } aw ngailoin { Topa' } thupiakna na
    langpan' uh leh { Topa } in note leh na kumpipa uh hong langpan' ding hi. </para>
  <para style="p">
    <verse number="16" style="v" />Tua ahih ciangin tu-in taangloin ding un la, note' muhna-ah {
    Topa } in a hih ding hih na lian en un. </para>
  <para style="p">
    <verse number="17" style="v" />Tuhun pen mangbuh lak laitak hilo ahi hiam? Amah in vanging leh
    guah hong puaktheihna dingin { Topa' } tungah thu ka ngen ding hi. Note-a' dingin kumpi khat na
    ngetna uh hangin { Topa' } muhna-ah na gamtatnasa na gitlohna uh a liatna thu thei-in na mu ding
    uh hi,” a ci hi. </para>
  <para style="p">
    <verse number="18" style="v" />Tua ahih ciangin Samuel in { Topa' } tungah thu ngen a, { Topa }
    in tua ni-in van gingsakin guah zusak hi. Tua ciangin mi khempeuh in { Topa } leh Samuel nakpi
    takin a zahtak uh hi. </para>
  <para style="p">
    <verse number="19" style="v" />Tua ciangin mi khempeuh in Samuel kiangah, “Kote ka sihlohna
    dingun na nasemte-a' dingin { Topa' } tungah thu ngen in; bang hang hiam cih leh ka khialhnasate
    uh banah kote-a' dingin kumpi khat ngenin ka khialhnate uh banah hih siatna ka behlap lailai uh
    hi,” a ci uh hi. </para>
  <para style="p">
    <verse number="20" style="v" />Tua ciangin Samuel in mite kiangah, “Lau kei un; hih siatnate
    khempeuh na gamta khin uh hi. Ahi zongin { Topa } zuihna panin pial kei un la, na lungsim
    khempeuh uh tawh { Topa' } na sem un. </para>
  <para style="p">
    <verse number="21" style="v" />Meetna hong pia theilo, hong hon theilo, a mawkna milimte biakna
    lamah pial kei un; bang hang hiam cih leh tuate pen a mawkna ahi hi. </para>
  <para style="p">
    <verse number="22" style="v" />{ Topa } in ama min a khualna-in ama mite paaikhialo ding hi;
    bang hang hiam cih leh ama mi-in note hong bawlna dingin { Topa } lungkim khin hi. </para>
  <para style="p">
    <verse number="23" style="v" />Tua thamloin kei zong, note-a' dingin { Topa' } tungah thunget
    lohna tawh ka na khial het kei ding a, keimah in a hoih a man lampite note kong hilh ding hi. </para>
  <para style="p">
    <verse number="24" style="v" />{ Topa } zahtak un la, na lungsim khempeuh uh tawh citakin ama na
    sem un; bang hang hiam cih leh note-a' dingin amah in na lian hong bawlsaksate ngaihsun un. </para>
  <para style="p">
    <verse number="25" style="v" />Ahih hangin note na gamtat siat lai uh leh, note leh na kumpipa
    uh, na nihun hong kiphiatkhia ding hi,” a ci hi. </para>
  <chapter number="13" style="c" />
  <para style="p">
    <verse number="1" style="v" />Saul in uk ding a kipatin kum sawmthum pha a, kum sawmnih leh kum
    nih sung Israel-te a uk hi. </para>
  <para style="p">
    <verse number="2" style="v" />Saul in Israel-te mihing tul thum teel hi. Tul nihte Mikmash leh
    Bethel mualtung gamah Saul tawh om a, tul khatte Benjamin gamsung Gibeah-ah a tapa Jonathan tawh
    om uh a, midang a omlaite amau' inn a puanbuk ciat uhah amah in ciahsak hi. </para>
  <para style="p">
    <verse number="3" style="v" />Jonathan in Geba-ah a om Filistia-te' khuacingte zo a, Filistia-te
    in tua thu za uh hi. Tua ciangin Saul in gam khempeuhah peengkul tum a, “Hebru mi khempeuh zasak
    un,” a ci hi. </para>
  <para style="p">
    <verse number="4" style="v" />Tua ciangin Saul in Filistia khuacingte a zawhna leh
    Filistia-te-a' dingin Israel-te a huathuai ahihna zong Israel-te khempeuh in za uh hi. Gilgal-ah
    Saul a pawm dingin mite kisamkhia hi. </para>
  <para style="p">
    <verse number="5" style="v" />Tua ciangin Israel-te tawh a kido dingin Filistia-te kikhawmin,
    leeng tul sawmthum, sakol galkap tul guk, leh a galkapte tuipi gei-a sehnel zahin tampi pha uh
    hi. Amaute hong paito-in Bethaven nisuahna lam Mikmash-ah phual sat uh hi. </para>
  <para style="p">
    <verse number="6" style="v" />A galte in Israel mite neh mahmah ahih manin amaute haksatna
    sungah a omlam uh a kitheih uh ciangin suanghawm sung, leihawm sung, suang kawmlak, han lak, leh
    tuikhukte sungah bu uh a, </para>
  <para style="p">
    <verse number="7" style="v" />a dangte in Jordan ngahmun kantanin Gad leh Gilead gamah galkah uh
    hi. Saul ahih leh Gilgal-ah omlai a, amah tawh a om mi khempeuh zong lau-in ling uh hi. </para>
  <para style="p">
    <verse number="8" style="v" />Amah in Samuel' seh hun, ni sagih sung a ngak hi. Ahih hangin
    Gilgal-ah Samuel hong pailo a, ama kiang panin mite kithehthang hi. </para>
  <para style="p">
    <verse number="9" style="v" />Tua ahih ciangin Saul in, “Meihal biakna leh thunuama biakna hih
    lai kei kiangah hong paipih un,” a ci hi. Tua ciangin amah in meihal biakna a pia hi. </para>
  <para style="p">
    <verse number="10" style="v" />Meihal biakna a piak a man khit phetin Samuel hong tung a, amah a
    dawn ding leh a hopih dingin Saul paikhia hi. </para>
  <para style="p">
    <verse number="11" style="v" />Samuel in, “Bang hih na hi hiam?” a ci hi. Saul in, “Kei kiang
    panin mite kithehthangin, a ni kiseh sungin nang lah hong tunglo a, Mikmash-ah Filistia-te a
    kikhopna ka muh ciangin </para>
  <para style="p">
    <verse number="12" style="v" />keimah in, ‘Tu-in Filistia-te keimah hong hih dingin Gilgal-ah
    hong paisuk ding uh a, keimah in { Topa' } maipha ka ngen nai kei hi,’ ka ci hi. Tua ahih
    ciangin keimahmah kisawl tawmin meihal biakna ka pia hi,” a ci hi. </para>
  <para style="p">
    <verse number="13" style="v" />Tua ciangin Samuel in Saul kiangah, “Na hai gamtat hi; { Topa }
    na Pasian' hong thupiakna na zui kei hi; bang hang hiam cih leh { Topa } in Israel-te tungah
    kumpi dingin nang leh na suanlekhakte a kipsaksuak ding ahi hi. </para>
  <para style="p">
    <verse number="14" style="v" />Ahih hangin tu-in na ukna kizomsuak lo ding a, { Topa } in ama
    lungsim bangin mi khat zong khin hi. { Topa } in nang hong thupiak zuilo na hih manin ama mite
    tungah ulian dingin { Topa } in amah seh khin hi,” a ci hi. </para>
  <para style="p">
    <verse number="15" style="v" />Tua ciangin Samuel dingin Gilgal panin Benjamin-te' gamsung
    Gibeah-ah paito hi. Tua ciangin Saul in amah tawh a om mite mihing za guk bang kaikhawmhi. </para>
  <para style="p">
    <verse number="16" style="v" />Saul, a tapa Jonathan, leh amau tawh a om mite Benjamin-te'
    gamsung Gibeah-ah om uh hi. Ahih hangin Filistia-te in Mikmash-ah phual sat uh hi. </para>
  <para style="p">
    <verse number="17" style="v" />Tua ciangin Filistia-te' giahphual panin galsimte pawl thumin
    hong kuankhia uh hi. Pawlkhatte Shual gam Ofrah lamah kihei-in, </para>
  <para style="p">
    <verse number="18" style="v" />pawlkhatte Bethhoron lamah kihei a, pawlkhatte gamlak lam Zeboiim
    kuam a kimuh sukna gamgi lamah kihei uh hi. </para>
  <para style="p">
    <verse number="19" style="v" />Tua laitakin Israel gamsung khempeuhah sikseek khat zong omlo hi.
    Tua ahih manin Filistia-te in, “Hebru mite in amau-a' dingin namsau ahi a, teipi ahi zongin hong
    seeksak khading hi,” a ci uh hi. </para>
  <para style="p">
    <verse number="20" style="v" />Israel-te pen a lokhawhna tu, a hei, ahih kei leh a phiaukawi a
    seek hiam dingin Filistia-te kiangah paisuk zel uh hi. </para>
  <para style="p">
    <verse number="21" style="v" />Lokhawhna tu leh tuzum seek hiam thaman hamu bang hi a, hei seek
    hiam thaman leh ciangkhutah sik phuh thaman mat khat bang ahi hi. </para>
  <para style="p">
    <verse number="22" style="v" />Tua ahih ciangin galdo-in Saul leh Jonathan tawh a om mite khat
    peuhpeuh khutsungah namsau ahi a, teipi ahi zongin omlo a, ahi zongin Saul leh a tapa Jonathan
    in nei uh hi. </para>
  <para style="p">
    <verse number="23" style="v" />Tua ciangin Filistia mite in Mikmash paina ciangka a cing dingin
    mi sawl uh hi. </para>
  <chapter number="14" style="c" />
  <para style="p">
    <verse number="1" style="v" />Ni khat ni-in Saul' tapa Jonathan in ama galhiam a pua tangvalpa
    kiangah, “Hong pai in; gal khata Filistia khuacingte kiangah pai ni,” a ci hi. Ahih hangin amah
    in a pa kiangah a pai ding thu genlo hi. </para>
  <para style="p">
    <verse number="2" style="v" />Saul pen Migron-a om mang kawlsing nuai-a Gibeah nawlah om hi.
    Amah tawh a om mite za guk bang pha a, </para>
  <para style="p">
    <verse number="3" style="v" />Shiloh-ah { Topa' } siampi Eli' tapa Finehas, a tapa Ikhabod, a
    sanggampa Ahitub' tapa Ahijah in siampipuan silh hi. Mite in Jonathan a paikhiat khitlam theilo
    uh hi. </para>
  <para style="p">
    <verse number="4" style="v" />Filistia khuacingte' omna-ah pai ding Jonathan in a ngimna ciangka
    a pang khatah suangdawk khat omin, a pang langkhatah zong suangdawk khat mah om hi. A khat min
    Bozez hi a, a langkhat min Seneh ahi hi. </para>
  <para style="p">
    <verse number="5" style="v" />Suangdawk khat pen Mikmash mai leilu lamah dawkin a khat pen Geba
    mai leitaw lamah dawk hi. </para>
  <para style="p">
    <verse number="6" style="v" />Tua ciangin Jonathan in ama galhiam a pua tangvalpa kiangah, “Hong
    pai in; dawibia mi hih khuacingte kiangah va pai ni. { Topa } in eite-a' dingin hong hihsak
    khading hi. Bang hang hiam cih leh hotkhiatna dingin a tam a tawm in { Topa } nawngkaisak lo
    ding hi,” a ci hi. </para>
  <para style="p">
    <verse number="7" style="v" />Tua ciangin a galhiam puapa in ama kiangah, “Na lungsim in a sawm
    khempeuh hih in. Nang tawh ka om a, nang lungsim mah bangin kei' lungsim zong ahi hi,” a ci hi. </para>
  <para style="p">
    <verse number="8" style="v" />Tua ciangin Jonathan in, “En in, hua mite kiangah galkahin amaute
    kiangah i va kilak ding hi. </para>
  <para style="p">
    <verse number="9" style="v" />Amaute in, ‘Note kiangah kong pai mateng uh hong ngak un,’ hong
    cih leh i omna munah taangloin i om ding a, amaute kiangah i paito kei ding hi. </para>
  <para style="p">
    <verse number="10" style="v" />Ahih hangin amaute in, ‘Ko' kiangah hong paito un,’ hong cih leh
    eite i paito ding hi. Bang hang hiam cih leh { Topa } in eite' khutsungah amaute hong pia khin
    hi. Hih pen eite-a' dingin lim hi ding hi,” a ci hi. </para>
  <para style="p">
    <verse number="11" style="v" />Tua ahih ciangin Filistia khuacingte kiangah amaute gel va kilak
    uh hi. Filistia-te in, “En un, a bukna uh leivang panin Hebru mite hong pusuakkhia uh hi,” a ci
    uh hi. </para>
  <para style="p">
    <verse number="12" style="v" />Khuacing mite in Jonathan leh a galhiam puapa na hopih uh a, “Ko
    kiangah hong paito un; na khat kong lak ding uh hi,” a ci uh hi. Tua ciangin Jonathan in a
    galhiam puapa kiangah, “Ka nung hong zuito in; bang hang hiam cih leh { Topa } in Israel-te'
    khutsungah amaute hong pia khin hi,” a ci hi. </para>
  <para style="p">
    <verse number="13" style="v" />Tua ciangin Jonathan a khut leh a khe tawh kahto-in a galhiam
    puapa a nungah pai hi. Jonathan in amaute vattuk a, a galhiam puapa in ama nungah amaute that
    hi. </para>
  <para style="p">
    <verse number="14" style="v" />Jonathan leh a galhiam puapa in a mi thah masak tungin lo ekah
    khat dung zui-in lo kaihna kuak dung tawnlang tan sungah mihing sawmnih bang si hi. </para>
  <para style="p">
    <verse number="15" style="v" />Tua ciangin giahphual sung, gamsung, leh mite lakah apkhapna om
    hi. Khuacingte leh galsimte nangawn ling uh hi. Zin ling a, buaina lianpi mahmah khat hong suak
    hi. </para>
  <para style="p">
    <verse number="16" style="v" />Benjamin-te' gam sunga Gibeah-a Saul' galvilte in a et uh ciangin
    hih lam hua lamah mihonte a kikhin muaimuai a mu uh hi. </para>
  <para style="p">
    <verse number="17" style="v" />Tua ciangin Saul in amah tawh a omkhawm mite kiangah, “Mi sim un
    la, eite kiang panin kua paikhia hiam thei un,” a ci hi. Amaute in mi a sim khit uh ciangin,
    Jonathan leh a galhiam puapa na omlo hi. </para>
  <para style="p">
    <verse number="18" style="v" />Tua ciangin Saul in Ahijah kiangah, “Pasian' Thuciamna Singkuang
    hih lai-ah hong paipih in,” a ci hi. Bang hang hiam cih leh tua hun laitakin Pasian' Thuciamna
    Singkuang Israel mite tawh pai hi. </para>
  <para style="p">
    <verse number="19" style="v" />Saul in siampipa a hopih laitakin Filistia-te' giahphuala buaina
    hong lian semsem hi. Tua ciangin Saul in siampipa kiangah, “Tua Thuciamna Singkuang lenin { Topa
    } thu dot ding hun om nawnlo hi,” a ci hi. </para>
  <para style="p">
    <verse number="20" style="v" />Tua ciangin Saul leh amah tawh a om mi khempeuh kikhawmin
    galphualah pai uh hi. A galte khempeuh' namsau in amau' lawmte mah hih ciat a, kitawhnawina
    lianpi khat na om hi. </para>
  <para style="p">
    <verse number="21" style="v" />Tu-in tua hun ma-in Filistia-te tawh omkhawm khinin giahphualah
    amaute tawh a pai khinsa Hebru mite nangawn Saul leh Jonathan tawh a omkhawm Israel-te tawh a
    kipawl dingin kihei uh hi. </para>
  <para style="p">
    <verse number="22" style="v" />Tua mah bangin, Filistia-te a taina thu Efraim mualtung gamah a
    bu Israel mite khempeuh in a zak uh ciangin amaute in zong galphualah nakpi takin a nungdelh uh
    hi. </para>
  <para style="p">
    <verse number="23" style="v" />Tua ahih ciangin { Topa } in Israel-te tua ni-in honkhia a,
    galkidona in Bethaven a kheng hi. </para>
  <para style="p">
    <verse number="24" style="v" />Israel mite tua ni-in lungkham uh hi; bang hang hiam cih leh Saul
    in mite tungah kiciamna khat koih a, “Tu nitak mateng leh ka galte ka thukzawh matengin an a
    nepa in samsiatna ngah ta hen,” a ci hi. Tua ahih ciangin mite khat beek in an ciamlo uh hi. </para>
  <para style="p">
    <verse number="25" style="v" />Mi khempeuh tulak a tun' uh ciangin mun citengah khuaizu na om
    hi. </para>
  <para style="p">
    <verse number="26" style="v" />Mite tulak a lut uh ciangin, a khuaizu taak a, ahih hangin kuamah
    in ciam ngam vetlo uh hi. Bang hang hiam cih leh mite in tua kiciamna kihta uh hi. </para>
  <para style="p">
    <verse number="27" style="v" />Ahih hangin a pa in kiciamna tawh mite a thuhilhna Jonathan in
    zalo ahih ciangin amah in a khutsunga om a ciangkhut dawn dawk sakin khuaizu sungah diahin a ne
    hi. Tua ciangin a tha hatkik hi. </para>
  <para style="p">
    <verse number="28" style="v" />Tua ciangin mite khat in, “Na pa in kiciamna khat tawh nakpi
    takin mite thuhilh a, ‘Tuni-in an a ne mipa in samsiatna ngah ta hen,’ ci hi,” a ci hi. Mite gim
    mahmah uh hi. </para>
  <para style="p">
    <verse number="29" style="v" />Tua ciangin Jonathan in, “Ka pa in gamsung nawngkaisak hi; hih
    khuaizu tawmno khat ka ciapna hangin ka tha a hatkikna mu un. </para>
  <para style="p">
    <verse number="30" style="v" />Mite in tuni-in a ut utun amau' muhsa galte' an kinusiate ne leh
    bangzah takin hoihzaw ding ahi hiam? Bang hang hiam cih leh tu-in Filistia-te i thah tamzo nailo
    hi,” a ci hi. </para>
  <para style="p">
    <verse number="31" style="v" />Amaute in tua ni-in Mikmash panin Aijalon ciangdong Filistia-te
    sattuk uh hi. Tua ciangin mite gim mahmah uh hi. </para>
  <para style="p">
    <verse number="32" style="v" />Van kinusiate tungah mite va leengin, tuu leh bawngtal leh
    bawngnote a tuahtuahna munah go uh a, mite in tuate a si tawh a ne uh hi. </para>
  <para style="p">
    <verse number="33" style="v" />Tua ciangin Saul kiangah thu kiko a, “A si tawh sa nekna hangin {
    Topa' } tungah mite khial uh hi,” kici hi. Tua ciangin amah in, “Na zuau gamtat khin uh hi;
    suangtum lian khat hih lai kei kiangah hong khuk dih un,” a ci hi. </para>
  <para style="p">
    <verse number="34" style="v" />Tua ciangin Saul in, “Mite lakah note pai-in amaute kiangah, ‘Mi
    khempeuh in a bawngtal ahi a, a tuu ahi zongin hih lai-ah hong paipihin go un la, a sa ne un; a
    si tawh nekna hangin { Topa' } tungah khial kei un,’ ci un,” a ci hi. Tua ahih ciangin mi
    khempeuh in tua zanin a bawngtalte uh hong paipihin tua munah go uh hi. </para>
  <para style="p">
    <verse number="35" style="v" />Tua ciangin Saul in { Topa}-a' ding biakna tau khat lam hi. Tua
    pen { Topa}-a' dingin a lam masak biakna tau ahi hi. </para>
  <para style="p">
    <verse number="36" style="v" />Tua ciangin Saul in, “Filistia-te kiangah zanin paisukin zingsang
    khuavak dong amaute va sugawp ni; amaute mi khat zong sit kei ni,” a ci hi. Tua ciangin amaute
    in, “Hoih na sak peuhpeuh hih in,” a ci uh hi. Ahih hangin siampipa in, “Hih lai-ah Pasian kiang
    nai ni,” a ci hi. </para>
  <para style="p">
    <verse number="37" style="v" />Tua ciangin Saul in Pasian kiangah thu dong a, “Filistia-te
    kiangah ka paisuk ding hiam? Israel-te' khutsungah amaute nong pia ding hiam?” a ci hi. Ahih
    hangin tua ni-in amah in dawnglo hi. </para>
  <para style="p">
    <verse number="38" style="v" />Tua ciangin Saul in, “Mi a makaite khempeuh aw, hih lai-ah hong
    pai un; hih mawhna tuni-in hong pian'na thei un la mu un. </para>
  <para style="p">
    <verse number="39" style="v" />Bang hang hiam cih leh Israel-te a honkhia { Topa } a nuntak mah
    bangin, ka tapa Jonathan' tungah tua mawhna a om leh zong, amah a si taktak ding hi,” a ci hi.
    Ahih hangin mite lak panin amah a dawng ngam mi khat zong omlo hi. </para>
  <para style="p">
    <verse number="40" style="v" />Tua ciangin amah in Israel-te khempeuh tungah, “Note langkhatah
    na om ding uh a, kei leh ka tapa Jonathan a langkhatah ka om ding uh hi,” a ci hi. Tua ciangin
    mite in Saul kiangah, “Hoih na sak bangin hih in,” a ci uh hi. </para>
  <para style="p">
    <verse number="41" style="v" />Tua ahih ciangin Saul in, “Israel-te' Pasian { Topa } aw, bang
    hangin tuni-in na nasempa hong dawnglo na hi hiam? Hih mawhna kei tung ahi a, ka tapa Jonathan'
    tungah ahi zongin a om leh, Israel-te' Pasian { Topa } aw, Urim hong pia in; ahih hangin hih
    mawhna na mi Israel-te tungah om ahih leh Thummim hong pia in,” a ci hi. Tua ciangin Jonathan
    leh Saul kila a, a midangte suakta hi. </para>
  <para style="p">
    <verse number="42" style="v" />Tua ciangin Saul in, “Kei leh ka tapa Jonathan kikalah ai san
    un,” a ci hi. Tua ciangin Jonathan kila hi. </para>
  <para style="p">
    <verse number="43" style="v" />Tua ciangin Saul in Jonathan kiangah, “Na gamtatnasa hong gen
    in,” a ci hi. Jonathan in ama kiangah gen a, “Ka khutsunga om ciangkhut dawn tawh khuaizu
    tawmkhat ka ciam hi. Hih lai-ah ka om hi; kei a si dingin ka kiging hi,” a ci hi. </para>
  <para style="p">
    <verse number="44" style="v" />Tua ciangin Saul in, “Nang na sih taktak kei taak leh Pasian in
    kei hong dawm kei ta hen, Jonathan aw,” ci-in a kiciam hi. </para>
  <para style="p">
    <verse number="45" style="v" />Tua ciangin mite in Saul kiangah, “Israel-te sungah hih
    gualzawhna lian a piangsak Jonathan si ding ahi hiam? Hi dek peuhmahlo ding! { Topa } a nuntak
    mah bangin, a lu tunga samzang khat zong leilakah kialo ding hi; bang hang hiam cih leh amah in
    Pasian tawh tuni-in tua thu piangsak hi,” a ci uh hi. Tua ahih ciangin mite in Jonathan honkhia
    uh a, amah silo hi. </para>
  <para style="p">
    <verse number="46" style="v" />Tua ciangin Filistia-te a delhna panin Saul khawl a, Filistia-te
    zong amau' munah a ciah uh hi. </para>
  <para style="p">
    <verse number="47" style="v" />Saul, Israel-te tungah kumpi a suah khit ciangin mun khempeuha
    ama galte khempeuh, Moab-te, Ammon-te, Edom-te, Zobah kumpite, leh Filistia-te a do hi. A
    galsimna peuhpeuhah amah gualzo tawntung hi. </para>
  <para style="p">
    <verse number="48" style="v" />Amah in hangtakin hihin Amalek-te vatgawp a, amaute a sugawp
    mite' khutsung panin Israel-te a honkhia hi. </para>
  <para style="p">
    <verse number="49" style="v" />Tu-in Saul' tapate pen Jonathan, Ishvi, leh Malkhishua hi a, a
    tanu nihte: a uzaw min Merab hi a, a nauzaw' min Mikhal hi a, </para>
  <para style="p">
    <verse number="50" style="v" />Saul' zi min Ahinoam hi a, Ahimaaz' tanu ahi hi. A galkapmangpa'
    min Abner hi a, Saul' pano Ner' tapa ahi hi. </para>
  <para style="p">
    <verse number="51" style="v" />Saul' pa Kish leh Abner' pa Ner pen Abiel' tapate ahi uh hi. </para>
  <para style="p">
    <verse number="52" style="v" />Saul' nuntak sung khempeuh Filistia-te tawh nakpi taka kidona om
    hi. Saul in, mi thahat khat peuhpeuh ahi a, mi hang khat peuhpeuh ahi zongin a muh ciangin, tua
    mipa ama galkap dingin pawlbawl pahpah hi. </para>
  <chapter number="15" style="c" />
  <para style="p">
    <verse number="1" style="v" />Samuel in Saul kiangah, “{ Topa } in ama mi Israel-te tungah kumpi
    dingin nang sathau a nilh dingin kei hong sawl hi. Tua ahih ciangin tu-in { Topa' } thugen ngai
    in. </para>
  <para style="p">
    <verse number="2" style="v" />Vanglian { Topa } in hih bangin ci hi: ‘Amaute Egypt panin hong
    paikhiat lai-in amaute in lampi-ah Israel-te a nialna uh hangin Amalek mite gim ka pia ding hi. </para>
  <para style="p">
    <verse number="3" style="v" />Tu-in pai-in Amalek mite vatgawp un la, amaute' neih khempeuh
    susiamang khin un. Amaute sitloin, numei leh pasal, naupang leh nawine laite, bawngtal leh tuu,
    kalaoh leh la, that un,’ ci hi,” a ci hi. </para>
  <para style="p">
    <verse number="4" style="v" />Tua ahih ciangin Saul in Israel mite sam a, Telaim-ah khe galkap
    mi tul zanih leh Judah mi tul sawm kaikhawm hi. </para>
  <para style="p">
    <verse number="5" style="v" />Tua ciangin Amalek khuapi-ah Saul hong pai-in kuam sungah pangsim
    hi. </para>
  <para style="p">
    <verse number="6" style="v" />Tua ciangin Saul in Ken mite kiangah, “Pai un; kihemkhia un.
    Amalek mite lak panin paikhiasuk un. Tua hi kei leh amaute tawh note kong susiakhawm khading hi.
    Bang hang hiam cih leh Egypt panin Israel-te hong paikhiat lai-in amaute khempeuh tungah migitna
    na lak uh hi,” a ci hi. Tua ahih ciangin Amalek mite lak panin Ken mite kihemkhia uh hi. </para>
  <para style="p">
    <verse number="7" style="v" />Tua ciangin Saul in Havilah panin Egypt nisuahna lama om Shur
    ciangdong Amalek-te zo hi. </para>
  <para style="p">
    <verse number="8" style="v" />Amah in Amalek-te' kumpipa Agag a hingin man a, mi khempeuh namsau
    tawh thatmang hi. </para>
  <para style="p">
    <verse number="9" style="v" />Ahih hangin Saul leh mite in Agag, leh a hoihpen tuute,
    bawngtalte, gannote, tuunote leh a hoih khempeuh khawi uh a, tuate thatmang khinlo uh hi. A
    kisimmawh bangmah a manlo khempeuh amaute in thatmang uh hi. </para>
  <para style="p">
    <verse number="10" style="v" />{ Topa' } thu Samuel tungah hong tung hi: </para>
  <para style="p">
    <verse number="11" style="v" />“Kumpi-in Saul ka koih ka kisik hi. Bang hang hiam cih leh amah
    pen keimah zuihna panin kihei kik a, ka thupiaknate semlo hi,” a ci hi. Tua ciangin Samuel heh
    hi; zan tawntung { Topa' } tungah kiko hi. </para>
  <para style="p">
    <verse number="12" style="v" />Tua ciangin Saul a dawn dingin zingsangin Samuel tho baih hi.
    Samuel kiangah, “Karmel-ah Saul hong pai hi. Amah in ama-a' dingin phawkna mual khat phutin,
    kihei-in paisuak a, Gilgal-ah paisuk hi,” kici hi. </para>
  <para style="p">
    <verse number="13" style="v" />Tua ciangin Samuel hong pai a, Saul in ama kiangah, “{ Topa' }
    thupha na tungah hong tung hen. { Topa' } thupiakna ka sem khin hi,” a ci hi. </para>
  <para style="p">
    <verse number="14" style="v" />Tua ciangin Samuel in, “Tua ahih leh ka bila tuu hamna leh ka zak
    bawngtalte' hamna bang ahi hiam?” a ci hi. </para>
  <para style="p">
    <verse number="15" style="v" />Saul in, “Amaute in Amalek-te kiang panin tuate hong paipih uh
    hi; bang hang hiam cih leh { Topa } na Pasian tungah biakna piakna dingin a limci pen tuute leh
    bawngtalte mite in sit uh a, a dangte ka thatmang khin uh hi,” a ci hi. </para>
  <para style="p">
    <verse number="16" style="v" />Tua ciangin Samuel in Saul kiangah, “Khawl in! { Topa } in
    tuzanin kei kiangah hong gen thu nang kiangah kong gen ding hi,” a ci hi. Tua ciangin amah in
    Samuel kiangah, “Hong gen in,” a ci hi. </para>
  <para style="p">
    <verse number="17" style="v" />Tua ciangin Samuel in, “Nang na kineu ngaihsut hun a om hangin,
    tu-in nang pen Israel minamte' lutang hilo na hi hiam? { Topa } in Israel-te tungah kumpi-in
    nang sathau hong nilh hi. </para>
  <para style="p">
    <verse number="18" style="v" />{ Topa } in nasem dingin nang hong sawl a, ‘Pai in; mawhnei
    Amalek mite va susiamang in la, amaute a bei mateng va simgawp in,’ hong ci hi. </para>
  <para style="p">
    <verse number="19" style="v" />Tua ahih ciangin bang hangin { Topa' } thu manglo na hi hiam?
    Bang hangin vankinusiate bawhin { Topa' } muhna-ah a sia gamta na hi hiam?” a ci hi. </para>
  <para style="p">
    <verse number="20" style="v" />Tua ciangin Saul in Samuel kiangah, “Keimah in { Topa' } thu ka
    mang a, { Topa } in hong sawl nasepna-ah pai khinin, Amalek kumpipa Agag kong ciahpih khin a,
    Amalek mite ka susiamang khin hi. </para>
  <para style="p">
    <verse number="21" style="v" />Ahih hangin mite in a kinusiate, tuute leh bawngtalte, suksiat
    dinga a ki-ap na hoihpente Gilgal-ah { Topa } na Pasian piak dingin la uh hi,” a ci hi. </para>
  <para style="p">
    <verse number="22" style="v" />Tua ciangin Samuel in, “{ Topa } in meihal biaknate leh
    biakpiaknate { Topa' } thu man' ding zahin deih ahi hiam? En in, biakpiakna sangin thu man' ding
    hoihzaw a, tuutal thaute sangin thu ngaih ding hoihzaw hi. </para>
  <para style="p">
    <verse number="23" style="v" />Bang hang hiam cih leh lehdona pen aisan mawhna bangmah hi a,
    lungkhauhna pen mawhna leh milim biakna mah a bang ahi hi. Nangmah in { Topa' } thu nial khin na
    hih manin, amah in zong kumpi hihna pan nang hong nolh khin hi,” a ci hi. </para>
  <para style="p">
    <verse number="24" style="v" />Tua ciangin Saul in Samuel kiangah, “Ka khial khin hi; bang hang
    hiam cih leh keimah in mite kihta-in amau' thu mangkha ka hih manin { Topa' } thupiakna leh
    nangma thute ka palsat khin hi. </para>
  <para style="p">
    <verse number="25" style="v" />Tua ahih ciangin tu-in kong thum hi; ka khialhna hong maisak in
    la, { Topa } ka biaktheihna dingin kei hong lehzuihkik in,” a ci hi. </para>
  <para style="p">
    <verse number="26" style="v" />Tua ciangin Samuel in Saul kiangah, “Nang tawh kong kilehkik kei
    ding hi; bang hang hiam cih leh nangmah in { Topa' } thu na nial khin a, Israel-te' tungah kumpi
    hihna panin { Topa } in nang hong nolh khin hi,” a ci hi. </para>
  <para style="p">
    <verse number="27" style="v" />A paikhia dingin Samuel a kihei laitakin Saul in a puantualpi
    mongin len a, a puan kikek hi. </para>
  <para style="p">
    <verse number="28" style="v" />Tua ciangin Samuel in ama kiangah, “{ Topa } in Israel-te' kumpi
    gam nang' tung panin tuni-in balkhia-in nang sangin a hoihzaw na vengpa tungah pia khin hi. </para>
  <para style="p">
    <verse number="29" style="v" />Israel-te' minthang Pasian in zong zuau genlo ding a, zong
    kisiklo ding hi; bang hang hiam cih leh a kisik dingin amah mi hilo hi,” a ci hi. </para>
  <para style="p">
    <verse number="30" style="v" />Tua ciangin amah in, “Ka khial khin hi; ahi zongin tu-in keima mi
    upate mai leh Israel-te' mai-ah kei hong pahtawi in la, { Topa } na Pasian ka biaktheihna dingin
    kei hong zuikik in,” a ci hi. </para>
  <para style="p">
    <verse number="31" style="v" />Tua ahih ciangin Saul' nung zui-in Samuel kilehkik a, Saul in {
    Topa } a bia hi. </para>
  <para style="p">
    <verse number="32" style="v" />Tua ciangin Samuel in, “Amalek-te' kumpi Agag hih lai ka kiangah
    hong paipih in,” a ci hi. Tua ciangin Agag launa lin'na tawh ama kiangah hong pai hi. Agag in,
    “Sih ding lungkhamna hong tung taktak ta hi,” a ci hi. </para>
  <para style="p">
    <verse number="33" style="v" />Tua ciangin Samuel in, “Na namsau in nute ta bei-in a bawl mah
    bangin na nu zong ta bei hi ta ding hi,” a ci hi. Tua ciangin Samuel in { Topa' } mai Gilgal-ah
    Agag a semnen hi. </para>
  <para style="p">
    <verse number="34" style="v" />Tua ciangin Ramah-ah Samuel pai a, Gibeah-a a inn-ah Saul zong a
    ciahto hi. </para>
  <para style="p">
    <verse number="35" style="v" />Samuel in ama sih ni dong Saul mukiklo a, ahih hangin Saul'
    hangin Samuel a dah hi. Israel-te tungah kumpi-in Saul a koih manin { Topa } kisik hi. </para>
  <chapter number="16" style="c" />
  <para style="p">
    <verse number="1" style="v" />{ Topa } in Samuel kiangah, “Israel-te tungah kumpi hihna panin
    amah ka nolhkhitna mu napi-in Saul' hangin bang tanvei dah ding na hi hiam? Na sathau biingah
    sathau thun in la, pai in; Bethlehem mi Jessi kiangah kong sawl ding hi. Bang hang hiam cih leh
    ama tapate lak panin keima-a' ding kumpi khat ka la khin hi,” a ci hi. </para>
  <para style="p">
    <verse number="2" style="v" />Samuel in, “Bangci pai theih ding ka hi hiam? Saul in za leh amah
    in kei hong that ding hi,” a ci hi. Tua ciangin{ Topa } in, “Bawngla khat paipih in la, ‘{ Topa'
    } tungah biakna pia dingin kong pai hi,’ ci in. </para>
  <para style="p">
    <verse number="3" style="v" />Biakpiakna-ah Jessi sam in. Na hih ding teng na tungah kong lak
    ding a, nang tungah a min kong genpa sathau nong nilhsak ding hi,” a ci hi. </para>
  <para style="p">
    <verse number="4" style="v" />{ Topa' } thupiak bangin Samuel gamta-in Bethlehem-ah a pai hi.
    Tua khuapi upate a lingsa-in amah a dawn dingin hong pai uh a, “Thuhoiha hong pai na hi hiam?” a
    ci uh hi. </para>
  <para style="p">
    <verse number="5" style="v" />Amah in, “Thuhoih hi; { Topa' } tungah biakna a pia dingin kong
    pai hi. Note ki-ap un la, biakpiakna-ah kei tawh hong pai un,” a ci hi. Amah in Jessi leh a
    tapate apin, biakpiakna-ah amaute a sam hi. </para>
  <para style="p">
    <verse number="6" style="v" />Amaute hong tun' ciangin amah in Jessi' tapa Eliab enin, “{ Topa'
    } sathau nilhpa ama mai-ah om taktak hi,” ci-in a ngaihsun hi. </para>
  <para style="p">
    <verse number="7" style="v" />Ahih hangin { Topa } in Samuel kiangah, “A tungtham hita leh a
    tun' san'na hita leh en kei in. Bang hang hiam cih leh amah ka nolh hi. { Topa } in mihingte'
    muh bangin mulo hi. Mihingte in a pualam a kilangte en a, ahih hangin { Topa } in a lungsim en
    hi,” a ci hi. </para>
  <para style="p">
    <verse number="8" style="v" />Tua ciangin Jessi in a tapa Abinadab samin Samuel mai-ah a paisak
    hi. Amah in, “{ Topa } in hihpa zong teello hi,” a ci hi. </para>
  <para style="p">
    <verse number="9" style="v" />Tua ciangin Jessi in Shammah paisak hi. Amah in, “{ Topa } in
    hihpa zong teello hi,” a ci leuleu hi. </para>
  <para style="p">
    <verse number="10" style="v" />Jessi in a tapate a sagihna dongin Samuel mai-ah paisak hi.
    Samuel in Jessi kiangah, “{ Topa } in hih mite teello hi,” a ci leuleu hi. </para>
  <para style="p">
    <verse number="11" style="v" />Tua ciangin Samuel in Jessi kiangah, “Na tapate khempeuh hih
    lai-ah a omkim mah ahi hiam?” a ci hi. Jessi in, “A nautum pen omlai a, ahih hangin amah tuu
    cingin om hi,” a ci hi. Tua ciangin Samuel in Jessi kiangah, “Hih lai-ah amah hong tun' mateng
    eite in bangmah dang i hih thei kei ding hi,” a ci hi. </para>
  <para style="p">
    <verse number="12" style="v" />Amah in David samsakin amah hong tumpih hi. Amah in cidam mel
    pua-in, a mitte hoih a, a mel hoih hi. Tua ciangin { Topa } in, “Ding in; amah sathau nilh in;
    hihpa ahi hi,” a ci hi. </para>
  <para style="p">
    <verse number="13" style="v" />Tua ciangin Samuel in a sathau biing sunga sathau la-in a
    sanggamte laizangah amah sathau a nilh hi. Tua ni-a kipanin { Topa' } kha in khauhtakin David
    hong uk hi. Tua ciangin Samuel dingin Ramah-ah a ciah hi. </para>
  <para style="p">
    <verse number="14" style="v" />Tu-in Saul' tung panin { Topa' } kha paikhia a, { Topa } in kha
    gilo sawlin tua kha gilo in amah gimsak hi. </para>
  <para style="p">
    <verse number="15" style="v" />Saul' nasemte in ama kiangah, “Tu-in en in, Pasian' hong sawl kha
    gilo in nang hong gimsak hi. </para>
  <para style="p">
    <verse number="16" style="v" />Tu-in na mai-a om nasemte in laia lasakna a tumsiam mi khat a
    zon'na dingin ka topa un na nasemte thu pia in. Pasian' hong sawl kha gilo na tungah hong tun'
    ciangin amah in tua hong tum ding a, tua ciangin na ci hong dam ding hi,” a ci uh hi. </para>
  <para style="p">
    <verse number="17" style="v" />Tua ahih ciangin Saul in a nasemte kiangah, “Limtakin a tum thei
    khat kei-a' dingin hong zong un la, ka kiangah amah hong paipih un,” a ci hi. </para>
  <para style="p">
    <verse number="18" style="v" />Tangvalte khat in dawngin, “En un, Bethlehem mi Jessi' tapa, a
    tumsiam, a thahat, a galhang mi, thugen a siam, a omnuam mi khat ka mu a, { Topa } in amah a
    ompih mi khat ahi hi,” a ci hi. </para>
  <para style="p">
    <verse number="19" style="v" />Tua ahih ciangin Saul in Jessi kiangah kamtaite sawl a, “Na tapa
    David, tuute tawh a ompa, kei' kiangah hong sawl in,” a ci hi. </para>
  <para style="p">
    <verse number="20" style="v" />Tua ciangin Jessi in anlum, leenggahzu savun thawl khat, leh
    keelno khat a pua ding la khat la-in, Saul kiangah tuate a tapa David puaksak hi. </para>
  <para style="p">
    <verse number="21" style="v" />Saul kiangah David hong tung a, ama nasepna-ah a lut hi. Saul in
    amah nakpi takin it a, amah pen a galhiam puapa a suak hi. </para>
  <para style="p">
    <verse number="22" style="v" />Saul in Jessi kiangah mi sawlin, “Keima nasepna-ah David hong
    omsak in. Amah ka pahtak mahmah mi khat ahi hi,” cisak hi. </para>
  <para style="p">
    <verse number="23" style="v" />Pasian' sawl kha gilo Saul' tungah a om peuhmah ciangin David in
    a laia la-in a khut tawh tum ahih ciangin Saul thaksuakin a ci dam a, ama kiang panin kha gilo
    kihemkhia hi. </para>
  <chapter number="17" style="c" />
  <para style="p">
    <verse number="1" style="v" />Tu-in Filistia-te in galsim dingin a galkapte uh khawmin Judah gam
    Sokoh-ah amaute kituah uh a, Sokoh leh Azekah kikal Efesdammim-ah giahphual sat uh hi. </para>
  <para style="p">
    <verse number="2" style="v" />Tua ciangin Saul leh Israel mite kikhawmin Elah kuamah giahphual
    sat uh a, Filistia-te a do dingin kithawi uh hi. </para>
  <para style="p">
    <verse number="3" style="v" />Filistia-te a gal mualtungah ding uh a, Israel-te a galkhat
    mualtungah dingin, amaute' kikalah kuam khat om hi. </para>
  <para style="p">
    <verse number="4" style="v" />Filistia-te' giahphual panin Gath khuami Goliath a kici a makai, a
    tun' pi kua val a sang mi khat hong paikhia hi. </para>
  <para style="p">
    <verse number="5" style="v" />Amah in a lu tungah sumngo sik lukhu khu-in, sik puan tawh amah
    kithawi a, a puan gihna sumngo shekel tul nga ahi hi. </para>
  <para style="p">
    <verse number="6" style="v" />Amah in a khete tungah sumngo ngaltuam bulh a, a liangko-ah sumngo
    teipi khawh kikhai hi. </para>
  <para style="p">
    <verse number="7" style="v" />A teibul siam lawngpi cia bang pha a, a teipak sik shekel za guk
    gik a, ama mai-ah a lum puapa a pai hi. </para>
  <para style="p">
    <verse number="8" style="v" />Amah dingin Israel uliante otsanin, “Galdo dingin bang hangin hong
    kuankhia ngam na hi uh hiam? Kei, Filistia mi hi-in, note, Saul' nasemte hilo na hi uh hiam?
    Note-a' dingin mi khat teel un la, tua mipa kei kiangah hong paisuksak un. </para>
  <para style="p">
    <verse number="9" style="v" />Amah in kei hong do-in hong thah zawh leh kote na nasemte ka hi
    ding uh a, ahih hangin keimah in amah zo-in ka thah leh note, komau' nasem na hi ding uh hi,” a
    ci hi. </para>
  <para style="p">
    <verse number="10" style="v" />Tua ciangin tua Filistia mipa in, “Tuni-in Israel uliante kong to
    hi. I kido theihna dingin mi khat hong pia un,” cithuah lai hi. </para>
  <para style="p">
    <verse number="11" style="v" />Saul leh Israel-te khempeuh in Filistia mipa' kammalte a zak uh
    ciangin amaute lungkia-in nakpi takin a lau uh hi. </para>
  <para style="p">
    <verse number="12" style="v" />David pen Judah gam Bethlehem khua-a om Efrathah mi, tapa giat a
    nei Jessi min a neipa' tapa ahi hi. Saul' hun lai-in tua mipa teek zo-in kum tampi pha ta hi. </para>
  <para style="p">
    <verse number="13" style="v" />Jessi' tapa a u pen thumte in galdona-ah Saul zui khin uh hi. Gal
    sungah a pai a tapa thumte' min pen, a ta upa Eliab, ama zomah Abinadab, leh a thumna Shammah
    ahi hi. </para>
  <para style="p">
    <verse number="14" style="v" />David, a nautum pen hi a, a upa pen thumte in Saul zui a, </para>
  <para style="p">
    <verse number="15" style="v" />ahih hangin Bethlehem-a a pa' tuute a vak dingin Saul' kiang
    panin David ciah zelzel hi. </para>
  <para style="p">
    <verse number="16" style="v" />Ni sawmli sung zing leh nitakin Filistia-pa hong pai-in hong ding
    zelzel hi. </para>
  <para style="p">
    <verse number="17" style="v" />Tua ciangin Jessi in a tapa kiangah, “Hih ankan seu khat leh hih
    anlum sawm na ute puak dingin guang in la, na ute kiang giahphualah manlangin va puak in la, </para>
  <para style="p">
    <verse number="18" style="v" />a tul a ukpa kiangah zong hih sathaukhal sawmte puak in. Na ute'
    omdan va mu in la, amau' omzia a kitheihna lim pawlkhat hong ciahpih in,” a ci hi. </para>
  <para style="p">
    <verse number="19" style="v" />Tua laitakin Filistia-te tawh kido-in Saul leh amaute, leh Israel
    mite khempeuh, Elah kuamah om uh hi. </para>
  <para style="p">
    <verse number="20" style="v" />Tua ciangin Jessi in a thupiak bangin zingsangin David tho
    baihin, a kem ding midang khat tawh a tuute nusia a, a ante pua-in a pai hi. Mihonte giahphualah
    pai-in galdo kikona a ot laitakun amah giahphual va tung hi. </para>
  <para style="p">
    <verse number="21" style="v" />Israel-te leh Filistia-te, galkap leh galkap a kido dingin kinaih
    uh hi. </para>
  <para style="p">
    <verse number="22" style="v" />David in van cingpa' khutsungah a nate nusia-in galkapte kiangah
    va tai a, pai-in a ute va hopih hi. </para>
  <para style="p">
    <verse number="23" style="v" />Amaute tawh a kiho laitakin, Gath khuami Filistia-te a makaipi
    Goliath min neipa, Filistia uliante lak panin hong paikhia-in a masa-a mah bangin kam hong pau
    hi. David in ama kampau a za hi. </para>
  <para style="p">
    <verse number="24" style="v" />Israel mite khempeuh in tua mipa a muh uh ciangin ama kiang panin
    taikhia uh a, lau mahmah uh hi. </para>
  <para style="p">
    <verse number="25" style="v" />Israel mite khatlekhat kiho-in, “Hih hong paikhia mipa na mu ngei
    uh hiam? Israel-te a to dingin hong paito takpi hi. Amah a that mipa tungah kumpipa in sum tampi
    pia-in, ama tanu zong pia ding a, a pa' innkuante, Israel sungah aana nasep leh siah khempeuh
    kipengsak ding hi,” a ci uh hi. </para>
  <para style="p">
    <verse number="26" style="v" />David in ama kianga ding mite kiangah, “Hih Filistia-pa thatin
    Israel-te' tung panin hih mindaina a beisakpa-a' dingin bang kihih ding ahi hiam? A nungta
    Pasian' galkapte a to dingin hih dawibia Filistia-pa kua ahi hiam?” a ci hi. </para>
  <para style="p">
    <verse number="27" style="v" />Mite in a kibang mahin dawng uh a, “Amah a that mipa tungah tua
    bang tua bangin kihih ding hi,” a ci uh hi. </para>
  <para style="p">
    <verse number="28" style="v" />David in mite kiangah thu a gen laitakin ama u a upen Eliab in a
    za hi. David tungah Eliab heh mahmah ahih manin, “Bang hangin hong paisuk na hi hiam? Tua tuu
    tawmkhatte gamlakah kua tawh nusia na hi hiam? Na kihaimuan'na leh na lungsim gitlohna ka thei
    hi. Bang hang hiam cih leh galkidona a en dingin nong paisuk hi,” a ci hi. </para>
  <para style="p">
    <verse number="29" style="v" />David in, “Bang hih ka hi hiam? Kam bek hilo ahi hiam?” a ci hi. </para>
  <para style="p">
    <verse number="30" style="v" />Tua ciangin ama kiang panin midang khat kiangah kihei-in a kibang
    mahin thu dong a, mite in a masa-a mah bangin amah dawngkik uh hi. </para>
  <para style="p">
    <verse number="31" style="v" />David' kampaute a kizak ciangin amaute in Saul kiangah gen uh a,
    Saul in amah samsak hi. </para>
  <para style="p">
    <verse number="32" style="v" />Tua ciangin David in Saul kiangah, “Ama hangin kuamah lungkiasak
    kei in. Na nasempa pai-in hih Filistia-pa tawh ka va kido ding hi,” a ci hi. </para>
  <para style="p">
    <verse number="33" style="v" />Saul in David kiangah, “Hih Filistia-pa tawh a kido dingin ama
    langkhatah na kuanzo kei ding hi. Nang pen tangval na hi pan a, amah pen a tangval-a kipan
    galkap mi ahi hi,” a ci hi. </para>
  <para style="p">
    <verse number="34" style="v" />Ahih hangin David in Saul kiangah, “Na nasempa in a pa' tuute a
    kem zel hi. Humpinelkai ahi a, vom ahi zongin hong pai-in tuute lak panin tuuno a mat ciangin, </para>
  <para style="p">
    <verse number="35" style="v" />a nungah delhin vatgawpin a kamsung panin tuuno ka honkhia hi.
    Keimah a hih dingin amah hong ding leh keimah in a ngawngin manin vatgawpin ka that hi. </para>
  <para style="p">
    <verse number="36" style="v" />Na nasempa in humpinelkai leh vomte that khin ngei hi. Amah in a
    nungta Pasian' galkapte ninsak ahih manin dawibia hih Filistia-pa pen tuate khat tawh kibang lel
    ding hi,” a ci hi. </para>
  <para style="p">
    <verse number="37" style="v" />Tua ciangin David in, “Humpinelkai khecin leh vom khecin panin
    kei a hong honkhia { Topa } in hih Filistia-pa' khutsung panin zong kei hong honkhia ding hi,”
    ci thuah lai hi. Tua ciangin Saul in David kiangah, “Pai in;{ Topa } in nang hong ompih ta hen!”
    a ci hi. </para>
  <para style="p">
    <verse number="38" style="v" />Tua ciangin Saul in a galvante David pia a, amah in a lu tungah
    sumngo lukhu khusakin, sik puan silhsak hi. </para>
  <para style="p">
    <verse number="39" style="v" />Tua ciangin David in a galdalnate tungah a namsau khih a, amah
    kingeinaseh lo ahih manin lam pai dingin a kithawi leh pai theilo hi. Tua ciangin David in Saul
    kiangah, “Hihte tawh lam ka pai thei kei hi; bang hang hiam cih leh ka kingeinaseh kei hi,” a ci
    hi. David in tuate suahkhia hi. </para>
  <para style="p">
    <verse number="40" style="v" />Tua ciangin amah in a khutah a ciangkhut tawi-in, lui panin
    suangmai tang nga tengin a tuucin' thungip sungah tuate koih hi. A khutsungah a suanglotna tawi
    a, Filistia-pa' nai-ah a pai hi. </para>
  <para style="p">
    <verse number="41" style="v" />Tua ciangin a mai-ah a lum puapa tawh Filistia-pa hong pai-in
    David hong naih hi. </para>
  <para style="p">
    <verse number="42" style="v" />Filistia-pa khuadakin David a muh ciangin amah in simmawh hi;
    bang hang hiam cih leh amah a tangval pan, a cidam tuak, a melhoih khat hi lel hi. </para>
  <para style="p">
    <verse number="43" style="v" />Tua ciangin Filistia-pa in David kiangah, “Ui hong sa a,
    ciangkang tawh sat hong sawm na hi hiam?” a ci hi. Filistia-pa in a pasian-te' min tawh David
    samsia hi. </para>
  <para style="p">
    <verse number="44" style="v" />Filistia-pa in David kiangah, “Ka kiangah hong pai in. Huih lak
    vasate leh gamlak gamsate tungah na sa ka pia ding hi,” a ci hi. </para>
  <para style="p">
    <verse number="45" style="v" />Tua ciangin David in Filistia-pa kiangah, “Namsau, teipi, leh
    teikhawh tawh kei kiangah nang nong kuan hi. Ahih hangin kei pen Israel galkapte' Pasian, a
    Vanglian { Topa, } nangmah in na to mipa' min tawh nang kiangah kong kuan hi. </para>
  <para style="p">
    <verse number="46" style="v" />Tuni-in { Topa } in ka khutsungah nang hong pia ding a, keimah in
    nang hong sattukin na lu ka tankhia ding hi. Tua ciangin tuni-in huihlak vasate leh leitung
    ganhingte tungah Filistia mi a site' luanghawmte ka pia ding hi. Israel sungah Pasian khat a
    omlam leitung mi khempeuh in a theihna ding, </para>
  <para style="p">
    <verse number="47" style="v" />leh { Topa } in namsau leh teipi tawh a hotkhiat lohna thu hih
    lai-a a om khempeuh in a theihna ding ahi hi. Bang hang hiam cih leh galdona pen { Topa}-a' hi
    a, amah in kote' khutsungah note hong pia ding hi,” a ci hi. </para>
  <para style="p">
    <verse number="48" style="v" />David tawh a kituah dingin Filistia-pa dingin hong pai a, hong
    nai ciangin David zong Filistia-pa tawh a kituah dingin gal mai-ah a delh hi. </para>
  <para style="p">
    <verse number="49" style="v" />Tua ciangin David in a khutin a thungip sawkin suangtang khat la
    a, a kap leh Filistia-pa' taltang a kha hi. A taltangah a suangtang tum a, leilakah amah maipuk
    hi. </para>
  <para style="p">
    <verse number="50" style="v" />Tua ahih ciangin David in suanglotna khat leh suangtang khat tawh
    Filistia-pa zo-in a that hi. David' khutsungah namsau omlo hi. </para>
  <para style="p">
    <verse number="51" style="v" />Tua ciangin David tai-in ama tungah ding a, Filistia-pa' namsau
    mah a paai panin dok a, amah thatin tua tawh a lu a tankhia hi. Filistia-te in a makaipa uh a
    sihna a theih uh ciangin a taikek uh hi. </para>
  <para style="p">
    <verse number="52" style="v" />Tua ciangin Israel-te leh Judah-te awngin ding uh a, Gath leh
    Ekron kulhkongpi ciangdong Filistia-te delh uh ahih manin Shaarim panin Gath leh Ekron ciangdong
    Filistia mi a liamte puk uh hi. </para>
  <para style="p">
    <verse number="53" style="v" />Tua ciangin Filistia-te a delhna panun Israel-te hong ciahkik uh
    a, amaute in a giahphual uh luhsak uh hi. </para>
  <para style="p">
    <verse number="54" style="v" />David in Filistia-pa' lutang la-in Jerusalem-ah paipih a, ahih
    hangin a galvan teng ama puanbukah a koih hi. </para>
  <para style="p">
    <verse number="55" style="v" />Filistia-pa do-in David a kuankhiatna Saul in a muh ciangin
    galkapmangpa Abner kiangah, “Abner aw, hih tangvalpa kua' tapa ahi hiam?” a ci hi. Abner in,
    “Kumpipa aw, ka thei kei hi,” a ci hi. </para>
  <para style="p">
    <verse number="56" style="v" />Tua ciangin kumpipa in, “Tangvalpa kua' tapa ahi hiam, kan in,” a
    ci hi. </para>
  <para style="p">
    <verse number="57" style="v" />Filistia-pa a thahna panin David hong ciah ciangin Abner in amah
    samin a khutsunga Filistia-pa' lutang tawh Saul' mai-ah a paipih hi. </para>
  <para style="p">
    <verse number="58" style="v" />Saul in ama kiangah, “Tangvalpa aw, kua' tapa na hi hiam?” a ci
    hi. David in dawngin, “Bethlehem khuami na nasempa Jessi' tapa ka hi hi,” a ci hi. </para>
  <chapter number="18" style="c" />
  <para style="p">
    <verse number="1" style="v" />David leh Saul a kiho khita kipanin Saul' tapa Jonathan in ama
    pumpi zahin David a it hi. </para>
  <para style="p">
    <verse number="2" style="v" />Saul in tua ni-a kipanin ama kiangah David omsak a, a pa' inn-ah
    ciahsaklo hi. </para>
  <para style="p">
    <verse number="3" style="v" />Jonathan in ama pumpi zahin David it ahih manin amah tawh
    thuciamna khat a bawl hi. </para>
  <para style="p">
    <verse number="4" style="v" />Jonathan in ama silhlai a puantualpi suahin David pia a, a
    galkidalna leh a namsau nangawn leh a thal leh a kawnggak zong a pia hi. </para>
  <para style="p">
    <verse number="5" style="v" />Saul in a sawlna mun khempeuhah David in a ma tun' hi. Tua ahih
    ciangin Saul in galkapte a uk dingin amah a koih hi. Mi khempeuh leh Saul' nasemte in zong hih
    thu hoih a sa uh hi. </para>
  <para style="p">
    <verse number="6" style="v" />Filistia-pa a thahna panin David ciahin, amaute in inn lam a zuat
    uh ciangin Israel khuapi khempeuh sung panin kumpi Saul a dawn dingin khuangtung leh lasaknate
    tawi-in numeite a laam kawmin hong kuankhia uh hi. </para>
  <para style="p">
    <verse number="7" style="v" />Amaute gualnuamin numeite khatlekhat in, “Saul in a tulin that,
    David in a tul sawmin that,” kici uh hi. </para>
  <para style="p">
    <verse number="8" style="v" />Saul heh mahmah a, hih thugenna in amah lungkimlo sak hi. Amah in,
    “Amaute in David tungah a tul sawmin pia-in, kei tungah a tulin hong pia bek uh hi. Kumpi min
    puak cih simloh bang dang nei nawn ka hi hiam?” a ci hi. </para>
  <para style="p">
    <verse number="9" style="v" />Tua ni-a kipan Saul in David encik hi. </para>
  <para style="p">
    <verse number="10" style="v" />A zing ciangin Pasian' sawl kha gilo in Saul hong bawh a, nisimin
    David in a hih ngei bangin laia lasakna a tum laitakin ama innsung tengah Saul hang gawp hi.
    Saul in a khutsungah a teipi tawi hi. </para>
  <para style="p">
    <verse number="11" style="v" />Saul in a teipi-in David nih vei a khawh hi; bang hang hiam cih
    leh, “Kawm tawh David ka khawhcip ding hi,” ci-in ngaihsun hi. Ahih hangin David in a nih vei
    mahin na pelhthei hi. </para>
  <para style="p">
    <verse number="12" style="v" />Saul in David kihta hi; bang hang hiam cih leh { Topa } in amah
    ompih a, ahih hangin Saul kiang panin amah kihemkhia khinta hi. </para>
  <para style="p">
    <verse number="13" style="v" />Tua ahih ciangin Saul in a omna panin David lakhia-in mihing tul
    khat a ukin koih a, mite a makai-in amah kuankhia-in hong ciah hi. </para>
  <para style="p">
    <verse number="14" style="v" />David in a sepna khempeuhah a ma tun' hi; bang hang hiam cih leh
    { Topa } in amah ompih hi. </para>
  <para style="p">
    <verse number="15" style="v" />Amah in matutzawhna lianpi a neihlam Saul in a muh ciangin amah
    lamdang sa-in om hi. </para>
  <para style="p">
    <verse number="16" style="v" />Ahih hangin Israel-te khempeuh leh Judah-te khempeuh in David it
    uh hi; bang hang hiam cih leh amaute makaihin amah kuankhia-in hong ciah hi. </para>
  <para style="p">
    <verse number="17" style="v" />Tua ciangin Saul in David kiangah, “Hih lai-ah ka tanu uzaw Merab
    om hi. Nang tungah zi dingin kong pia ding hi. Kei-a' dingin hang peuh in la, { Topa' } gal do
    in,” a ci hi. Bang hang hiam cih leh Saul in, “Keima khutsungah amah siloin Filistia-te'
    khutsungah si hen,” ci-in ngaihsun hi. </para>
  <para style="p">
    <verse number="18" style="v" />David in Saul kiangah, “Kei pen kumpipa' makpa ka hihna dingin
    kei, bang hi a, Israel-te tungah ka tanaute, ka pa' innkuante bang ahi hiam?” a ci hi. </para>
  <para style="p">
    <verse number="19" style="v" />Ahih hangin David' tungah Saul' tanu Merab a kipiak ding laitakin
    Meholah mi Adriel tungah a zi dingin kipia hi. </para>
  <para style="p">
    <verse number="20" style="v" />Tu-in Saul' tanu Mikhal in David ngai hi. Saul kiangah hih thu a
    kigen ciangin Saul a lungdam hi. </para>
  <para style="p">
    <verse number="21" style="v" />Saul in, “Ama-a' dingin ka tanu pen thangzak ahih theihna ding
    leh Filistia-te' khutsungah a sihtheihna dingin ama tungah ka tanu pia ning,” ci-in ngaihsun hi.
    Tua ahih ciangin Saul in David kiangah a nih veina genin, “Nang pen tu-in ka makpa na hi ding
    hi,” a ci hi. </para>
  <para style="p">
    <verse number="22" style="v" />Saul in a nasemte thu pia a, “David kiangah thu tuam genpih un
    la, ‘En in, nang tungah kumpipa lungkim a, ama nasemte khempeuh in nang hong it hi. Tua ahih
    ciangin tu-in kumpipa' makpa suak in,’ ci un,” a ci hi. </para>
  <para style="p">
    <verse number="23" style="v" />Saul' nasemte in David kiangah hih thute gen uh hi. David in,
    “Kei pen mizawng hi-in a zahtakhuailo ka hihna mu napi-in kumpipa' makpa suah ding a thuneu sa
    na hi uh hiam?” a ci hi. </para>
  <para style="p">
    <verse number="24" style="v" />Tua ciangin Saul' nasemte in ama kiangah, “Tua bang tua bangin
    David in gen hi,” a ci uh hi. </para>
  <para style="p">
    <verse number="25" style="v" />Tua ciangin Saul in, “David kiangah hih bangin na gen ding uh hi:
    ‘Kumpipa in a galte a thukkik theihna dingin Filistia-te' zangteep za khat cih simloh kumpipa in
    moman deihlo hi,’ ci un,” a ci hi. Tu-in Saul in Filistia-te' khut tawh David sihsak ding
    ngaihsun hi. </para>
  <para style="p">
    <verse number="26" style="v" />Saul' nasemte in David kiangah hih thute a gen uh ciangin
    kumpipa' makpa ahih ding David a lungkim hi. A hun a bei ma-in, </para>
  <para style="p">
    <verse number="27" style="v" />David dingin ama mite tawh pai a, Filistia mi za nih that hi. Tua
    ciangin amah kumpipa' makpa a suahtheihna dingin kumpipa tungah a cingin a kipia amaute' zangvun
    teepte David in hong paipih hi. Saul in a tanu Mikhal ama zi dingin a pia hi. </para>
  <para style="p">
    <verse number="28" style="v" />Ahih hangin { Topa } in David a ompihna leh Israel-te khempeuh in
    amah a itna thu Saul in a muh ciangin </para>
  <para style="p">
    <verse number="29" style="v" />David a kihta semsem hi. Tua ahih ciangin Saul pen David' gal hi
    tawntung hi. </para>
  <para style="p">
    <verse number="30" style="v" />Tua ciangin Filistia mi uliante galsim dingin hong kuankhia uh a,
    amaute hong kuankhiat simin Saul' nasem dangte khempeuh sangin David in a ma tun'zaw hi. Tua
    ahih manin mite in David thupi muh semsem hi. </para>
  <chapter number="19" style="c" />
  <para style="p">
    <verse number="1" style="v" />Tua ciangin Saul in David thah ding a ngaihsutna thu a tapa
    Jonathan leh a nuai-a ulian khempeuh kiangah a gen hi. Ahih hangin Saul' tapa Jonathan in David
    diksa mahmah hi. </para>
  <para style="p">
    <verse number="2" style="v" />Jonathan in David kiangah, “Ka pa Saul in nang thah hong sawm hi.
    Tua ahih ciangin zingsang ciangin kidawm in la, mun simtham khatah omin bu in. </para>
  <para style="p">
    <verse number="3" style="v" />Kei paikhia-in nangma bukna phual nai-ah ka pa kiangah ka ding
    ding a, nangma thu ka pa kiangah ka gen ding hi. Ama tung panin phawk ka neih leh nang kiangah
    kong gen ding hi,” a ci hi. </para>
  <para style="p">
    <verse number="4" style="v" />Jonathan in a pa Saul kiangah David' thu a hoihin genin ama
    kiangah, “Kumpipa, a nasempa David tungah khial kei in; bang hang hiam cih leh nang tungah amah
    hong khiallo a, ama nasepnate nang-a' dingin nasep hoih ahi hi. </para>
  <para style="p">
    <verse number="5" style="v" />Amah in a nuntakna pia ngamin Filistia-pa that a, { Topa } in
    Israel-te khempeuh-a' dingin gualzawhna lianpi piangsak hi. Nangmah in hih thu na mu a, na lung
    a dam hi. Tua ahih ciangin bang hangin thu omlopi-in David thahna tawh a mawhbaanglo mipa tungah
    khial ding na hi hiam?” a ci hi. </para>
  <para style="p">
    <verse number="6" style="v" />Saul in Jonathan' thu mang hi. Saul kiciam a, “{ Topa } a nungta
    ahih mah bangin amah kithatlo ding hi,” a ci hi. </para>
  <para style="p">
    <verse number="7" style="v" />Tua ciangin Jonathan in David samin, Jonathan in hih thute
    khempeuh ama tungah lak hi. Jonathan in Saul kiangah David paipih a, a nidanga mah bangin ama
    sepna ngei-ah a sem hi. </para>
  <para style="p">
    <verse number="8" style="v" />Tua ciangin gal hong omkik hi. David kuankhia-in Filistia-te tawh
    kido a, amaute tampi tak that a, ama mai-ah amaute a tai uh hi. </para>
  <para style="p">
    <verse number="9" style="v" />Tua ciangin a khutsungah a teipi tawi-in a innsungah a tut
    laitakin { Topa' } sawl kha gilo Saul' tungah hong tung hi. David in a laia lasakna tum hi. </para>
  <para style="p">
    <verse number="10" style="v" />Saul in a teipi-in kawm tawh David khawhcip dingin khawh a, ahih
    hangin amah in na pelh a, kawm tungah a teipi kiphut hi. Tua ciangin David tai-in a suakta hi. </para>
  <para style="p">
    <verse number="11" style="v" />A zingsang ciangin amah a thahtheihna dingin tua zanin Saul in
    amah a vil dingin David' inn-ah mi sawl hi. Ahih hangin David' zi Mikhal in ama kiangah,
    “Tuzanin na nuntakna na suahtak kei leh, zing ciangin nang hong kithat ding hi,” a ci hi. </para>
  <para style="p">
    <verse number="12" style="v" />Tua ahih ciangin Mikhal in tawletah David khiasuk hi. Amah
    taikhia-in suakta hi. </para>
  <para style="p">
    <verse number="13" style="v" />Mikhal in milim khat la-in lupna tungah koih a, keelmul lukham
    khat a lu-ah koihin puan silhsak hi. </para>
  <para style="p">
    <verse number="14" style="v" />Saul in David a man dingin mi a paisak ciangin amah in, “Amah a
    ci na hi,” na ci hi. </para>
  <para style="p">
    <verse number="15" style="v" />Tua ciangin Saul in David a en dingin mi sawl a, “Amah ka
    thahtheihna dingin a lupna tawh kei kiangah amah hong puato un,” a ci hi. </para>
  <para style="p">
    <verse number="16" style="v" />A mi sawlte hong tun' ciangin, keelmul lukham a lu sanah omin
    lupna tungah a milim na om hi. </para>
  <para style="p">
    <verse number="17" style="v" />Saul in Mikhal kiangah, “Bang hangin tua bangin kei hong khem a,
    amah a suahtakna dingin ka galpa khah na hi hiam?” a ci hi. Mikhal in Saul dawngin, “Amah in kei
    kiangah, ‘Hong paisak in; bang hangin nang hong that ding ka hi hiam?’ hong ci hi,” a ci hi. </para>
  <para style="p">
    <verse number="18" style="v" />Tu-in David tai-in suakta a, Ramah-ah Samuel kiangah pai-in, ama
    tungah Saul' hihna teng a gen hi. Tua ciangin amah leh Samuel pai-in Naioth-ah om uh hi. </para>
  <para style="p">
    <verse number="19" style="v" />Tua ciangin Saul kiangah, “En in, Ramah khuasung Naioth vengah
    David om hi,” kici hi. </para>
  <para style="p">
    <verse number="20" style="v" />Tua ciangin David a man dingin Saul in mi sawl hi. Amaute in
    kamsang honte laamin awngin omin, amaute a makai-in Samuel a ding a muh uh ciangin, Saul'
    sawltakte tungah Pasian' kha hong tung a, amaute zong laamin a awng uh hi. </para>
  <para style="p">
    <verse number="21" style="v" />Hih thu Saul kiangah a kigen ciangin, amah in midang sawl leuleu
    a, amaute zong laamin awng leuleu uh hi. Tua ciangin Saul in mi a thum veina sawl a, amaute zong
    tua bangmah hi veve uh hi. </para>
  <para style="p">
    <verse number="22" style="v" />Tua ciangin amahmah Ramah-ah pai a, Seku-a om tuikhuk lianpi tung
    hi. Amah in, “Samuel leh David koi-ah om ahi hiam?” ci-in a dong hi. Mi khat in, “En in, Ramah
    khuasung Naioth vengah om uh hi,” a ci hi. </para>
  <para style="p">
    <verse number="23" style="v" />Tua lai panin Ramah khuasung Naioth vengah amah pai hi. Ama
    tungah zong Pasian' kha hong tung a, Ramah khuasung Naioth veng a tun' mateng a paikawmin laamin
    awng hi. </para>
  <para style="p">
    <verse number="24" style="v" />Amah in zong a puante suahkhia-in Samuel' mai-ah laamin awng a,
    tua sun tawntung leh tua zan tawntung a guaktangin a om hi. Tua huna kipanin, “Saul zong kamsang
    suak khin ahi hiam?” kici hi. </para>
  <chapter number="20" style="c" />
  <para style="p">
    <verse number="1" style="v" />Tua ciangin Ramah khuasung Naioth veng panin David tai-in,
    Jonathan kiangah hong tungin ama mai-ah, “Bang hih ka hi hiam? Ka mawhna bang ahi hiam? Amah in
    kei thah dingin hong zon'na dingin na pa' mai-ah ka khialhna bang om ahi hiam?” a ci hi. </para>
  <para style="p">
    <verse number="2" style="v" />Tua ciangin amah in David kiangah, “Tua bang hi hetlo ding! Na si
    kei ding hi. En in, ka pa in kei kiangah genloin a lian hita leh a neu hita leh bangmah hihlo
    hi; bang hangin ka pa in kei tungah hih thu hong im ding ahi hiam? Tua bang hilo hi,” a ci hi. </para>
  <para style="p">
    <verse number="3" style="v" />Ahih hangin David in dawngin, “Nangma hong pahtaklam na pa in
    teltakin thei hi. Tua ahih manin amah in, ‘Amah dah khading ahih manin hih thu Jonathan theisak
    kei ning,’ ci-in ngaihsun hi. Ahih hangin a taktakin, { Topa } nungta-in nang na nuntak mah
    bangin kei ka sihna ding themkhat bek in sam hi,” a ci hi. </para>
  <para style="p">
    <verse number="4" style="v" />Tua ciangin Jonathan in David kiangah, “Na gen peuhpeuh nang-a'
    dingin kong hihsak ding hi,” a ci hi. </para>
  <para style="p">
    <verse number="5" style="v" />David in Jonathan kiangah, “En in, zing ciang pen Khadet ni hi a,
    kumpipa tawh sabuai-ah pelloin ka tut ding ahi hi. Ahih hangin a ni thum ni nitak dongin
    losungah ka buk theihna dingin kei hong paisak in. </para>
  <para style="p">
    <verse number="6" style="v" />Na pa in kei hong kan leh, ‘David in ama khuapi Bethlehem-ah a va
    taipak dingin kei kiangah limtakin hong kingen hi; bang hang hiam cih leh amau innkuan
    khempeuh-a' dingin kumsim biakpiakna tua lai-ah om hi,’ na ci ding hi. </para>
  <para style="p">
    <verse number="7" style="v" />Amah in, ‘Pha hi!’ a cih leh na nasempa-a' dingin a hoih hi ding
    hi; ahih hangin amah a heh leh amah in siatna a ngaihsutna thei in. </para>
  <para style="p">
    <verse number="8" style="v" />Tua ahih ciangin thuman itna tawh na nasempa hong bawl in; bang
    hang hiam cih leh nang tawh a siangtho thuciamna-ah na nasempa na tun'pih hi. Ahih hangin kei
    sungah mawhna a om leh, nangmahmah in kei hong that in; bang hangin na pa kiangah kei hong
    paipih ding na hi hiam?” a ci hi. </para>
  <para style="p">
    <verse number="9" style="v" />Tua ciangin Jonathan in, “Nang tungah tua bang hi het kei hen! Ka
    pa in nang tungah siatna tung ding a ngaihsutna thei leng nang kiangah hong genlo ding ka hi
    hiam?” a ci hi. </para>
  <para style="p">
    <verse number="10" style="v" />Tua ciangin David in Jonathan kiangah, “Na pa in nang hong ngawh
    dawn' leh kua in kei kiangah hong gen ding ahi hiam?” a ci hi. </para>
  <para style="p">
    <verse number="11" style="v" />Jonathan in David kiangah, “Hong pai in, losungah pai ni,” a ci
    hi. Tua ahih ciangin amaute gel losungah a pai uh hi. </para>
  <para style="p">
    <verse number="12" style="v" />Tua ciangin Jonathan in David kiangah, “Israel-te' Pasian, {
    Topa, } teci hi ta hen! Zing ciang tubang hun ahi a, a ni thum ni-in ahi zongin, ka pa'
    ngaihsutna tawng ka kankhiat khit ciangin, nangma tungah a lungsim a hoih leh, nang kiangah mi
    hong sawlin hong pulaklo ding ka hi hiam? </para>
  <para style="p">
    <verse number="13" style="v" />Ahih hangin nang tungah siatna bawlna ding in ka pa a lungkimsak
    leh, a muan'huaina-ah nang na pai theihna dingin nang kiangah a thu kong pulak kei a, nang kong
    sawlkhiat kei taak leh { Topa } in keimah Jonathan hong dawm kei ta hen. { Topa } in ka pa a
    ompih mah bangin nang zong hong ompih ta hen. </para>
  <para style="p">
    <verse number="14" style="v" />Kei ka nuntak lai leh ka sihlohna dingin { Topa' } thuman itna
    kei tungah hong lak in. </para>
  <para style="p">
    <verse number="15" style="v" />Keima innkuan panin na thumanna dokkik ngei kei in. Leitung
    maitang panin David' galte khempeuh { Topa } in a phiatkhiat ciangin, </para>
  <para style="p">
    <verse number="16" style="v" />David' innkuan panin Jonathan' min phiatkhia kei in. { Topa } in
    David' galte tungah phu la ta hen,” a ci hi. </para>
  <para style="p">
    <verse number="17" style="v" />Tua ciangin Jonathan in amah a itna David tungah kiciampha kik
    hi; bang hang hiam cih leh ama pumpi a it zahin amah in David a it hi. </para>
  <para style="p">
    <verse number="18" style="v" />Tua ciangin Jonathan in ama kiangah, “Zing ciang pen Khadet ni
    ahi hi. Na tutna awng ding ahih manin nang hong kiphawk ding hi. </para>
  <para style="p">
    <verse number="19" style="v" />A ni thum ni-in nakpi takin nang hong kiphawk kanzaw lai ding hi.
    A thu a kikup ciangin na bukna-ah pai in la, suangcian hua lampangah om in. </para>
  <para style="p">
    <verse number="20" style="v" />Tua ciangin muitum bangin tua lampangah thaltang thum ka lawn
    ding hi. </para>
  <para style="p">
    <verse number="21" style="v" />Naupang khat sawlin ama kiangah, ‘Pai in; thaltangte va zong in,’
    ka ci ding hi. Naupang' kiangah, ‘En in, nangma kiang hih lamah thaltangte om hi, tawm in,’ ka
    cih leh nang a hong pai ding na hi hi; bang hang hiam cih leh { Topa } a nungta ahih mah bangin
    nang-a' dingin lungmuan'huai-in launa omlo hi. </para>
  <para style="p">
    <verse number="22" style="v" />Ahih hangin tangvalpa kiangah, ‘En in, thaltangte nangma khen'-ah
    om hi,’ ka cih leh, nang paikhia in; bang hang hiam cih leh { Topa } in nang hong sawlkhia hi. </para>
  <para style="p">
    <verse number="23" style="v" />Nang leh kei in i gen thu tawh kisai-in ahih leh, nang leh kei
    kikalah { Topa } om tawntung hi,” a ci hi. </para>
  <para style="p">
    <verse number="24" style="v" />Tua ahih ciangin lo sungah David bu hi. Khadet ni hong tun'
    ciangin anne dingin kumpipa tu hi. </para>
  <para style="p">
    <verse number="25" style="v" />A nidanga bangin kawm gei-a a tutna tung, ama tutna-ah kumpipa tu
    hi. A kigalsai-in Jonathan tu-in, Saul' pangah Abner tu a, ahih hangin David' mun a awng hi. </para>
  <para style="p">
    <verse number="26" style="v" />Ahi zongin Saul in tua ni-in bangmah genlo hi; bang hang hiam cih
    leh amah in, “Ama tungah thu khatpeuh piang hi ding hi; amah sianglo hi; sianglo taktak hi,” a
    ci hi. </para>
  <para style="p">
    <verse number="27" style="v" />Ahih hangin a ni nih ni, Khadet ni khit a zing ciangin David' mun
    awng lai hi. Tua ciangin Saul in a tapa Jonathan kiangah, “Bang hangin Jessi' tapa zanni hita
    leh tuni hita leh an nekna-ah hong pailo ahi hiam?” a ci hi. </para>
  <para style="p">
    <verse number="28" style="v" />Jonathan in Saul dawngin, “Bethlehem-ah a pai dingin limtakin kei
    tungah David hong kingen hi. </para>
  <para style="p">
    <verse number="29" style="v" />Amah in, ‘Kei hong ciahsak in; ka innkuante un khua sungah
    biakpiakna bawl uh a, ka sanggampa in tua lai-ah ka om ding thu hong pia hi. Tua ahih ciangin
    tu-in nong hehpihna-in hong paisakin ka sanggamte hong musak in,’ hong ci hi. Hih thu hangin
    kumpipa' sabuai-ah amah hong pailo hi,” a ci hi. </para>
  <para style="p">
    <verse number="30" style="v" />Tua ciangin Jonathan tungah Saul heh mahmahin ama kiangah, “A
    kiheikhial, a lehdo numei' tapa aw, nangma maizumna ding leh na nu' mindaina dingin Jessi' tapa
    na pawlpihna thu a theilo hong sa na hi hiam? </para>
  <para style="p">
    <verse number="31" style="v" />Bang hang hiam cih leh leitungah Jessi' tapa a nuntak laiteng
    nang na hi a, na kumpi za ahi zongin kiplo ding hi. Tua ahih ciangin mi sawl in la, kei kiangah
    amah hong paipih in. Amah a si taktak ding hi,” a ci hi. </para>
  <para style="p">
    <verse number="32" style="v" />Tua ciangin Jonathan in a pa Saul dawngin, “Bang hangin amah
    kithat ding ahi hiam? Amah in bang hih ahi hiam?” a ci hi. </para>
  <para style="p">
    <verse number="33" style="v" />Ahih hangin Saul in amah a khawhkha dingin ama lamah a teipi lawn
    hi. Tua ahih ciangin a pa in David thah ding a ngaihsutna Jonathan in theitel hi. </para>
  <para style="p">
    <verse number="34" style="v" />Tua ciangin heh mahmahna tawh sabuai panin Jonathan dingkhia a,
    tua pawi a ni nih ni-in an nelo hi. Bang hang hiam cih leh a pa in David minsiasak ahih manin
    ama hangin a dah hi. </para>
  <para style="p">
    <verse number="35" style="v" />A zing ciangin David tawh a kiciamna lo-ah Jonathan pai-in, amah
    tawh naupangno khat pai hi. </para>
  <para style="p">
    <verse number="36" style="v" />Amah in a naupang kiangah, “Tai in la ka thaltang lotte va tawm
    in,” a ci hi. Naupang a tai laitakin ama khen'-ah a thaltang khat lawn hi. </para>
  <para style="p">
    <verse number="37" style="v" />Jonathan' thaltang lot a tukna munah naupang a tun' ciangin
    Jonathan in a naupang samin, “Nang' khen' hua lamah thaltang om hilo ahi hiam?” a ci hi. </para>
  <para style="p">
    <verse number="38" style="v" />Tua ciangin Jonathan in naupang samin, “Manlang in; hong kinawh
    in; tua lai-ah om kei in,” a ci hi. Tua ahih ciangin Jonathan' naupangpa in a thaltangte khawmin
    a topa kiangah a paipih hi. </para>
  <para style="p">
    <verse number="39" style="v" />Ahih hangin naupang in bangmah theilo a, Jonathan leh David bek
    in a thu thei uh hi. </para>
  <para style="p">
    <verse number="40" style="v" />Tua ciangin Jonathan in a hiamte a naupangpa kiangah pia-in ama
    kiangah, “Pai in la, khuapi sungah ciahpih in,” a ci hi. </para>
  <para style="p">
    <verse number="41" style="v" />Naupang a paikhiat khit phetin suangcian pang panin David dingin
    lei-ah maipuk a, thumvei kun hi. Jonathan sangin David nakpi takin dahzaw a, amau khatlekhat
    kinamin, khitui luangin khatlekhat kikah uh hi. </para>
  <para style="p">
    <verse number="42" style="v" />Tua ciangin Jonathan in David kiangah, “Eite gel { Topa' } min
    tawh kiciamin, ‘Kei leh nang kikal, leh keima suanlekhakte leh nangma suanlekhakte kikalah a
    tawntungin { Topa } om ding hi,’ i cih mah bangin nuamtakin pai in,” a ci hi. Tua ciangin amah
    dingin paikhia a, Jonathan zong khuapi sungah a ciah hi. </para>
  <chapter number="21" style="c" />
  <para style="p">
    <verse number="1" style="v" />Tua ciangin Nob khua-a siampipa Ahimelek kiangah David pai hi.
    Ahimelek a lingsa-in David a dawn dingin hong pai-in ama kiangah, “Bang hangin nang guak hong hi
    a, kuamah hong tonpihlo na hi hiam?” a ci hi. </para>
  <para style="p">
    <verse number="2" style="v" />David in siampi Ahimelek kiangah, “Kumpipa in na khat hong sawlin
    kei kiangah, ‘Nang kong sawlna leh nang kong hilh thute khat zong kuamah theisak kei in,’ hong
    ci hi. Tua mun tua munah tangvalte tawh kiciamna khat ka bawlzo hi. </para>
  <para style="p">
    <verse number="3" style="v" />Tua ahih ciangin tu-in nang bang nei na hi hiam? Anlum lum nga
    ahih kei leh hih lai-a a om peuhpeuh hong pia in,” a ci hi. </para>
  <para style="p">
    <verse number="4" style="v" />Siampipa in David dawngin, “Tutakin anlum mawkmawk ka nei kei hi;
    ahih hangin anlum siangtho om hi; tangvalte numei panin a kikep nak uh leh la in,” a ci hi. </para>
  <para style="p">
    <verse number="5" style="v" />Tua ciangin David in siampipa dawngin, “A taktakin ci lehang, hih
    bangin ka paikhiat uh ciangin numeite kiang panin kote ka kikem tawntung uh hi. Khualzin
    mawkmawk ciang nangawnin zong tangvalte siangtho hi. Tuni-in amaute bangzahin siangthozaw kan
    ding ahi hiam?” a ci hi. </para>
  <para style="p">
    <verse number="6" style="v" />Tua ahih ciangin siampipa in anlum siangtho amah pia hi. Bang hang
    hiam cih leh anlum dang omlo a, a kilakkhiat ni-in anlum a lum lai tawh a kilaih pah ding, {
    Topa' } mai panin a kilakhia Ompihna Anlum bek om hi. </para>
  <para style="p">
    <verse number="7" style="v" />Tua laitakin { Topa' } mai-ah biakna vai-in a om, Saul' nasemte mi
    khat tua lai-ah na omkha hi. Ama min Doeg hi a, Saul' gancing makaipa hi a, Edom mi ahi hi. </para>
  <para style="p">
    <verse number="8" style="v" />Tua ciangin David in Ahimelek kiangah, “Teipi ahi a, namsau ahi
    zongin hih lai-ah neilo na hi hiam? Bang hang hiam cih leh kumpipa' nasep pen nawhtat ding kul
    ahih manin ka namsau ahi a, ka hiamte ahi zongin ka la man kei hi,” a ci hi. </para>
  <para style="p">
    <verse number="9" style="v" />Siampipa in, “Elah kuamah na thah Filistia mi Goliath' namsau,
    puan tawh kitunin hih lai-ah siampipuan nungah om hi. Tua na deih leh la in. Bang hang hiam cih
    leh adang omlo a, tua bek hih lai-ah om hi,” a ci hi. David in, “Tua sanga hoihzaw adang omlo
    hi; kei hong pia in,” a ci hi. </para>
  <para style="p">
    <verse number="10" style="v" />David dingin tua ni-in Saul kiang panin tai a, Gath kumpipa
    Akhish kiangah pai hi. </para>
  <para style="p">
    <verse number="11" style="v" />Akhish' nasemte in ama kiangah, “Hih David, a gam kumpipa hilo
    ahi hiam? Amaute khatlekhat in ama thu la-in sa-in laam uh a, ‘Saul in a tulin that, David in a
    tul sawmin that,’ ci hilo ahi uh hiam?” a ci uh hi. </para>
  <para style="p">
    <verse number="12" style="v" />David in hih thute a lungsimah ciamteh a, Gath kumpipa Akhish
    kihta mahmah hi. </para>
  <para style="p">
    <verse number="13" style="v" />Tua ahih ciangin amaute' mai-ah a gamtat kheelin, amaute'
    muhna-ah a hai-in kibawl a, kulhkongkhakte tung kui gawpin, a khamul tungah a cilphuan kaisuksak
    hi. </para>
  <para style="p">
    <verse number="14" style="v" />Tua ciangin Akhish in a nasemte kiangah, “En un, hih mipa a hai
    ahihlam na mu uh hi. Tua ahih ciangin bang hangin kei kiangah amah hong paipih na hi uh hiam? </para>
  <para style="p">
    <verse number="15" style="v" />Ka omna-ah mihai-a gamta dingin hih mipa nong paipihna dingun
    mihai kisam thuah lai ka hi hiam? Hih mipa ka inn sungah hong pai ding ahi hiam?” a ci hi. </para>
  <chapter number="22" style="c" />
  <para style="p">
    <verse number="1" style="v" />David tua lai panin kihemkhia-in Adullam leihawmah tai hi. A
    sanggamte leh a pa' innkuante khempeuh in a zak uh ciangin ama kiang tua lai munah paisuk uh hi. </para>
  <para style="p">
    <verse number="2" style="v" />Tua ciangin a lungkham mi khempeuh, leiba a nei mi khempeuh, leh a
    lungkimlo mite khempeuh ama kiangah hong kikhawm uh hi. Amah pen amaute tungah a ukpa a suak hi.
    Tua lai-ah amah tawh mihing za li bang a om hi. </para>
  <para style="p">
    <verse number="3" style="v" />Tua lai mun panin Moab gam Mizpah-ah David a pai hi. Amah in Moab
    kumpipa kiangah, “Pasian in kei-a' dingin hong sepsak ding ka theih matengin ka nu leh ka pa na
    kiangah hong omsak in, ci-in kong thum hi,” a ci hi. </para>
  <para style="p">
    <verse number="4" style="v" />Amah in Moab kumpipa kiangah amaute nusia a, munmuan'huaina sungah
    David a om sungteng amah tawh omkhawm uh hi. </para>
  <para style="p">
    <verse number="5" style="v" />Tua ciangin kamsangpa Gad in David kiangah, “Munmuan'huai sungah
    om nawn kei in; kihem in la, Judah gamah pai in,” a ci hi. Tua ahih ciangin David kihemkhia-in
    Hereth tulakah a pai hi. </para>
  <para style="p">
    <verse number="6" style="v" />Tu-in David leh amah tawh a om mite a kimuhna thu Saul in za hi. A
    khutsungah a teipi tawi-in, a nasemte khempeuh a kimkotah dingin Gibeah khua a sangna mun makeng
    kung nuai-ah Saul a tu hi. </para>
  <para style="p">
    <verse number="7" style="v" />Tua ciangin Saul in a kimkotah a ding a nasemte kiangah, “Tu-in za
    un, no Benjamin-te aw; Jessi' tapa in note khempeuh' lote leh leenggui lote hong pia-in, note
    khempeuh a tul a uk, a za a ukin hong koih dingin um a, </para>
  <para style="p">
    <verse number="8" style="v" />note khempeuh in kei hong sawmsim na hi uh hiam? Tuni-a bangin
    hong pangsim dingin ka tapa in Jessi' tapa tawh thukimna a bawl ciangin kuamah in kei kiangah
    hong pulak loin, ka tapa in keimah a do dingin ka nasempa a hanthotna-ah note kuamah dahloin,
    kei kiangah zong nong pulak kei uh hi,” a ci hi. </para>
  <para style="p">
    <verse number="9" style="v" />Tua ciangin Saul' nasemte' kiangah a ding, Edom mi Doeg in
    dawngin, “Ahitub' tapa Amalek' kiang, Nob khua-ah Jessi' tapa a pai ka mu a, </para>
  <para style="p">
    <verse number="10" style="v" />amah in ama-a' dingin { Topa' } tungah thu dotsakin, anletui pia
    a, Filistia mi Goliath' namsau ama tungah pia hi,” a ci hi. </para>
  <para style="p">
    <verse number="11" style="v" />Tua ciangin kumpipa in Ahitub' tapa siampi Ahimelek leh a pa'
    innkuante ahi Nob-a om siampi khempeuh a sam dingin mi sawl a, kumpipa kiangah amaute khempeuh
    hong pai uh hi. </para>
  <para style="p">
    <verse number="12" style="v" />Tua ciangin Saul in, “Ahitub' tapa aw, tu-in za in,” a ci hi.
    Amah in dawngin, “Hih lai-ah om ing, topa aw,” a ci hi. </para>
  <para style="p">
    <verse number="13" style="v" />Tua ciangin Saul in ama kiangah, “Tuni-a bangin hong pangsimin
    kei a do dingin hong kipat theihna dingin bang hangin nang leh Jessi' tapa in kei hong sawmsim
    a, ama tungah an leh namsau pia-in, ama-a' dingin Pasian kiangah thu dotsak na hi hiam?” a ci
    hi. </para>
  <para style="p">
    <verse number="14" style="v" />Tua ciangin Ahimelek in kumpipa dawngin, “Na nasemte khempeuh lak
    panin kumpipa' makpa ahi nangmah hong cingte a ukpa David bangin kua thumanin, na inn sungah kua
    kipahtawi ahi hiam? </para>
  <para style="p">
    <verse number="15" style="v" />Ama-a' dingin Pasian' kiangah thu ka dotsak a masa pen tuni ahi
    hiam? Hilo hi. Kumpipa in a nasempa ahi a, ka pa' innkuante khempeuh ahi zongin ngawh kei in;
    bang hang hiam cih leh na nasempa in a tam hita leh a tawm hita leh hih thu khempeuh bangmah
    theilo hi,” a ci hi. </para>
  <para style="p">
    <verse number="16" style="v" />Tua ciangin kumpipa in, “Ahimelek aw, nang leh na pa' innkuante
    na si taktak ding uh hi,” a ci hi. </para>
  <para style="p">
    <verse number="17" style="v" />Kumpipa in ama kiimah a ding a cingte kiangah, “Kihei un la {
    Topa' } siampite that un; bang hang hiam cih leh amaute zong David tawh pangkhawm uh a, amaute
    in ama tailam thei napi-in kei kiangah hong pulaklo uh hi,” a ci hi. Ahih hangin kumpipa'
    nasemte in { Topa' } siampite tung a tu dingin a khut uh taangkhiasak lo uh hi. </para>
  <para style="p">
    <verse number="18" style="v" />Tua ciangin kumpipa in Doeg kiangah, “Kihei in la, siampite hih
    in,” a ci hi. Edom mi Doeg kihei-in siampite hih a, tua ni-in saihadial siampipuan a silh mihing
    sawmgiat leh nga a that hi. </para>
  <para style="p">
    <verse number="19" style="v" />Amah in siampite' khuapi Nob khua sunga om nuntakna a nei
    khempeuh numei leh pasal, naupang leh nawine, bawngtalte, late leh tuute, namsau tawh a that
    khin hi. </para>
  <para style="p">
    <verse number="20" style="v" />Ahih hangin Ahitub' tapa Ahimelek' tapate lakah Abiathar a kici
    khat suakta-in David kiangah a tai hi. </para>
  <para style="p">
    <verse number="21" style="v" />Saul in { Topa' } siampite a thah khitna thu Abiathar in David
    kiangah a gen hi. </para>
  <para style="p">
    <verse number="22" style="v" />David in Abiathar kiangah, “Tua ni-in Doeg tua lai-ah om ahih
    ciangin Saul' kiangah gen taktak ding hi, ci-in ka thei hi. Na pa' innkuanpih mite khempeuh'
    sihna ka piangsakkha hi. </para>
  <para style="p">
    <verse number="23" style="v" />Kei tawh hong om in; lau kei in; bang hang hiam cih leh kei a
    that dingin a hong zongte in nang zong thah dingin a hong zong ahi hi; kei kiangah om lecin
    lungmuan'na sunga om na hi ding hi,” a ci hi. </para>
  <chapter number="23" style="c" />
  <para style="p">
    <verse number="1" style="v" />Tu-in amaute in David kiangah, “En in, Filistia-te in Keilah khua
    sim uh a, a ancilnate uh luh uh hi,” ci-in a gen uh hi. </para>
  <para style="p">
    <verse number="2" style="v" />Tua ahih ciangin David in { Topa } thu dongin, “Pai-in Filistia-te
    ka sim ding hiam?” a ci hi. { Topa } in David kiangah, “Pai-in Filistia-te sim in la, Keilah
    khuamite honkhia in,” a ci hi. </para>
  <para style="p">
    <verse number="3" style="v" />Ahih hangin David' mite in ama kiangah, “En in, Judah gam hih
    munah eite i lau hi. Filistia galkapte simin Keilah-ah pai lehang bangzahin lauzaw ding ihi
    hiam?” a ci uh hi. </para>
  <para style="p">
    <verse number="4" style="v" />Tua ciangin David in { Topa } thu dongkik hi. { Topa } in amah
    dawngin, “Ding in; Keilah-ah paisuk in; bang hang hiam cih leh na khutsungah Filistia-te kong
    pia ding hi,” a ci hi. </para>
  <para style="p">
    <verse number="5" style="v" />Tua ciangin David leh a mite Keilah-ah paisuk uh a, Filistia-te
    tawh kido-in amau' ganhingte ciahpihin amaute tampi tak a that uh hi. Tua ahih ciangin David in
    Keilah-a teng mite a honkhia hi. </para>
  <para style="p">
    <verse number="6" style="v" />David kiang Keilah-ah Ahimelek' tapa Abiathar a tai lai-in amah in
    siampipuan khat kengin paisuk hi. </para>
  <para style="p">
    <verse number="7" style="v" />Keilah-ah David a tun'khitna thu tu-in Saul kiangah kigen hi. Saul
    in, “Pasian in ka khutsungah amah hong pia khin hi; bang hang hiam cih leh kulhkongpi leh a
    kalhna zawl a nei khuasungah lutna tawh amahmah kikhaknelh hi,” a ci hi. </para>
  <para style="p">
    <verse number="8" style="v" />Tua ciangin Saul in galsim ding, Keilah khua-ah a paisuk ding,
    David leh a mite a umcih dingin mi khempeuh a sam hi. </para>
  <para style="p">
    <verse number="9" style="v" />Saul in ama tungah a sia a sawmna David in thei hi. Amah in a
    siampi Abiathar kiangah, “Hih lai-ah siampipuan hong paipih in,” a ci hi. </para>
  <para style="p">
    <verse number="10" style="v" />Tua ciangin David in, “Israel-te' Pasian, { Topa } aw, keima
    hangin khuapi susia dingin Saul in Keilah-ah pai hong sawmna thu na nasempa in za khin taktak
    hi. </para>
  <para style="p">
    <verse number="11" style="v" />Keilah mite in ama tungah kei hong ap ding hiam? Na nasempa' zak
    bangin Saul hong paisuk ding hiam? Israel-te' Pasian, { Topa } aw, kong thum hi, na nasempa
    tungah hong gen in,” a ci hi. Tua ciangin { Topa } in, “Amah hong paisuk ding hi,” a ci hi. </para>
  <para style="p">
    <verse number="12" style="v" />Tua ciangin David in, “Keilah mite in kei leh ka mite Saul'
    tungah hong ap ding uh hiam?” a ci hi. Tua ciangin { Topa } in, “Amaute in note hong ap ding uh
    hi,” a ci hi. </para>
  <para style="p">
    <verse number="13" style="v" />Tua ciangin mi za guk bang a pha, David leh a mite dingin Keilah
    panin kihemkhia uh a, amaute a pai theihna peuhpeuh uhah pai uh hi. Keilah panin David a
    suahtakna thu Saul kiangah a kigen ciangin amah in a vai a khawl phot hi. </para>
  <para style="p">
    <verse number="14" style="v" />Zif gamlak mualtung gamsung, gamlak munmuan'huaina-ah David om
    hi. Saul in nisimin amah zong a, ahih hangin Pasian in ama tungah David pialo hi. </para>
  <para style="p">
    <verse number="15" style="v" />Amah a that dingin Saul kuankhia khin ahih manin David a lau hi.
    Zif gamlak Horesh munah David om hi. </para>
  <para style="p">
    <verse number="16" style="v" />Tua ciangin Saul' tapa Jonathan dingin David kiang Horesh-ah pai
    a, Pasian in hong huh ding hi, ci-in amah a hanthawn hi. </para>
  <para style="p">
    <verse number="17" style="v" />Amah in David kiangah, “Lau kei in; bang hang hiam cih leh ka pa
    Saul in nang hong sukhalo ding hi. Nang pen Israel-te tungah kumpi na hi ding a, kei pen nangma
    zom ka hi ding hi; ka pa Saul in zong hih thu thei hi,” a ci hi. </para>
  <para style="p">
    <verse number="18" style="v" />Tua ciangin amaute gel in { Topa' } mai-ah thuciamna bawl uh hi.
    Horesh-ah David om lai-in, Jonathan a inn-ah a ciah hi. </para>
  <para style="p">
    <verse number="19" style="v" />Tua ciangin Saul' kiang Gibeah-ah Zif mite paito uh a, “Jeshimon
    leitaw lam, Hakhilah mualtung, Horesh-a munmuan'huai sung kote' lakah David om hilo ahi hiam? </para>
  <para style="p">
    <verse number="20" style="v" />Tu-in hong paisuk in, kumpipa aw; amah na matnopna thu thei ka
    hih manun hong paisuk in. Kote' hih ding ahih leh kumpipa tungah amah kong ap ding uh ahi hi,” a
    ci uh hi. </para>
  <para style="p">
    <verse number="21" style="v" />Tua ciangin Saul in, “{ Topa } in note thupha hong pia ta hen.
    Bang hang hiam cih leh note in kei tungah hehpihna nong nei uh hi. </para>
  <para style="p">
    <verse number="22" style="v" />Pai-in va kiciansak lai un. Ama bukna mun thei-in va mu un la,
    tua lai-ah kua in mu hiam, hong thei un. Bang hang hiam cih leh amah ngiansiam mahmah hi, ci-in
    kei tungah hong kigen hi. </para>
  <para style="p">
    <verse number="23" style="v" />Tua ahih ciangin amah a bukna, a kiselsimna mun khempeuh hong
    ciamteh un la, thu a kiteltak tawh kei kiangah hong paikik un. Tua ciangin note tawh kei kong
    kuan ding hi. Gamsungah amah a omlai nak leh, Judah gamsung khempeuh zon' ding ahi zongin a tul
    lak panin amah ka zongkhia teitei ding hi,” a ci hi. </para>
  <para style="p">
    <verse number="24" style="v" />Amaute ding uh a, Zif-ah a pai dingin Saul' mai-ah a na ma pai uh
    hi. Tu-in David leh a mite Jeshimon leitaw lam Arabah gamsung Maongamlakah om uh hi. </para>
  <para style="p">
    <verse number="25" style="v" />Saul leh a mite amah a zong dingin kuan uh hi. Hih thu David
    kiangah kigen hi. Tua ahih ciangin Maon gamlaka om suangpi-ah amah paisuk hi. Saul in tua thu a
    zak ciangin amah in Maon gamlakah David delh hi. </para>
  <para style="p">
    <verse number="26" style="v" />A mualpang khatah Saul pai a, David leh a mite a mualpang
    langkhatah pai uh hi. Saul leh a mite in David leh a mite a man dingin hong um uh ahih manin
    Saul a pelh dingin David a nawhtai laitakin, </para>
  <para style="p">
    <verse number="27" style="v" />Saul kiangah kamtai khat hong tung a, “Hong kinawh in la hong
    ciah in; bang hang hiam cih leh Filistia-te in gamsung hong sim hi,” a ci hi. </para>
  <para style="p">
    <verse number="28" style="v" />Tua ahih ciangin David a delhna panin Saul kileh kik a,
    Filistia-te a do-in a pai hi. Tua ahih ciangin tua mun pen Kikhenna Mual kici hi. </para>
  <para style="p">
    <verse number="29" style="v" />Tua lai panin David paito-in Engedi munmuan'huai-ah a om hi. </para>
  <chapter number="24" style="c" />
  <para style="p">
    <verse number="1" style="v" />Filistia-te a delhna panin Saul a ciah ciangin ama kiangah, “En
    in, Engedi gamlakah David om hi,” ci-in kigen hi. </para>
  <para style="p">
    <verse number="2" style="v" />Tua ciangin Saul in Israel-te khempeuh sung pan a kitel mihing tul
    thum la-in Sathak Suangpi mai-ah David leh a mite a zong dingin a pai hi. </para>
  <para style="p">
    <verse number="3" style="v" />Lam gei-a tuukhawk omna-ah a pai hi. Tua gei-ah leihawm khat om a,
    awng hawh dingin tua sungah Saul a pai hi. Tu-in David leh a mite tua leihawm tawngnung sungah
    na tu uh hi. </para>
  <para style="p">
    <verse number="4" style="v" />Tua ciangin David' mite in ama kiangah, “{ Topa } in nang kiangah,
    ‘En in, na khutsungah na galpa kong pia ding a, hoih na sak bangin ama tungah na hih ding hi,’
    hong cih pen tuni hita hi,” a ci uh hi. Tua ciangin David dingin Saul' puantualpi mong
    atkhiatsak sim hi. </para>
  <para style="p">
    <verse number="5" style="v" />Tua khit ciangin amah in Saul' puanmong a atkhiat manin David a
    lungsim nuamthei nawnlo hi. </para>
  <para style="p">
    <verse number="6" style="v" />Amah in a mite kiangah, “Amah pen { Topa' } sathau nilhpa hi,
    ci-in a thei gegupi-in ama tungah ka khut ka ngak ding, { Topa' } sathau nilhpa ahi ka topa
    tungah hih bang ka hih ding { Topa } in hong kham hi,” a ci hi. </para>
  <para style="p">
    <verse number="7" style="v" />Tua ahih ciangin David in hih thute tawh a mite zol a, amaute Saul
    hihsaklo hi. Tua ciangin Saul ding khia-in leihawm nusia a, a paina ding lampi-ah a paisuak hi. </para>
  <para style="p">
    <verse number="8" style="v" />Tua khit ciangin David zong leihawm sung panin paikhia-in Saul
    nung sap a, “Ka to kumpipa!” a ci hi. Saul in a nung a et ciangin David in lei-ah a mai kunin
    zahtakna a bawl hi. </para>
  <para style="p">
    <verse number="9" style="v" />Tua ciangin David in Saul kiangah, “Bang hangin, ‘En in, David in
    na siatna ding zong hi,’ a ci mite' thu um na hi hiam? </para>
  <para style="p">
    <verse number="10" style="v" />En in, { Topa } in tuni-in leihawm sung, ka khutsungah nang hong
    piakna nangmahmah in tuni-in na thei khin hi. Mi pawlkhat in nang a that dingin kei hong sawl a,
    ahih hangin nang kong hih kei hi. Keimah in, ‘Ka topa tungah ka khut ka nga kei ding hi; bang
    hang hiam cih leh amah pen { Topa' } sathau nilhpa ahi hi,’ ka ci hi. </para>
  <para style="p">
    <verse number="11" style="v" />En in, ka pa aw, ka khutsunga na puantualpi mong en in. Kei
    tungah khialhna ahi a, kumpi dona ahi zongin a omlohna, na puantualpi mong atkhia napi-in nang
    kong thahlohna thu tawh thei-in na mu ding hi. Kei thah dingin nong zon' hangin nang tungah ka
    khial kei hi. </para>
  <para style="p">
    <verse number="12" style="v" />{ Topa } in kei leh nang kikalah thu hong khen ta hen. { Topa }
    in kei taangin nang tungah hong thuk ta hen. Ahih hangin keima khut tawh nang kong hih kei ding
    hi. </para>
  <para style="p">
    <verse number="13" style="v" />Tang-ate' paunak in, ‘A gilote' sung panin gitlohna hong piang,’
    a cih mah bang ahi hi. Ahih hangin keima khut tawh nang kong hih kei ding hi. </para>
  <para style="p">
    <verse number="14" style="v" />Israel kumpipa kua do-a hong kuankhia ahi hiam? Kua delh na hi
    hiam? Uisi maw! Uili maw! </para>
  <para style="p">
    <verse number="15" style="v" />Tua ahih ciangin { Topa } thukhen hong hi-in, kei leh nang
    kikalah thukhenna hong pia hen la, hih thu thei-in ka thu-ah hong pang hen la, na khutsung panin
    kei hong honkhia ta hen,” a ci hi. </para>
  <para style="p">
    <verse number="16" style="v" />David in hih thute Saul kiangah a gen a man khit ciangin Saul in,
    “Ka tapa David, tu-a ka zak nang' aw ahi hiam?” a ci hi. Tua ciangin Saul a kap hi. </para>
  <para style="p">
    <verse number="17" style="v" />Amah in David kiangah, “Nang pen kei sangin na thuman zaw hi.
    Keimah in nang tungah a sia kong bawl laitakin nang in kei tungah a pha nong bawl hi. </para>
  <para style="p">
    <verse number="18" style="v" />{ Topa } in na khutsungah kei hong koih laitakin nang in kei nong
    thahlohna-ah kei nong limbawlna tu-in na hong laktel hi. </para>
  <para style="p">
    <verse number="19" style="v" />Bang hang hiam cih leh mi khatpeuh in a galpa mu leh amah in a
    suakta-in a galpa paikhiasak ding ahi hiam? Tua ahih ciangin tuni-in kei tungah nong bawlna
    hangin { Topa } in a hoih tawh nang thaman hong pia ta hen. </para>
  <para style="p">
    <verse number="20" style="v" />Tu-in en in, kumpi na hih taktak ding ka thei hi. Israel kumpi
    gam nangma khutsungah a kip ding hi. </para>
  <para style="p">
    <verse number="21" style="v" />Tua ahih ciangin keima nunga ka suanlekhakte beisak loin, ka pa'
    innkuan panin ka min na phiatlohna dingin { Topa' } min tawh kei tungah hong kiciam in,” a ci
    hi. </para>
  <para style="p">
    <verse number="22" style="v" />Tua ciangin Saul' deih bangin David a kiciam hi. Tua ciangin Saul
    a inn-ah a ciah hi. Ahih hangin David leh a mite munmuan'huai-ah paito uh hi. </para>
  <chapter number="25" style="c" />
  <para style="p">
    <verse number="1" style="v" />Tu-in Samuel si a, Israel--te khempeuh kikhawmin ama hangin kap uh
    a, amaute in Ramah-a a inn-ah amah a vui uh hi. Tua ciangin Paran gamlakah David paisuk hi. </para>
  <para style="p">
    <verse number="2" style="v" />Karmel mualah nasep a nei mi khat Maon khua-ah a om hi. Tuapa hau
    mahmah a, amah in tuu tul thum leh keel tul khat nei hi. Amah in Karmel-ah a tuumul a meet hi. </para>
  <para style="p">
    <verse number="3" style="v" />Tua mipa' min Nabal hi a, a zi' min Abigail ahi hi. Tua numei, tei
    leh melhoih a thuah khat hi a, ahih hangin a pasal pen a ki-uk zolo mi leh a gamtatsia khat hi
    a, amah Kaleb mi ahi hi. </para>
  <para style="p">
    <verse number="4" style="v" />Nabal in a tuumul a meetna thu David in gamlakah a za hi. </para>
  <para style="p">
    <verse number="5" style="v" />Tua ahih ciangin David in a tangvalte sawm sawl hi. David in a
    tangvalte kiangah, “Karmel-ah paito-in Nabal kiangah pai un la, keima min tawh amah va hopih un. </para>
  <para style="p">
    <verse number="6" style="v" />Hih bangin amah na hopih ding uh hi: ‘Nang tungah nopna om ta hen,
    na innkuan tungah nopna om ta hen, na neih khempeuh tungah zong nopna om ta hen. </para>
  <para style="p">
    <verse number="7" style="v" />Gan mul meette na neihna ka za hi. Na tuucingte kote tawh omin
    amaute tungah siatna ka bawl kei uh a, Karmel-ah a om sungteng uh amaute in bangmah man'suahlo
    uh hi. </para>
  <para style="p">
    <verse number="8" style="v" />Na tangvalte uh dong lecin amaute in nang kiangah hong genthei
    ding uh hi. Tua ahih ciangin ka tangvalte maipha na musak in; bang hang hiam cih leh pawi ni-in
    kong pai uh hi. Na neih sung pan nong piak theih peuhpeuh na nasemte leh na tapa David tungah
    pia in,’ ci un,” a ci hi. </para>
  <para style="p">
    <verse number="9" style="v" />Tangvalte hong tun' ciangin amaute in hih thu khempeuh David'
    minin Nabal kiangah gen uh a, tua ciangin amaute in ngak uh hi. </para>
  <para style="p">
    <verse number="10" style="v" />Tua ciangin Nabal in David' nasemte dawngin, “David kua ahi hiam?
    Jessi' tapa kua ahi hiam? Tulai-in a tote kiang panin a taikhia nasem tampi om hi. </para>
  <para style="p">
    <verse number="11" style="v" />Ka anlum leh ka tui leh ka gan mul meette-a' dingin ka gawh ka
    sate la-in koilai panin hong pai cih ka theihloh mite tungah pia ding ka hi hiam?” a ci hi. </para>
  <para style="p">
    <verse number="12" style="v" />Tua ahih ciangin David' tangvalte ciahkikin hih thu khempeuh ama
    kiangah a gen uh hi. </para>
  <para style="p">
    <verse number="13" style="v" />David in a mite kiangah, “Mi khempeuh in na namsau uh kuah ciat
    un!” a ci hi. Amaute khempeuh in a namsau uh kuah uh a, David in zong a namsau a kuah hi. Mihing
    za li bang David' nungah paito uh a, mihing za nihte van ngakin om uh hi. </para>
  <para style="p">
    <verse number="14" style="v" />Ahih hangin Nabal' nasem tangvalte khat in Nabal' zi Abigail
    kiangah thu genin, “En in, ka topa uh a hopih dingin gamlak panin David in kamtaite hong paisak
    a, amah in amaute na tai hi. </para>
  <para style="p">
    <verse number="15" style="v" />Ahi zongin kote tungah tua mite hoih mahmahin kote in siatna ka
    thuak kei uh a, amaute tawh ka pai laiteng uh gamlakah ka om sungun bangmah ka man'suah kei uh
    hi. </para>
  <para style="p">
    <verse number="16" style="v" />Tuute kemin amaute tawh ka omsung khempeuh uh sun leh zanin
    amaute in kote hong hu uh hi. </para>
  <para style="p">
    <verse number="17" style="v" />Tua ahih ciangin hih thu thei in la, na hih ding ngaihsun in.
    Bang hang hiam cih leh ka topa leh a innkuan khempeuh tungah siatna tun'sak ding kingaihsun a,
    amah a khan'sia ahih manin kuamah in hopih theilo hi,” a ci hi. </para>
  <para style="p">
    <verse number="18" style="v" />Tua ciangin Abigail kinawhin, anlum lum za nih, leenggahzu savun
    thawl nih, a han' minsa tuu nga, ankan' lawh nga, leenggahkeu bawk za khat, leh theimoh za nih
    la-in late tungah tuate a guang hi. </para>
  <para style="p">
    <verse number="19" style="v" />Tuanu in a tangvalte kiangah, “Keima mai-ah na paisuak un; note'
    nungah kei kong pai ding hi,” a ci hi. Ahih hangin amah in a pasal Nabal hilhlo hi. </para>
  <para style="p">
    <verse number="20" style="v" />Amah la tungah tuangin mual liahah a paisuk laitakin, en in,
    David leh a mite ama lamah hong paisuk uh hi; amah in amaute na dawn hi. </para>
  <para style="p">
    <verse number="21" style="v" />Tu-in David in, “Ama neihsa khempeuh khat zong a mangthanglo
    dingin hih mipa' neih khempeuh gamlakah a mawkna-in ka cing a, amah in hih thuhoihte a sia tawh
    kei tungah hong thuk hi. </para>
  <para style="p">
    <verse number="22" style="v" />Zing ciangin ama neihsa khempeuh lakah pasal khat zong ka sit
    taak leh Pasian in keimah David hong dawm kei ta hen,” na ci khin hi. </para>
  <para style="p">
    <verse number="23" style="v" />Abigail in David a muh ciangin kinawh a, a la tung panin tuakin
    David' mai-ah puk a, leilakah a kun hi. </para>
  <para style="p">
    <verse number="24" style="v" />Ama khe phungah pukin, “Kei tung bekah, ka topa aw, mawhna om ta
    hen. Na kiangah na nasemnu thu hong gensak in la, na nasemnu' thugente hong ngai in, ci-in kong
    thum hi. </para>
  <para style="p">
    <verse number="25" style="v" />Ka topa in hih a khan'sia mipa Nabal ngaihsun kei in; bang hang
    hiam cih leh ama min mah bangin amah zong a tuaci mah ahi hi. Nabal ama min hi a, haina in amah
    vukcip hi. Ahih hangin na nasemnu keimah in nangma hong sawl na tangvalte ka mukha kei hi. </para>
  <para style="p">
    <verse number="26" style="v" />Tua ahih ciangin tu-in, ka topa aw, { Topa } nungta-in, nang zong
    na nuntak mah bangin, mi na thahlohna ding leh nangma khut tawh thukkikna na hihlohna dingin {
    Topa } in nang hong kho ahih manin, tu-in na galte leh nangma tungah siatna ding a zongte
    khempeuh Nabal bang ta hen. </para>
  <para style="p">
    <verse number="27" style="v" />Tu-in na nasemnu keimah in nangmah ka hong puak hih letsong
    nangma nung hong zui tangvalte hong piasak in. </para>
  <para style="p">
    <verse number="28" style="v" />Na nasemnu' khialhna hong maisak in, ci-in kong thum hi. Bang
    hang hiam cih leh nangmah in { Topa' } galte do na hih manin { Topa } in na suanlekhakte kipsak
    paisuak ding a, na nuntak laiteng nang sungah siatna kimulo ding hi. </para>
  <para style="p">
    <verse number="29" style="v" />Nangmah delhin hong that dingin mite hong kipat leh, nang pen {
    Topa } na Pasian' kepna sung a hing mite lakah na om ding a, amah in suanglotna tawh lotkhiat
    bangin na galte lawnkhia ding hi. </para>
  <para style="p">
    <verse number="30" style="v" />{ Topa } in nangmah tawh kisai thu a hoih a gente khempeuh tawh
    kizui-in hong hihin, Israel-te tungah ulianin nang hong koih khit ciangin, </para>
  <para style="p">
    <verse number="31" style="v" />thu omlopi-in mi thahna ahi a, nangmahmah in phulakna hangin ahi
    zongin, dahna ding thu ahi a, lungsim natna ding thu ahi zongin na nei kei ding hi. { Topa } in
    limtakin nang hong bawl ciangin na nasemnu hong phawk in,” a ci hi. </para>
  <para style="p">
    <verse number="32" style="v" />Tua ciangin David in Abigail kiangah, “Tuni-in keimah a dawn
    dingin nang a hong sawl Israel-te' Pasian, { Topa } in thupha ngah ta hen! </para>
  <para style="p">
    <verse number="33" style="v" />Tuni-in mi thahna leh keima khut tawh phulakna ding panin keimah
    hong kem nangma ngaihsutna in thupha ngah ta hen! </para>
  <para style="p">
    <verse number="34" style="v" />Bang hang hiam cih leh nang kong gimsakna ding panin hong kho
    Israel Pasian, { Topa } a nungta taktak ahih mah bangin, nang hong kinawhin keimah a dawn dingin
    hong pailo hi lecin, zing ciangin Nabal sung pan pasal khat zong hing nawnlo ding hi,” a ci hi. </para>
  <para style="p">
    <verse number="35" style="v" />Tua ciangin David in ama tung panin amah a puakte a sang hi. Amah
    in tuanu kiangah, “Lung nuamin na inn-ah ciahto ta in. Na thu ka ngai a, nong thumna kong pia
    khin hi,” a ci hi. </para>
  <para style="p">
    <verse number="36" style="v" />Tua ciangin Nabal kiangah Abigail hong tungkik hi. Kumpipa' pawi
    tawh kibangin amah in a inn sungah pawi na kham hi. Nabal lungnuam mahmah hi. Bang hang hiam cih
    leh amah in zu kham mahmah hi. Tua ahih ciangin zingsang khuavak mateng ama kiangah bangmah gen
    peuhmahlo hi. </para>
  <para style="p">
    <verse number="37" style="v" />Zingsang ciang, Nabal' zukhamna a ven' ciangin a zi in ama
    kiangah hih thute gen a, thakhatin a lungtang si-in amah suangtum bang hi. </para>
  <para style="p">
    <verse number="38" style="v" />Tua khit ni sawm bang ciangin { Topa } in Nabal vat a, amah a si
    ta hi. </para>
  <para style="p">
    <verse number="39" style="v" />Nabal a sihna thu David in a zak ciangin amah in, “Nabal khut
    tung panin ka ngah zahkohna hong thuksakin, siatna panin a nasempa a lenkik { Topa } in thupha
    ngah ta hen. { Topa } in Nabal' gamtat siatna ama lu tung mahah tungkiksak hi,” a ci hi. Tua
    ciangin David in mi sawlin ama zi dingin Abigail helsak hi. </para>
  <para style="p">
    <verse number="40" style="v" />David' nasemte Karmel-a Abigail' kiang a tun' ciangin amaute in
    tuanu kiangah, “David in ama zi dingin a la dingin kote nang kiangah hong sawl hi,” a ci uh hi. </para>
  <para style="p">
    <verse number="41" style="v" />Tua ciangin amah dingin lei-ah maikun a, “En un, na nasemnu uh ka
    topa' nasemte' khe a silsak ding nasem ahi hi,” a ci hi. </para>
  <para style="p">
    <verse number="42" style="v" />Tua ciangin Abigail kinawhin dingin la tungah tuang a, ama nasem
    numei nga in amah a kem hi. David' kamtaite' nung zui-in pai a, tua ciangin ama zi a suak hi. </para>
  <para style="p">
    <verse number="43" style="v" />David in Jezreel khuami Ahinoam zong la a, amaute gel ama zi a
    suak uh hi. </para>
  <para style="p">
    <verse number="44" style="v" />Saul in ama tanu Mikhal, David' zi pen, Gallim khuami Laish' tapa
    Palti tungah na pia khin hi. </para>
  <chapter number="26" style="c" />
  <para style="p">
    <verse number="1" style="v" />Tua ciangin Saul kiang Gibeah-ah Zif mite hong pai uh a, “Jeshimon
    nisuahna lam Hakhilah mualtungah David bu hilo ahi hiam?” va ci uh hi. </para>
  <para style="p">
    <verse number="2" style="v" />Tua ahih ciangin Saul kithawi-in David a zong dingin Israel mi a
    kiteel mihing tul thum tawh Zif gamlakah a paisuk hi. </para>
  <para style="p">
    <verse number="3" style="v" />Tua ciangin Saul in Jeshimon nisuahna lam lampi gei-ah a om
    Hakhilah mualtungah giahphual sat hi. Ahih hangin gamlakah David omlai hi. Amah a delhin
    gamlakah Saul a hong paina thu a theih ciangin </para>
  <para style="p">
    <verse number="4" style="v" />David in thukan simte sawl a, Saul hong pai taktak ahihna thu a
    thei hi. </para>
  <para style="p">
    <verse number="5" style="v" />Tua ciangin David dingin Saul in giahphual a satna munah a pai hi.
    David in Saul' galkapmangpa, Ner' tapa Abner tawh a lupna mun mu hi. Giahphual laizangah Saul
    lum a, ama kimkotah a galkapte in phual sat uh hi. </para>
  <para style="p">
    <verse number="6" style="v" />Tua ciangin David in Hit mi Ahimelek leh a nu uh Zeruiah ahi Joab'
    sanggampa Abishai kiangah, “Saul' giahphualah kei tawh kua hong paisuk ding na hi uh hiam” a ci
    hi. Abishai in, “Kei nang tawh kong paisuk ding hi,” a ci hi. </para>
  <para style="p">
    <verse number="7" style="v" />Tua ahih ciangin David leh Abishai zanin galkapte kiangah pai uh
    hi. Giahphual sungah Saul na ihmu a, a lukhung leilakah a teipi na kiphut a, Abner leh galkapte
    ama kimkotah na lum uh hi. </para>
  <para style="p">
    <verse number="8" style="v" />Tua ciangin Abishai in David kiangah, “Pasian in na galpa tuni-in
    na khutsungah hong pia ahih ciangin tu-in teipi-in lei tawh khatvei bek hong khawhcipsak in,
    nihvei khawh ding kisamlo hi,” a ci hi. </para>
  <para style="p">
    <verse number="9" style="v" />Ahih hangin David in Abishai kiangah, “Ama tungah siatna bawl kei
    in; bang hang hiam cih leh { Topa' } sathau nilhpa a su peuhpeuh mawhna pan peng ding sa na hi
    hiam?” a ci hi. </para>
  <para style="p">
    <verse number="10" style="v" />David in, “{ Topa } a nungta ahih mah bangin { Topa } in amah vat
    taktak ding hi; tua ahih kei leh zong a sih hun hong tung ding hi; tua ahih kei leh gal kikapna
    sungah amah paisukin si ding hi. </para>
  <para style="p">
    <verse number="11" style="v" />{ Topa' } sathau nilhpa tungah ka khut ka ngak ding { Topa } in
    kei hong kham hi; ahih hangin tu-in a lukhungah a om a teipi leh a tuithawl la-in paikhia ni,” a
    ci hi. </para>
  <para style="p">
    <verse number="12" style="v" />Tua ahih ciangin David in Saul' lukhunga a om a teipi leh a
    tuithawl a la hi. Tua ciangin amaute paikhia uh hi. Kuamah in mulo hi; zong theilo hi; kuamah
    khanglo lo hi. Amaute khempeuh ihmu uh hi; bang hang hiam cih leh { Topa } in amaute ihmut suak
    mahmah sak hi. </para>
  <para style="p">
    <verse number="13" style="v" />Tua ciangin David a pang khatah pai-in, amaute kikal saupi a
    kihalin mual dawn a gamla-ah a ding hi. </para>
  <para style="p">
    <verse number="14" style="v" />David in galkapte leh Ner' tapa Abner samin, “Abner aw, hong
    dawnglo ding na hi hiam?” a ci hi. Tua ciangin Abner in dawngin, “Kumpipa a sam kua na hi hiam?”
    a ci hi. </para>
  <para style="p">
    <verse number="15" style="v" />David in Abner kiangah, “Pasal hilo na hi hiam? Israel-te sungah
    nang tawh a kibang kua om ahi hiam? Tua ahih leh bang hangin na to kumpipa villo na hi hiam?
    Bang hang hiam cih leh na to kumpipa a that dingin mi khat hong pai hi. </para>
  <para style="p">
    <verse number="16" style="v" />Hih banga na gamtatna hoihlo hi. { Topa } a nungta ahih mah
    bangin a si dingin na kilawm hi; bang hang hiam cih leh { Topa' } sathau nilhpa, na topa na vil
    kei hi. Tu-in a lukhunga om kumpipa' teipi leh a tuithawl koi-ah om ahi hiam, thei in,” a ci hi. </para>
  <para style="p">
    <verse number="17" style="v" />Saul in David' aw khenthei a, “Ka tapa David, tu-a a ging nangma'
    aw ahi hiam?” a ci hi. David in, “Ka topa, kumpipa aw, keima' aw ahi hi,” a ci hi. </para>
  <para style="p">
    <verse number="18" style="v" />Tua ciangin amah in, “Bang hangin ka topa in a nasempa delh ahi
    hiam? Bang gamta khial ka hi hiam? Ka tungah bang mawhna om ahi hiam? </para>
  <para style="p">
    <verse number="19" style="v" />Tua ahih ciangin tu-in ka to kumpipa in a nasempa' thu za in.
    Keimah a do dingin nang hong toksuahpa pen { Topa } ahih leh amah in biakna hong sang ta hen;
    ahih hangin mihing ahih leh amaute in { Topa' } mai-ah samsiatna ngah ta hen. Bang hang hiam cih
    leh amaute in, ‘Pai in; pasian dangte' na sem in,’ ci-in { Topa' } gamh ka ngahlohna dingin
    tuni-in kei hong hawlkhia uh hi. </para>
  <para style="p">
    <verse number="20" style="v" />Tua ahih ciangin tu-in { Topa' } omna panin gamdang leitangah kei
    hong sisak kei in; bang hang hiam cih leh mualtungah vaka a bengpa bangin uili bang lel keimah a
    that dingin Israel kumpipa nong kuankhia hi,” a ci hi. </para>
  <para style="p">
    <verse number="21" style="v" />Tua ciangin Saul in, “Ka gamta khial hi; hong ciahkik in, ka tapa
    David aw; bang hang hiam cih leh tuni-in kei hong suaktasak na hih manin na tungah siatna kong
    bawl nawn kei ding hi. Ka hai gamtatkha a, nakpi takin ka khial khin hi,” a ci hi. </para>
  <para style="p">
    <verse number="22" style="v" />Tua ciangin David in dawngin, “Hih lai-ah na teipi om hi,
    kumpipa! Tangvalte khat hong paisak in la hong lasak in. </para>
  <para style="p">
    <verse number="23" style="v" />{ Topa } in mi khempeuh a thumanna leh a thutakna hangin thaman
    pia hi; bang hang hiam cih leh { Topa } in tuni-in ka khutsungah nang hong pia a, keimah in {
    Topa' } sathau nilhpa a hih dingin ka khutte ka tangkhiasak kei hi. </para>
  <para style="p">
    <verse number="24" style="v" />En in, tuni-in nangmah kong suahtaksak mah bangin { Topa } in
    zong kei hong suaktasak hen la, haksatna khempeuh panin kei hong honkhia ta hen,” a ci hi. </para>
  <para style="p">
    <verse number="25" style="v" />Tua ciangin Saul in David kiangah, “Thupha ngah ta in, ka tapa
    David! Nangmah in na tampi na sem ding a, tuate na zo ding hi,” a ci hi. Tua ahih ciangin David
    ama lampi-ah pai-in, Saul zong ama omna munah a ciah hi. </para>
  <chapter number="27" style="c" />
  <para style="p">
    <verse number="1" style="v" />David in a lungsim sungah, “Saul' khut tawh ni khat ni ciangin ka
    si theikha ding hi. Kei-a' dingin Filistia-te' gamah tai ding sangin a hoihzaw dang omlo hi. Tua
    hi leh Saul in Israel gamgi huamsungah kei hong zon' niloh lungkia ta ding a, ama khutsung panin
    ka suakta ding hi,” a ci hi. </para>
  <para style="p">
    <verse number="2" style="v" />Tua ahih ciangin David kithawi a, amah tawh a om mihing za gukte
    tawh Gath kumpipa, Maok' tapa Akhish kiangah a pai hi. </para>
  <para style="p">
    <verse number="3" style="v" />Tua ciangin David, a innkuanpihte leh a mite a innkuanpih ciat
    tawh, David zong a zi nihte, Jezreel khuami Ahinoam leh Nabal' zi meigongnu, Karmel khuami
    Abigail tawh, Gath-a Akhish kiangah va teng hi. </para>
  <para style="p">
    <verse number="4" style="v" />Gath-ah David tai hi, ci-in Saul kiangah a kigen ciangin amah in
    David zong nawnlo hi. </para>
  <para style="p">
    <verse number="5" style="v" />Tua ciangin David in Akhish kiangah, “Nong hehpih zawh leh, ka
    ten' theihna dingin gamsung khuate khatah kei-a' ding mun hong pia in; bang hangin na nasempa
    nang tawh kumpi khuasungah tengkhawm ding ahi hiam?” a ci hi. </para>
  <para style="p">
    <verse number="6" style="v" />Tua ahih ciangin Akhish in tua ni-in ama tungah Ziklag khua a pia
    hi. Tua ahih manin tuni dongin tua khua pen Judah kumpite-a' ahi hi. </para>
  <para style="p">
    <verse number="7" style="v" />Filistia gamsungah David a ten' hunsung pen kum khat leh kha li
    sung ahi hi. </para>
  <para style="p">
    <verse number="8" style="v" />Tu-in David leh a mite paito-in Geshur mite, Girzi mite, leh
    Amalek mite va sim hi; bang hang hiam cih leh hih mite pen Egypt lam Shur ciangdongah tanglai-a
    kipanin a teng mite ahi uh hi. </para>
  <para style="p">
    <verse number="9" style="v" />Tua ciangin David in tua gam vatgawp a, numei ahi a, pasal ahi
    zongin hingkhawi loin, ahih hangin tuute, bawngtalte, late, kalaohte, leh puante la-in Akhish
    kiangah hong ciahkik hi. </para>
  <para style="p">
    <verse number="10" style="v" />Akhish in, “Tuni-in kua va sim na hi uh hiam?” ci-in a dot
    ciangin David in, “Judah mite' Negeb gam,” ahih kei leh, “Jerahmeel mite' Negeb gam,” ahih kei
    leh, “Ken mite' Negeb gam,” a ci hi. </para>
  <para style="p">
    <verse number="11" style="v" />David in, “Amaute in kote' thu genin, ‘David in tua bangin hih
    hi,’ ci ding uh ahih ciangin,” ci-in ngaihsun ahih manin Gath-ah thu a puak thei ding numei ahi
    a, pasal ahi zongin hingkhawilo hi. Filistia-te' gamsungah a ten' sungteng tua bang gamtatna pen
    ama ngeina ahi hi. </para>
  <para style="p">
    <verse number="12" style="v" />Akhish in David muangin, “Ama mipih Israel-te in a muhdah theihna
    dingin amahmah kibawl khin hi. Tua ahih ciangin amah ka nasem hi tawntung ding hi,” ci-in a
    ngaihsun hi. </para>
  <chapter number="28" style="c" />
  <para style="p">
    <verse number="1" style="v" />Tua hunin Filistia-te in Israel-te a sim dingin a galkapte khawm
    uh hi. Akhish in David kiangah, “Nang leh na mite, kei tawh galkapte lakah a kuankhawm ding na
    hihlam thei in,” a ci hi. </para>
  <para style="p">
    <verse number="2" style="v" />David in Akhish kiangah, “Hoih mahmah hi; na nasempa in bang hih
    thei hiam, cih na thei ding hi,” a ci hi. Tua ciangin Akhish in David kiangah, “Hoih mahmah hi;
    khan' tawntungin keimah a hong cing dingin nang kong koih ding hi,” a ci hi. </para>
  <para style="p">
    <verse number="3" style="v" />Tu-in Samuel si khin a, Israel-te khempeuh ama hangin kapin, ama
    khuapi Ramah-ah vui uh hi. Saul in vankahte leh aisante a gamsung panin beisak hi. </para>
  <para style="p">
    <verse number="4" style="v" />Filistia-te kikhawm uh a, hong pai-in Shunem-ah giahphual sat uh
    hi. Saul in Israel-te khempeuh khawm a, amaute in Gilboa-ah giahphual sat uh hi. </para>
  <para style="p">
    <verse number="5" style="v" />Saul in Filistia galkapte a muh ciangin lau a, a lungsim nakpi
    takin ling hi. </para>
  <para style="p">
    <verse number="6" style="v" />Saul in { Topa } tungah thu a dot ciangin, { Topa } in mang tawh
    hita leh, Urim tawh hita leh, kamsangte tawh hita leh dawnglo hi. </para>
  <para style="p">
    <verse number="7" style="v" />Tua ciangin Saul in a nasemte kiangah, “Ama kiangah pai-in ama
    tung pan thu ka dot theihna dingin vankahthei numei khat kei-a' dingin hong zon'sak un,” a ci
    hi. A nasemte in ama kiangah, “En in, Endor-ah vankahthei khat om hi,” a ci uh hi. </para>
  <para style="p">
    <verse number="8" style="v" />Tua ahih ciangin Saul in a meel seelin puan dang silh a, amah leh
    mi nih pai hi. Amaute zanin tua numei kiangah va pai uh hi. Amah in, “Kei-a' dingin a sisate'
    kha kiang pan thu hong dotsak in la, nang kianga a min kong gen peuhpeuh kei-a' dingin hong
    saptohsak in,” a ci hi. </para>
  <para style="p">
    <verse number="9" style="v" />Numei in ama kiangah, “Saul' hihsa thu, gamsung panin vankahte leh
    aisante a suksiatna na thei taktak hi. Tua ahih ciangin bang hangin keima sihna ding a piangsak
    dingin kei-a' dingin thangzak hong koih na hi hiam?” a ci hi. </para>
  <para style="p">
    <verse number="10" style="v" />Ahih hangin ama tungah { Topa' } min tawh Saul kiciam a, “{ Topa
    } a nungta ahih mah bangin hih thu hangin nang tungah gimna hong tung hetlo ding hi,” a ci hi. </para>
  <para style="p">
    <verse number="11" style="v" />Tua ciangin numei in, “Kua hong sapsak ding ka hi hiam?” a ci hi.
    Amah in, “Samuel hong sapsak in,” a ci hi. </para>
  <para style="p">
    <verse number="12" style="v" />Numei in Samuel a muh ciangin a gingin kikokhia hi. Numei in Saul
    kiangah, “Bang hangin kei hong khem na hi hiam? Nang, Saul na hi hi,” a ci hi. </para>
  <para style="p">
    <verse number="13" style="v" />Kumpipa in ama kiangah, “Lau kei in; kua mu na hi hiam?” a ci hi.
    Numei in Saul kiangah, “Leisung panin pasian khat hong paikhiato ka mu hi,” a ci hi. </para>
  <para style="p">
    <verse number="14" style="v" />Amah in tuanu kiangah, “Ama meel bangci ahi hiam?” a ci hi. Tuanu
    in, “Puteek khat hong paito a, amah in puantualpi silh hi,” a ci hi. Tua ciangin Saul in tua pen
    Samuel hi, ci-in thei a, lei-ah a maikunin zahtakna a bawl hi. </para>
  <para style="p">
    <verse number="15" style="v" />Tua ciangin Samuel in Saul kiangah, “Bang hangin keimah saptohna
    tawh hong nawngkaisak na hi hiam?” a ci hi. Saul in dawngin, “Nakpi takin ka lungkham hi;
    Filistia-te in kei hong sim a, kei kiang panin Pasian kiheikhia-in kamsangte tawh ahi a, mang
    tawh ahi zongin hong dawng nawnlo hi. Tua ahih ciangin ka gamtatna ding zia a hong gen dingin
    nang kong sam hi,” a ci hi. </para>
  <para style="p">
    <verse number="16" style="v" />Tua ciangin Samuel in, “{ Topa, } nang kiang panin kiheikhia-in
    na gal suak khin ahih ciangin bang hangin kei thu hong dong lai na hi hiam? </para>
  <para style="p">
    <verse number="17" style="v" />{ Topa } in kei' tung tawnin hong gensa bangin nang tungah hong
    hih hi. { Topa } in na khutsung panin kumpi gam balkhia-in na vengpa David' tungah pia khin hi. </para>
  <para style="p">
    <verse number="18" style="v" />Nangmah in { Topa' } thu ngailoin, Amalek tungah ama heh mahmahna
    tawh kizui-in hihlo na hih manin { Topa } in nang tungah tuni-in hihte hong tungsak hi. </para>
  <para style="p">
    <verse number="19" style="v" />Tua thamloin { Topa } in Israel mite zong nang tawh Filistia-te'
    khutsungah hong piakhawm ding hi. Zing ciangin nang leh na tapate in zong kei kiang nong zuan
    ding uh hi. { Topa } in Israel galkapte zong Filistia-te' khutsungah pia ding hi,” a ci hi. </para>
  <para style="p">
    <verse number="20" style="v" />Tua ciangin Samuel' thugente hangin lau lua-in leilakah Saul
    tawnpuk pah hi. Amah in sun tawntung leh zan tawntung bangmah nelo ahih manin a tha neem mahmah
    hi. </para>
  <para style="p">
    <verse number="21" style="v" />Tua ciangin Saul kiangah a numei hong pai-in amah a lau mahmahna
    a muh ciangin tuanu in Saul kiangah, “En in, na nasemnu in na thu hong ngaizo hi. Ka luang
    khamin, kei tungah nong gen bangin ka gamtazo hi. </para>
  <para style="p">
    <verse number="22" style="v" />Tua ahih ciangin nang zong na nasemnu' thu hong ngai in; na
    mai-ah anlum tawmkhat hong luisak in; na paina dingah na pai ciangin na thahatna dingin ne in,”
    a ci hi. </para>
  <para style="p">
    <verse number="23" style="v" />Amah in nial a, “Ka ne kei ding hi,” a ci hi. Ahih hangin tua
    numei tawh kopin a nasemte in ci teitei uh ahih manin amau' cih bangin a mang hi. Tua ahih
    ciangin leilak panin amah tho-in lupna tungah a tu hi. </para>
  <para style="p">
    <verse number="24" style="v" />Tu-in tua numei in a inn-ah bawngno thau khat nei a, amah in
    manlang takin go-in, tua ciangin annel la a, a annel meekin silngo sawhloh anlum em a, </para>
  <para style="p">
    <verse number="25" style="v" />Saul leh a nasemte' mai-ah lui a, amaute in a ne uh hi. Tua
    ciangin amaute dingin tua zanin a paikhia uh hi. </para>
  <chapter number="29" style="c" />
  <para style="p">
    <verse number="1" style="v" />Tu-in Filistia-te in a galkap khempeuh uh Afek-ah khawm uh a,
    Jezreel gamsunga om tuikhuk gei-ah Israel-te in giahphual sat uh hi. </para>
  <para style="p">
    <verse number="2" style="v" />Filistia uliante a za za, a tul tulin a pai laitakin David leh a
    mite zong Akhish tawh a nungah pai uh hi. </para>
  <para style="p">
    <verse number="3" style="v" />Filistia galkap a ukte in, “Hih Hebru mite in hih lai-ah bang hong
    hih uh ahi hiam?” a ci uh hi. Akhish in Filistia galkap a ukte kiangah, “Ni tampi, kum tampi kei
    tawh a omkhin, Israel kumpi Saul' nasempa David hi a, kei kiangah hong tai-a kipanin tuni dongin
    ama tungah mawhna ka mu kei hi,” a ci hi. </para>
  <para style="p">
    <verse number="4" style="v" />Ahih hangin Filistia galkap a ukte ama tungah heh uh hi. Filistia
    galkap a ukte in ama kiangah, “Amah na koihna munah a ciahkik theihna dingin hih mipa sawlkik
    in. Gal kidona sungah eite' lang hong suak khading ahih manin galdona sungah eite tawh amah hong
    kuansuklo ding hi. Bang hang hiam cih leh hih mipa in a topa tawh kilemna bangci bawl ding ahi
    hiam? Hih lai-a om mite' lutang tawh bawl ding hilo ahi hiam? </para>
  <para style="p">
    <verse number="5" style="v" />Amaute khatlekhat in la-in sa-in laam uh a, ‘Saul in a tulin that,
    David in a tul sawmin that,’ a cihpa uh hilo ahi hiam?” a ci uh hi. </para>
  <para style="p">
    <verse number="6" style="v" />Tua ciangin Akhish in David samin ama kiangah, “{ Topa } a nungta
    ahih mah bangin, nang na thuman a, hih vai-ah kei tawh hong kuankhia-in na ciah ding man ka sa
    hi. Bang hang hiam cih leh kei kiangah nong pai-a kipan tuni dong nang tungah khialhna bangmah
    ka mu kei hi. Ahih hangin uliante in nang hong thukimlo uh hi. </para>
  <para style="p">
    <verse number="7" style="v" />Tua ahih ciangin tu-in ciahkik in. Filistia uliante na lungkimloh
    sak khaklohna dingin lungkim takin ciah in,” a ci hi. </para>
  <para style="p">
    <verse number="8" style="v" />Tua ciangin David in Akhish kiangah, “Ahih hangin, keimah in bang
    hih ka hi hiam? Ka to kumpipa' galte do-in ka pai theihlohna dingin nangma nasepna-ah kong tum
    ni-a kipan tuhun dong na nasempa' tungah bang mu na hi hiam?” a ci hi. </para>
  <para style="p">
    <verse number="9" style="v" />Tua ciangin Akhish in David dawngin, “Nang pen keima muhna-ah
    Pasian' vantung mi khat mah bangin paubaanglo na hihna ka thei hi; ahi zongin Filistia galkap a
    ukte in, ‘Amah pen eite tawh galphualah hong kuanto lo ding hi,’ ci uh hi. </para>
  <para style="p">
    <verse number="10" style="v" />Tua ahih ciangin tu-in nang tawh a hong pai na topa' nasemte tawh
    zingsangin tho baih un. Zingsangin kipan baih un la, khua a vak phetin kihemkhia un,” a ci hi. </para>
  <para style="p">
    <verse number="11" style="v" />Tua ahih ciangin Filistia gamah a ciahkik dingin David a mite
    tawh zingsang tungin dingkhia uh a, Filistia-te ahih leh Jezreel khua-ah paito uh hi. </para>
  <chapter number="30" style="c" />
  <para style="p">
    <verse number="1" style="v" />David leh a mite a ni thum ni-in Ziklag hong tun' uh ciangin,
    Amalek-te in Negeb leh Ziklag na sim khin uh hi. Amaute in Ziklag zo-in mei tawh na hal uh a, </para>
  <para style="p">
    <verse number="2" style="v" />numei khempeuh leh tua khuasunga omteng a neu a lianin man uh hi.
    Amaute in khat zong thatlo uh a, ahih hangin amaute khempeuh paikhiatpih uh hi. </para>
  <para style="p">
    <verse number="3" style="v" />David leh a mite khuapi a tun' uh ciangin a khuapi uh mei tawh na
    kihalin, a zite uh, a tanute uh, leh a tapate uh salin a kimat khitna thei uh hi. </para>
  <para style="p">
    <verse number="4" style="v" />Tua ciangin David leh amah tawh a om mite in a aw uh gingsakin a
    tha bei dongun kap uh hi. </para>
  <para style="p">
    <verse number="5" style="v" />David' zi nihte, Jezreel khuami Ahinoam leh Karmel khuami Nabal'
    zi meigongnu Abigail zong salin kiman hi. </para>
  <para style="p">
    <verse number="6" style="v" />David nakpi takin lungkham hi. Bang hang hiam cih leh mi khempeuh
    a tanu a tapate uh hangin lungsimsia uh ahih manin amaute in suang tawh amah den' ding gen uh
    hi. Ahih hangin { Topa } a Pasian in David thakhauhsak hi. </para>
  <para style="p">
    <verse number="7" style="v" />Tua ciangin David in Ahimelek tapa Abiathar kiangah, “Siampipuan
    hong paipih in,” a ci hi. Tua ahih ciangin Abiathar in David kiangah siampipuan a paipih hi. </para>
  <para style="p">
    <verse number="8" style="v" />Tua ciangin David in { Topa } thu dong a, “Hih mihonte ka delh
    ding hiam?” a ci hi. Amah in dawngin, “Delh in; bang hang hiam cih leh na pha taktak ding a, na
    mite na honkhiazo taktak ding hi,” a ci hi. </para>
  <para style="p">
    <verse number="9" style="v" />Tua ahih ciangin David leh amah tawh a om mihing za gukte kuankhia
    uh a, Besor lui-ah tungin, tua lai-ah mi pawlkhat kinusia uh hi. </para>
  <para style="p">
    <verse number="10" style="v" />Ahih hangin David leh mi za lite a delhin paisuak uh a, Besor lui
    a galkah dingin a gimlua mi za nih kinusia uh hi. </para>
  <para style="p">
    <verse number="11" style="v" />Amaute in Egypt mi khat gamlakah mu uh a, David kiangah amah
    paipih uh hi. Amaute in an pia uh a, amah in ne hi. Amaute in tui dawn ding zong a pia uh hi. </para>
  <para style="p">
    <verse number="12" style="v" />Theimoh khat leh leenggahkeu bawk nih zong a pia uh hi. Amah in
    tuate a nek khit ciangin a tha hong dimkik hi. Bang hang hiam cih leh an ahi a, tui ahi zongin
    sun thum leh zan thum nelo dawnloin om hi. </para>
  <para style="p">
    <verse number="13" style="v" />Tua ciangin David in ama kiangah, “Nang kuate na hi hiam? Koi pan
    na hi hiam?” a ci hi. Amah in, “Kei pen Amalek-te khat' nasem, Egypt mi tangval khat ka hi hi.
    Tuma ni thum lai-in ka ci na ahih manin ka topa in hong nusia hi. </para>
  <para style="p">
    <verse number="14" style="v" />Kote in Khereth mite' Negeb gam leh Judah-te' gamsung leh Kaleb
    mite' Negeb gam ka sim uh a, mei tawh Ziklag ka hal uh hi,” a ci hi. </para>
  <para style="p">
    <verse number="15" style="v" />Tua ciangin David in ama kiangah, “Hih mite kiangah nong paipih
    suk nuam ding hiam?” a ci hi. Amah in, “Nangmah in kei nong thahlohna ding ahi a, ka topa'
    khutsungah nong apkik lohna ding ahi zongin Pasian' min tawh kei tungah hong kiciam peuh lecin
    hih mihonte kiangah nang kong paipihsuk ding hi,” a ci hi. </para>
  <para style="p">
    <verse number="16" style="v" />Tua ciangin amah in David paipih suk hi. Filistia-te' gam leh
    Judah gam panin a lak uh na tampite hangin amaute gamsung khempeuhah kithehthangin anne,
    tuidawn, laamin na om uh hi. </para>
  <para style="p">
    <verse number="17" style="v" />Tua ciangin David in a zing ciang phalvak-a kipan nitak dong
    amaute vatgawp a, kalaoh tung tuangin a tai tangval za lite simloh amaute khat zong suaktalo uh
    hi. </para>
  <para style="p">
    <verse number="18" style="v" />David in Amalek-te' laksa khempeuh ngahkik a, a zi nihte honkhia
    hi. </para>
  <para style="p">
    <verse number="19" style="v" />A neu a lian, tanute tapate nate ahi a, a kila khat peuhpeuh ahi
    zongin a kisam khat zong omlo a, David in a vekpi-in ciahpih kik hi. </para>
  <para style="p">
    <verse number="20" style="v" />David in tuuhonte leh bawnghonte khempeuh zong man hi. Mite in
    tua ganhingte ama mai-ah hawl uh a, “David' na lakte ahi hi,” a ci uh hi. </para>
  <para style="p">
    <verse number="21" style="v" />Tua ciangin, David a zui dingin a gimlua, Besor lui-ah a kinusia
    mihing za nihte kiangah David tung hi. David leh amah tawh a om mite a dawn dingin amaute hong
    kuankhia uh a, a nai a tun' ciangin David in amaute hopih hi. </para>
  <para style="p">
    <verse number="22" style="v" />Tua ciangin David tawh a pai mite lak panin a gilo leh mi
    ginalote khempeuh in, “Amaute pen eite tawh hong paisuaklo uh ahih manin, amaute in a zite leh a
    tate uh la-in a paikhiatpih uh cih simloh, eite' ngahkik nate khat zong amaute i pia kei ding
    hi,” a ci uh hi. </para>
  <para style="p">
    <verse number="23" style="v" />Ahih hangin David in, “Ka sanggamte aw, { Topa } in eite hong
    piaksa nate tua bangin na hih kei ding uh hi. Amah in eite hong kemin eite a do dinga hong pai
    mihonte i khutsungah hong pia khin hi. </para>
  <para style="p">
    <verse number="24" style="v" />Hih thu-ah kua in no' thu hong ngai ding ahi hiam? Bang hang hiam
    cih leh gal sungah a kuan mipa' tanh zah mah, van a ngak mipa in tang ding a, amaute in a
    kibangin ngah ding uh hi,” a ci hi. </para>
  <para style="p">
    <verse number="25" style="v" />Tua ni-a kipanin tuni dongin amah in Israel-te-a' dingin thukham
    leh biakna ngeina kipin a bawl hi. </para>
  <para style="p">
    <verse number="26" style="v" />Ziklag a tun' ciangin David in Judah upa a lawmte kiangah a na
    lakte pawlkhat khakin, “{ Topa' } galte' na a kilate sung panin hih lai-ah note-a' ding letsong
    a om hi,” a ci hi. </para>
  <para style="p">
    <verse number="27" style="v" />Tua nate pen Bethel, Negeb gam sunga om Ramoth, leh Jattir, </para>
  <para style="p">
    <verse number="28" style="v" />Aroer, Sifmoth, Eshtemoa, </para>
  <para style="p">
    <verse number="29" style="v" />Karmel, Jerahmeel khuapite, Ken khuapite, </para>
  <para style="p">
    <verse number="30" style="v" />Hormah, Borashan, Athak, </para>
  <para style="p">
    <verse number="31" style="v" />Hebron sunga omte, David leh a mite a pai ngeina mun
    khempeuhte-a' ding ahi hi. </para>
  <chapter number="31" style="c" />
  <para style="p">
    <verse number="1" style="v" />Filistia-te in Israel-te sim uh hi. Filistia-te' mai-ah Israel-te
    tai uh a, Gilboa Mual tungah thahin tuk uh hi. </para>
  <para style="p">
    <verse number="2" style="v" />Filistia-te in Saul leh a tapate pha uh hi. Filistia-te in Saul'
    tapate Jonathan, Abinadab, leh Malkhishua a that uh hi. </para>
  <para style="p">
    <verse number="3" style="v" />Gal in nakpi takin Saul neh a, gal thaltawite in nakpi takin amah
    liamsak hi. </para>
  <para style="p">
    <verse number="4" style="v" />Tua ciangin Saul in a galhiam puapa kiangah, “Hih dawibia mite
    hong pai-in kei hong dawtletin hong mawlpih khading uh ahih manin na namsau dok in la, tua tawh
    hong dawtlet in,” a ci hi. Ahih hangin a galhiam puapa in hih ngamlo hi; bang hang hiam cih leh
    amah lau mahmah hi. Tua ahih ciangin Saul in ama namsau la-in tua tungah puk hi. </para>
  <para style="p">
    <verse number="5" style="v" />A galhiam puapa in Saul a sihna a muh ciangin amah zong a namsau
    tungah kipuksuk sakin amah tawh a sikhawm hi. </para>
  <para style="p">
    <verse number="6" style="v" />Tua bangin Saul, a tapa thumte, a galhiam puapa, leh a mi
    khempeuh, a ni kikhatin a sikhawm uh hi. </para>
  <para style="p">
    <verse number="7" style="v" />Tua ciangin Jezreel kuam galkhat leh Jordan galkhata om Israel
    mite in Israel mite tai-in Saul leh a tapate a sih khitna thu a zak uh ciangin amaute in a
    khuapite uh nusia-in tai uh ahih ciangin Filistia-te hong pai-in tuate sungah a teng uh hi. </para>
  <para style="p">
    <verse number="8" style="v" />A zing ciangin a kithat mite' na a la dingin Filistia-te hong pai
    ciangin Saul leh a tapa thumte Gilboa Mual tungah a si mu uh hi. </para>
  <para style="p">
    <verse number="9" style="v" />Amaute in Saul' lu tankhia-in a galhiam hawkkhia uh a, a milimte
    uh leh mite kiangah hih thuhoih a puak dingin Filistia gamsung khempeuhah kamtaite a sawl uh hi. </para>
  <para style="p">
    <verse number="10" style="v" />Amaute in Ashtaroth biakinn sungah ama galhiam koih uh a,
    Bethshan khuakulhah ama luang a suang uh hi. </para>
  <para style="p">
    <verse number="11" style="v" />Ahih hangin Jabeshgilead-ah a teng mite in Saul' tungah
    Filistia-te' hihna a zak uh ciangin, </para>
  <para style="p">
    <verse number="12" style="v" />a hang mi khempeuh dingin zan tawntung pai uh a, Bethshan kulh
    tung panin Saul' luang leh a tapate' luangte va la uh hi. Amaute in Jabesh-ah tun'pihin tua
    lai-ah a hal uh hi. </para>
  <para style="p">
    <verse number="13" style="v" />Amaute in a guhte la-in Jabesh khuasung makeng kung nuai-ah vui
    uh a, ni sagih sung an a tang uh hi. </para>
</usx>