<?xml version="1.0" encoding="utf-8"?>
<usx version="2.0">
  <book code="JOS" style="id">Joshua</book>
  <para style="mt">Joshua</para>
  <chapter number="1" style="c" />
  <para style="p">
    <verse number="1" style="v" />{ Topa' } nasem Moses a sih khit ciangin { Topa } in Moses' nasem, Nun tapa Joshua kiangah,
  </para>
  <para style="p">
    <verse number="2" style="v" />“Ka nasempa Moses si ta ahih ciangin tu-in ding in la, nang leh hih mite khempeuh, hih Jordan kantanin Israel mite tungah ka piak gam sungah pai un.
  </para>
  <para style="p">
    <verse number="3" style="v" />Moses tungah ka ciamsa bangin na khe in a totna mun khempeuh nang tungah kong pia hi.
  </para>
  <para style="p">
    <verse number="4" style="v" />Sehnel gam leh hih Lebanon panin gun lianpi Eufratis gun dong, ni a tumna lama Tuipi Lian lam, Hit mite' leitang khempeuh nangma gam hi ding hi.
  </para>
  <para style="p">
    <verse number="5" style="v" />Na nuntak sung tawntung kuamah in na mai hong khak zolo ding hi. Moses tawh ka om mah bangin nang tawh zong kong om ding hi. Nang kong tamasak kei ding a, kong nusia kei ding hi.
  </para>
  <para style="p">
    <verse number="6" style="v" />Thahat in la, hang in; bang hang hiam cih leh amaute piak dingin a pu a pate uh tungah ka ciam leitang hih mite na luahsak ding hi.
  </para>
  <para style="p">
    <verse number="7" style="v" />Thahatin hang in la, ka nasem Moses in nang hong piak thukhamte khempeuh tawh kizui-in na gamtat ding limtakin ngaihsun in. Na paina peuhah hoihtakin na lamzan' theihna dingin tuate khat zong pelh kei in.
  </para>
  <para style="p">
    <verse number="8" style="v" />Hih thukham laibu na mangngilh ngei kei ding hi. A sunga kigelh thute khempeuh tawh kizui-in na gamtat theihna dingin sunlezanin na lungngaingai ding hi. Tua hi leh na ma vang ding a, na nasep tangtung ding hi.
  </para>
  <para style="p">
    <verse number="9" style="v" />Thu hong pia khin hilo ka hi hiam? Thahat in la hang in. Lau kei in la lungkia kei in; bang hang hiam cih leh na paina peuhpeuhah { Topa } na Pasian nang tawh hong om hi,” a ci hi.
  </para>
  <para style="p">
    <verse number="10" style="v" />Tua ciangin Joshua in mi makaite thu pia-in,
  </para>
  <para style="p">
    <verse number="11" style="v" />“Giahphuaah pai un la, mite thu pia-in, ‘Na lam-an ding uh kigingkhol un; bang hang hiam cih leh { Topa } na Pasian un na neih dingun note hong piak leitangah pai-in a luah dingin ni thum sungin hih Jordan a galkah ding na hi uh hi,’ ci un,” a ci hi.
  </para>
  <para style="p">
    <verse number="12" style="v" />Tua ciangin Joshua in Reuben mite, Gad mite, leh Manasseh minam a langte tungah,
  </para>
  <para style="p">
    <verse number="13" style="v" />“{ Topa' } nasem Moses in note thu hong piakna kammal, ‘{ Topa } na Pasian un note tawlngakna mun hong pia-in, hih leitang note hong pia ding hi,’ a cihna thu phawk un.
  </para>
  <para style="p">
    <verse number="14" style="v" />Moses in Jordan galkhata note hong piak leitangah na zite uh, na taneute uh, leh na ganhingte uh a na om ding uh hi. Ahih hangin note lakah galhang mi khempeuh in hiam tawi-in Jordan kantanin na sanggamte uh mai-ah pai-in,
  </para>
  <para style="p">
    <verse number="15" style="v" />note hong piak bangin { Topa } in na sanggamte uh tungah tawlngakna pia-in, { Topa } na Pasian un amaute a piak leitang amaute in zong a luah mateng uh na huh ding uh hi. Tua ciangin note' neih leitangah ciahkikin, { Topa' } nasem Moses in Jordan gal ni a suahna lamah note hong piak leitang na luah ding uh hi,” a ci hi.
  </para>
  <para style="p">
    <verse number="16" style="v" />Amaute in Joshua dawngin, “Kote nong thupiak khempeuh ka hih ding uh a, nong sawlna peuhpeuhah ka pai ding uh hi.
  </para>
  <para style="p">
    <verse number="17" style="v" />Na khempeuhah Moses' thu ka man' uh mah bangin nangma thu zong kong mang ding uh hi. Moses a ompih mah bangin { Topa } na Pasian in nang hong ompih ta hen!
  </para>
  <para style="p">
    <verse number="18" style="v" />Na thupiakna leh na thute, na thupiak peuhpeuh hong langpangin a manglo mipa kithat ding hi. Thahat in la hang in,” a ci uh hi.
  </para>
  <chapter number="2" style="c" />
  <para style="p">
    <verse number="1" style="v" />Tua ciangin Nun' tapa Joshua in Shittim panin thukanin mi nih sawlsim a, “Pai-in gam va en un la, a diakdiakin Jerikho khua hong en un,” a ci hi. Amaute pai uh a, Rahab min nei a paktat numei khat' inn-ah tungin giak uh hi.
  </para>
  <para style="p">
    <verse number="2" style="v" />Jerikho kumpipa tungah, “Gamsung a en dingin Israel mi pawlkhat tu nitakin hih lai-ah hong tungzo hi,” ci-in kigen hi.
  </para>
  <para style="p">
    <verse number="3" style="v" />Tua ciangin Jerikho kumpipa in Rahab kiangah mi sawlin, “Na inn sunga hong tum, na kianga hong tung mite hong paikhiatpih in; bang hang hiam cih leh gam khempeuh a en dingin amaute hong pai uh hi,” a ci hi.
  </para>
  <para style="p">
    <verse number="4" style="v" />Ahih hangin Rahab in tua mi nihte la-in na seel khin hi. Tua ahih ciangin amah in, “Hi mah hi, ka kiangah mi hong pai uh hi. Ahih hangin amaute koi pan hong pai uh hiam, cih ka thei kei hi.
  </para>
  <para style="p">
    <verse number="5" style="v" />Kulhkongpi a kikhak ding khuamial ciangin tua mite paikhia uh a, koi-ah pai uh hiam, cih ka thei kei hi. Manlangin amaute delh le uh cin na pha khading uh hi,” a ci hi.
  </para>
  <para style="p">
    <verse number="6" style="v" />Ahih hangin amah in innkhum zangah tua mite paipih to-in innkhum zangah a koih ngei bangin a koihsa anthul kungte lakah amaute seel khin hi.
  </para>
  <para style="p">
    <verse number="7" style="v" />Tua ahih ciangin mite in Jordan lamah ngahmun dong delh uh a, a delhte a paikhiat phetin kulhkongpi kikhak hi.
  </para>
  <para style="p">
    <verse number="8" style="v" />Amaute a lup ma-in innkhum zanga amaute kiangah Rahab paito-in
  </para>
  <para style="p">
    <verse number="9" style="v" />tua mite kiangah, “{ Topa } in note' tungah hih leitang hong piak khitna ka thei a, note ka hong kihta mahmah uh hi. Hih gam sunga a teng mi khempeuh note' hangin lunggim uh hi.
  </para>
  <para style="p">
    <verse number="10" style="v" />Bang hang hiam cih leh Egypt panin nong paikhiat lai-un { Topa } in note' mai-ah San Tuipi a kan'sakna, leh Jordan galkhata om na suksiatmang uh Amor mite' kumpi nihte ahi Sihon leh Og tungah na bawlna uh ka za khin uh hi.
  </para>
  <para style="p">
    <verse number="11" style="v" />Tua thu ka zak phetun ka lungsim uh bei a, note' hangin mite' lungsimah han'na bei hi; bang hang hiam cih leh { Topa } na Pasian uh, tunga om vantung leh nuai-a om leitungah Pasian ahi hi.
  </para>
  <para style="p">
    <verse number="12" style="v" />Tua ahih ciangin tu-in note tungah kong dik gamtat bangin note zong ko innkuanah nong dik gamtatna ding uh { Topa' } min tawh kei tungah hong kiciam un la, a man taktak lim khat kei hong pia un.
  </para>
  <para style="p">
    <verse number="13" style="v" />Ka nu, ka pa, ka sanggamnute, ka sanggampate, leh amaute tawh a kizomte khempeuh hong hon un la, sihna panin kote hong suaktasak un,” a ci hi.
  </para>
  <para style="p">
    <verse number="14" style="v" />Mite in ama tungah, “Nang' tangin kote ka si ngam uh hi. Hih ko' thu na genkhiat kei nak leh, { Topa } in kote tungah hih leitang hong piak ciangin nang tungah dikna leh thumanna tawh kong gamta ding uh hi,” a ci uh hi.
  </para>
  <para style="p">
    <verse number="15" style="v" />Tua ciangin amah in tawlet panin khau khat tawh amaute khaisuk hi. Bang hang hiam cih leh khuapikulh sung lampangah ama inn kilam a, khuapikulh sungah amah teng hi.
  </para>
  <para style="p">
    <verse number="16" style="v" />Amah in amaute kiangah, “Mualtungah pai un. Hong delhte tawh na kituak khading uh hi. Hong delhte hong ciahkik mateng ni thum sung tua lai-ah bu un. Tua khit ciangin na paina ding uhah na pai thei ding uh hi,” a ci hi.
  </para>
  <para style="p">
    <verse number="17" style="v" />Mite in ama kiangah, “Kote nong kiciamsak thuciamna thu tawh kisai-in ka paubaang kei ding uh hi.
  </para>
  <para style="p">
    <verse number="18" style="v" />En in, hih leitangah kong pai uh ciangin kote nong khaisukna hih tawletah hih khauhual san na khih ding hi. Na inn sungah na nu leh na pa, na sanggamte leh na pa' innkuanpihte khempeuh na khawm ding hi.
  </para>
  <para style="p">
    <verse number="19" style="v" />Mi khatpeuh na innsung panin kongzing lampi-ah a paikhiat leh ama sihna pen ama khialhna hang hi ding a, kote ka siang ding uh hi. Ahih hangin inn sungah nang tawh a om mi khatpeuh a kisukkhak leh, ama sihna pen kote' khialhna hi ding hi.
  </para>
  <para style="p">
    <verse number="20" style="v" />Ahih hangin hih ko thute na genkhiat leh, kote nong kiciamsak thuciamna tawh kisai-in kote ka siang ding uh hi,” a ci uh hi.
  </para>
  <para style="p">
    <verse number="21" style="v" />Tua ciangin amah in, “Na thugen bangun hi ta hen,” a ci hi. Tua ciangin amah in amaute sawlkhia a, amaute paikhia uh hi. Amah in a khauhual san a tawletah a khih hi.
  </para>
  <para style="p">
    <verse number="22" style="v" />Amaute paikhia-in mualtungah pai uh a, a delhte a ciahkik mateng ni thum sung om uh hi. Bang hang hiam cih leh a delhte in lamdung khempeuh zongin bangmah mulo uh hi.
  </para>
  <para style="p">
    <verse number="23" style="v" />Tua ciangin mualtung panin mi nihte paisuk kik uh a, galkahin Nun' tapa Joshua kiangah tungin amau' tunga thupiang khempeuh a gen uh hi.
  </para>
  <para style="p">
    <verse number="24" style="v" />Amaute in Joshua kiangah, “{ Topa } in leitang khempeuh eite' khutsungah hong pia taktak hi. Tua thamloin tua gama teng mi khempeuh eite' hangin lungmang uh hi,” a ci uh hi.
  </para>
  <chapter number="3" style="c" />
  <para style="p">
    <verse number="1" style="v" />A zing ciangin Joshua tho baihin Israel mi khempeuh tawh Shittim pan dingkhia-in Jordan gun tung uh a, a galkah ma-un tua munah a giak uh hi.
  </para>
  <para style="p">
    <verse number="2" style="v" />Ni thum a cin' ciangin giahphualah uliante pai-in
  </para>
  <para style="p">
    <verse number="3" style="v" />mite thu pia uh a, “{ Topa } na Pasian uh Thuciamna Singkuang Levi siampite in a puak na muh uh ciangin na omna panun dingkhia-in na zui ding uh hi.
  </para>
  <para style="p">
    <verse number="4" style="v" />Hih lamah pai ngeilo na hih manun na paina ding uh lampi tu-a bangin na thei ding uh hi. Ahi zongin note leh tua Thuciamna Singkuang kikalah mun awng, pi tul thum bang om ding hi. A gei-ah pai kei un,” a ci uh hi.
  </para>
  <para style="p">
    <verse number="5" style="v" />Tua ciangin Joshua in mite kiangah, “Nomau mah kisiangsak tawm un; bang hang hiam cih leh zing ciangin note' lakah { Topa } in na lamdangte hong bawl ding hi,” a ci hi.
  </para>
  <para style="p">
    <verse number="6" style="v" />Tua ciangin Joshua in siampite kiangah, “Thuciamna Singkuang la un la, mite' mai-ah paisuak un,” a ci hi. Amaute in Thuciamna Singkuang la-in mite' mai-ah a pai uh hi.
  </para>
  <para style="p">
    <verse number="7" style="v" />Tua ciangin { Topa } in Joshua kiangah, “Moses tawh ka omkhawm bangin nang tawh kong omkhawmna ding thu amaute in a theihna dingun Israel mite khempeuh muhna-ah tuni-in nang liatsak ding ka kipan ding hi.
  </para>
  <para style="p">
    <verse number="8" style="v" />Thuciamna Singkuang a pua siampite thu na pia ding a, ‘Jordan tuite' gei na tun' uh ciangin Jordan tui sungah tangloin na ding ding uh hi,’ na ci ding hi,” a ci hi.
  </para>
  <para style="p">
    <verse number="9" style="v" />Tua ciangin Joshua in Israel mite kiangah, “Hih lai-ah hong pai un la, { Topa } na Pasian uh thute za un,” a ci hi.
  </para>
  <para style="p">
    <verse number="10" style="v" />Joshua in, “A nungta Pasian note lakah a omna hih thu tawh na thei ding uh hi. Amah in pelloin note' mai panin Kanaan mite, Hit mite, Hiv mite, Perez mite, Girgash mite, Amor mite, leh Jebus mite hawlkhia ding hi.
  </para>
  <para style="p">
    <verse number="11" style="v" />En un, leitung buppi' { Topa' } Thuciamna Singkuang note' mai Jordan lamah pai ding hi.
  </para>
  <para style="p">
    <verse number="12" style="v" />Tua ahih ciangin tu-in Israel minamte sung panin nam khat pan mi khat, mi sawmlenih teel un.
  </para>
  <para style="p">
    <verse number="13" style="v" />Leitung buppi' { Topa } ahi { Topa' } Thuciamna Singkuang a pua siampite' khete in Jordan tui a sik ciangin Jordan tuite luang nawnlo ding a, a tunglam panin hong luangsuk tuite lomkhatin khawl ding hi,” a ci hi.
  </para>
  <para style="p">
    <verse number="14" style="v" />Tua ahih ciangin mite' mai-ah Thuciamna Singkuang a pua siampite tawh Jordan galkah dingin a puanbuk uh panin mite dingkhia-in,
  </para>
  <para style="p">
    <verse number="15" style="v" />Thuciamna Singkuang a puate Jordan tung a, Thuciamna Singkuang a pua siampite' khe tui-ah a kidiah ciangin (anlak hun sung khempeuh Jordan a piau khempeuhah let hi),
  </para>
  <para style="p">
    <verse number="16" style="v" />a saklam panin hong luangsuk tuite khawlin khangto a, a gamlapi, Zarethan gei-a khuapi Adamah-ah a lomin kikhol a, Ci Tuipi a kici Arabah tuipi-ah a luangsukte kikhentat siang hi. Tua ciangin Jerikho gei-ah mite galkah uh hi.
  </para>
  <para style="p">
    <verse number="17" style="v" />Israel-te khempeuh lei keu tungah a galkah sung, minam bup in Jordan a khen' khit mateng, { Topa' } Thuciamna Singkuang a pua siampite Jordan gun laizang lei keu tungah ding uh hi.
  </para>
  <chapter number="4" style="c" />
  <para style="p">
    <verse number="1" style="v" />A minam bupin Jordan a galkah khit uh ciangin { Topa } in Joshua kiangah,
  </para>
  <para style="p">
    <verse number="2" style="v" />“Nam khat pan mi khat, mite lak panin mi sawmlenih teel in la,
  </para>
  <para style="p">
    <verse number="3" style="v" />amaute thu pia-in, ‘Siampite' khe a din'na mun mahmah, Jordan gun laizang panin suangtum sawmlenih la un la, a galah pua-in tu nitakin na giahna uh munah koih un,’ ci in,” a ci hi.
  </para>
  <para style="p">
    <verse number="4" style="v" />Tua ciangin Joshua in nam khat panin mi khat, ama sehsa mi sawmlenihte Israel mite lak panin a sam hi.
  </para>
  <para style="p">
    <verse number="5" style="v" />Joshua in amaute kiangah, “{ Topa } na Pasian uh Thuciamna Singkuang mai Jordan laizangah pai un la, note in Israel minam phazah tawh kizui-in suangtum khat ciat la-in na liangko tung uhah pua un.
  </para>
  <para style="p">
    <verse number="6" style="v" />Hong tung ding hunah na tate un, ‘Hih suangtumte bang a cihnopna ahi hiam?’ ci-in hong dot ciangin note' lakah lim khat hi ding hi.
  </para>
  <para style="p">
    <verse number="7" style="v" />Tua ciangin amaute kiangah, ‘{ Topa' } Thuciamna Singkuang mai-ah Jordan tuite kikhentan a, Jordan a galkah laitakun Jordan tuite kikhentan hi,’ na ci ding uh hi. Tua ahih ciangin hih suangtumte pen Israel mite tungah a tawntungin phawkna hi ding hi,” a ci hi.
  </para>
  <para style="p">
    <verse number="8" style="v" />Joshua' thupiak bangin Israel mite gamta uh a, { Topa } in Joshua a thupiak bangin Israel minam a phazah tawh kizui-in Jordan laizang panin suangtum sawmlenih a la uh hi. Amaute in a giahna uh munah tuate pua-in a koih uh hi.
  </para>
  <para style="p">
    <verse number="9" style="v" />Tua ciangin Joshua in Thuciamna Singkuang a pua siampite' khe a din'nasa mun, Jordan laizangah zong suang sawmlenih mah a phut hi. Tuni dongin tua suangte tua mun mahah omlai hi.
  </para>
  <para style="p">
    <verse number="10" style="v" />Bang hang hiam cih leh Moses in Joshua a thupiak bangin mite tungah a gen dingin { Topa } in Joshua a thupiak khempeuh a vekpi-in a kiman khit matengin Jordan laizangah Thuciamna Singkuang a pua siampite a ding uh hi. Mite nawhsa-in galkah uh hi.
  </para>
  <para style="p">
    <verse number="11" style="v" />Mite khempeuh a galkah khit uh ciangin { Topa' } Thuciamna Singkuang leh siampite, mite' mai-ah na ma pai uh hi.
  </para>
  <para style="p">
    <verse number="12" style="v" />Moses in amaute a sawlsa bangin Israel mite mai-ah hiam tawi-in Reuben minamte, Gad minamte, leh Manasseh minam alangte na ma pai uh a,
  </para>
  <para style="p">
    <verse number="13" style="v" />mi tul sawmli bang galdo dingin hiam tawi-in a baihsa-in Jerikho zanglei lam { Topa' } mai-ah a pai uh hi.
  </para>
  <para style="p">
    <verse number="14" style="v" />Tua ni-in Israel-te khempeuh' muhna-ah { Topa } in Joshua liansak hi. Amaute in Moses lamdangsa-in a om uh mah bangin Joshua a nuntak sung tawntung lamdangsa-in a om uh hi.
  </para>
  <para style="p">
    <verse number="15" style="v" />Tua ciangin { Topa } in Joshua kiangah,
  </para>
  <para style="p">
    <verse number="16" style="v" />“Thuciamna Singkuang a pua siampite Jordan panin hong paikhiatna ding thu pia in,” a ci hi.
  </para>
  <para style="p">
    <verse number="17" style="v" />Tua ahih ciangin Joshua in siampite thu pia a, “Jordan panin hong paikhia un,” a ci hi.
  </para>
  <para style="p">
    <verse number="18" style="v" />{ Topa' } Thuciamna Singkuang a pua siampite Jordan laizang panin hong paikhia-in, siampite' khe lei keu tungah hong omtoh ciangin, a ngeina bangin amau' munah Jordan tuite hong luangkikin a piau khempeuh a tuum hi.
  </para>
  <para style="p">
    <verse number="19" style="v" />Kha masa a ni sawm ni-in Jordan panin mite paikhia uh a, Jerikho nisuahna lam gamgi Gilgal-ah giahphual sat uh hi.
  </para>
  <para style="p">
    <verse number="20" style="v" />Jordan panin a lakkhiat uh tua suangtum sawmlenihte Joshua in Gilgal-ah a phut hi.
  </para>
  <para style="p">
    <verse number="21" style="v" />Tua ciangin amah in Israel mite kiangah, “Hong tung ding hunah na tate un, ‘Hih suangte bang a cihnopna ahi hiam?’ ci-in hong dot uh ciangin,
  </para>
  <para style="p">
    <verse number="22" style="v" />‘Israel-te in lei keu tung tawnin hih Jordan kantan hi,’ ci-in na tate uh na theisak ding uh hi.
  </para>
  <para style="p">
    <verse number="23" style="v" />Bang hang hiam cih leh eite in i kantan khit matengin { Topa } na Pasian un a kan'sak San Tuipi tungah a bawl bangin, note in na kantan khit matengun { Topa } na Pasian un Jordan tuite note-a' dingin kangsak hi.
  </para>
  <para style="p">
    <verse number="24" style="v" />{ Topa } vanglian mahmah hi, ci-in leitung mi khempeuh in a theihna ding leh { Topa } na Pasian uh na zahtak tawntung theihna ding uh ahi hi,” a ci hi.
  </para>
  <chapter number="5" style="c" />
  <para style="p">
    <verse number="1" style="v" />Nitumna lam Jordan galkhata om Amor mite' kumpite khempeuh leh tuipi gei-a om Kanaan mite' kumpi khempeuh in, Israel mite in a kantan khit mateng amaute-a' dingin Jordan tuite { Topa } in a kan'sakna thu a zak uh ciangin lungmang uh a, Israel mite' hangin a lungsim uh a bei hi.
  </para>
  <para style="p">
    <verse number="2" style="v" />Tua hun laitakin { Topa } in Joshua kiangah, “Meisuang tem bawl in la, Israel mite a nih veina vun at kik in,” a ci hi.
  </para>
  <para style="p">
    <verse number="3" style="v" />Tua ahih ciangin Joshua in meisuang tem bawl a, Gibeath-haaraloth munah Israel mite a vun a at hi.
  </para>
  <para style="p">
    <verse number="4" style="v" />Joshua in amaute vun a atna a thu in: Egypt gam panin hong paikhia pasal galhang mite khempeuh, Egypt panin hong paikhiat khit uh ciangin lamkal sehnel gamah si khin uh hi.
  </para>
  <para style="p">
    <verse number="5" style="v" />Hong paikhia mite khempeuh vun a ki-at khit hangin Egypt panin hong paikhiat khit uh sehnel gam lamkala suak mite khempeuh a vun uh ki-at nailo hi.
  </para>
  <para style="p">
    <verse number="6" style="v" />Bang hang hiam cih leh amaute in { Topa' } thu a ngaihlohna hangun Egypt panin a hong paikhia minam bup, galhang mite a sih khit dong kum sawmli sung sehnel gamah Israel mite lam pai uh hi. { Topa } in amau' tungah a piak dingin a pu a pate tungah a ciamsa bawngnawi leh khuaizu tui bangin a luan'na leitang a muhsak lohna ding thu amaute tungah { Topa } kiciam hi.
  </para>
  <para style="p">
    <verse number="7" style="v" />Tua ahih ciangin Joshua in vun a at mite pen, amaute' tangin amah in a pian'sak amau' tate ahi hi. Bang hang hiam cih leh lampi-ah amaute a vun ki-at nailo ahih manin vun at nailoh ahi uh hi.
  </para>
  <para style="p">
    <verse number="8" style="v" />Minam bup vun ki-atna a man khit ciangin giahphual amau' mun ciatah a dam mateng a om uh hi.
  </para>
  <para style="p">
    <verse number="9" style="v" />Tua ciangin { Topa } in Joshua kiangah, “Tuni-in note' tung panin Egypt gamah sal suakin na minsiatna uh ka zialkhia hi,” a ci hi. Tua ahih ciangin tua mun pen tuni dongin Gilgal kici hi.
  </para>
  <para style="p">
    <verse number="10" style="v" />Israel mite Gilgal-a giahphualah a om sungun tua kha a ni sawmleli ni nitakin Jerikho zanglei-ah Paisan Pawi a bawl uh hi.
  </para>
  <para style="p">
    <verse number="11" style="v" />Paisan Pawi khit a zing ciang ni teekteekin amaute in tua gama piang silngo sawhloh moh leh ankan' a ne uh hi.
  </para>
  <para style="p">
    <verse number="12" style="v" />Tua gama piang a nek ni uh a zing ciangin manna a bei ta hi. Israel mite in manna nei nawnlo uh a, ahih hangin tua kumin Kanaan leitanga piangte a ne uh hi.
  </para>
  <para style="p">
    <verse number="13" style="v" />Jerikho khua kiangah Joshua a tun' ciangin a khuadaktoh leh, a khutsungah namsau dawhsa tawh mi khat a mai-ah na ding hi. Ama kiangah Joshua pai-in, “Ko' pawl na hi hiam, ahih kei leh ka langte' pawl na hi hiam?” a ci hi.
  </para>
  <para style="p">
    <verse number="14" style="v" />Amah in, “Hilo hi; { Topa' } galkapte a ukpa-in tu-in kong pai hi,” a ci hi. Joshua zong bok sukin bia-in ama kiangah, “Ka topa in a nasempa bang hong sawl nuam ahi hiam?” a ci hi.
  </para>
  <para style="p">
    <verse number="15" style="v" />Tua ciangin { Topa' } galkapte a ukpa in Joshua kiangah, “Na khe panin na khedapte suah in. Bang hang hiam cih leh na din'na mun a siangtho leitang ahi hi,” a ci hi. Tua bangmahin Joshua a gamta hi.
  </para>
  <chapter number="6" style="c" />
  <para style="p">
    <verse number="1" style="v" />Tu-in Israel mite' hangin Jerikho kulhkongpi kikhakcip a, kuamah pusuak theilo, sungtum theilo hi.
  </para>
  <para style="p">
    <verse number="2" style="v" />Tua ciangin { Topa } in Joshua kiangah, “Thei in, na khutsungah a kumpipa leh a mi thahatte tawh Jerikho khua kong pia khin hi.
  </para>
  <para style="p">
    <verse number="3" style="v" />Khuapi kimkotah galkap mi khempeuh khatvei na pai ding uh hi. Tua bangin ni guk sung na pai ding uh hi.
  </para>
  <para style="p">
    <verse number="4" style="v" />Siampi sagih in Thuciamna Singkuang mai-ah tuutal ki peengkul sagih tawi ding uh hi. A ni sagih ni-in khuapi kimkotah sagihvei na pai ding uh a, siampite in peengkul tum ding uh hi.
  </para>
  <para style="p">
    <verse number="5" style="v" />Amaute in tuutal ki sauveipi a gin'sak khit uh ciangin, peengkul aw na zak phetun nakpi takin mi khempeuh awng ding uh hi. Khuapikulh cimmai ding a, mi khempeuh amau mai ciatah tangtakin khuapi sungah paisuak ding uh hi,” a ci hi.
  </para>
  <para style="p">
    <verse number="6" style="v" />Tua ahih ciangin Nun tapa Joshua in siampite samin amaute kiangah, “Thuciamna Singkuang la un la, tua { Topa' } Thuciamna Singkuang mai-ah siampi sagihte tuutal ki peengkul sagih tawisak un,” a ci hi.
  </para>
  <para style="p">
    <verse number="7" style="v" />Tua ciangin amah in mite kiangah, “Mai nawtin pai un. Khuapi kimkotah pai un la, { Topa' } Thuciamna Singkuang mai-ah hiam tawi mite paisak un,” a ci hi.
  </para>
  <para style="p">
    <verse number="8" style="v" />Joshua in mite a thupiak bangin { Topa' } mai-ah a pai tuutal ki peengkul a tawi siampi sagihte mai nawtin pai-in peengkul tum uh a, { Topa' } Thuciamna Singkuang in amaute zui hi.
  </para>
  <para style="p">
    <verse number="9" style="v" />Tua ciangin peengkul a tum siampite' mai-ah hiam tawi mite pai uh a, peengkulte a kitum suak hun laitakin Thuciamna Singkuang nungah a nungdalte a pai uh hi.
  </para>
  <para style="p">
    <verse number="10" style="v" />Ahih hangin Joshua in mite thu pia-in, “Awng un, ci-a kong sawl hun matengin note awngloin, na aw uh zong na kizasak kei ding uh a, na kam panun aw khat beek gingkhia lo ding hi. Awng un, kong cih ciangin na awng bek ding uh hi,” a ci hi.
  </para>
  <para style="p">
    <verse number="11" style="v" />Tua ahih ciangin amah in { Topa' } Thuciamna Singkuang khuapi kimkotah khatvei paisak a, amaute hong ciahkikin giahphualah a zan giak uh hi.
  </para>
  <para style="p">
    <verse number="12" style="v" />Tua ciangin zingsangin Joshua tho baih a, siampite in { Topa' } Thuciamna Singkuang a la uh hi.
  </para>
  <para style="p">
    <verse number="13" style="v" />{ Topa' } Thuciamna Singkuang mai-ah a pai tuutal ki peengkul sagih a tawi siampi sagihte paisuakin peengkulte tumsuak uh hi. Amaute' mai-ah hiam tawite pai-in, peengkulte a kitum suak hun laitakin { Topa' } Thuciamna Singkuang nungah a nungdalte a pai uh hi.
  </para>
  <para style="p">
    <verse number="14" style="v" />A ni nih ni-in khuapi kimkotah khatvei pai uh a, giahphualah ciahkik uh hi. Tua bangin ni guk sung a hih uh hi.
  </para>
  <para style="p">
    <verse number="15" style="v" />A ni sagih ni-in khuavak tungin tho baih uh a, tua bangmahin khuapi kimkotah sagihvei a pai uh hi. Tuani bekin khuapi kimkotah amaute sagihvei pai uh hi.
  </para>
  <para style="p">
    <verse number="16" style="v" />A sagih veina-ah, siampite in peengkul a tum ciangin Joshua in mite kiangah, “Awng un; bang hang hiam cih leh { Topa } in khuapi note hong piazo hi.
  </para>
  <para style="p">
    <verse number="17" style="v" />Khuapi leh a sunga omte khempeuh pen { Topa' } tungah biakna-in kisusia ding hi. Amah in i sawl kamtaite na seel ahih manin numei paktat Rahab leh ama inn sungah amah tawh a omkhawmte khempeuh bek hing ding hi.
  </para>
  <para style="p">
    <verse number="18" style="v" />Ahih hangin suksiat dingin a kiseh nate panin nomau mah na kikem ding uh hi. Tua hi kei leh tuate na suksiat ding uh ciangin a kisusia ding nate khat peuhpeuh iplahin la kha-in Israel-te' giahphual sungah siatna ding na khat suaksakin haksatna na tun' khading uh hi.
  </para>
  <para style="p">
    <verse number="19" style="v" />Ahih hangin ngun leh kham, sumngo leh sik tawh kibawl nazatte { Topa}-a' dingin a siangtho ahi hi. { Topa' } sumkoihna-ah tuate tung ding hi,” a ci hi.
  </para>
  <para style="p">
    <verse number="20" style="v" />Tua ahih ciangin mite awng a, peengkulte kitum hi. Mite in peengkul aw a zak phetun nakpi takin awng uh a, kulhpi cimmai-in, mi khempeuh amau mai ciatah tangtakin khuapi sungah pai uh a, khuapi a la uh hi.
  </para>
  <para style="p">
    <verse number="21" style="v" />Tua ciangin amaute in khuapi sunga om khempeuh numei leh pasal, a moi a ham, bawngtalte, tuute, leh late khempeuh namsau tawh thatmang khin uh hi.
  </para>
  <para style="p">
    <verse number="22" style="v" />Tua ciangin Joshua in tua gam thu a va kansim mi nihte kiangah, “Numei paktatnu' inn-ah va pai un la, tua lai panin a numei leh amah tawh a kizom khempeuh, ama tungah na ciamsa bangun hong paikhiatpih un,” a ci hi.
  </para>
  <para style="p">
    <verse number="23" style="v" />Tua ahih ciangin thu kansim tangvalte va tum uh a, Rahab, a nu, a pa, a sanggamte, leh amah tawh a kizom khempeuh a paikhiatpih uh hi. Amaute in tuanu' tanau teng khempeuh paipih uh a, Israel-te' giahphual pualamah a koih uh hi.
  </para>
  <para style="p">
    <verse number="24" style="v" />Amaute in khuapi leh a sunga om khempeuh mei tawh hal uh a, ngun leh kham, sumngo leh sik tawh a kibawl nazatte bek { Topa' } inn-a sumkoihna-ah a koih uh hi.
  </para>
  <para style="p">
    <verse number="25" style="v" />Ahih hangin numei paktat Rahab, leh tuanu tawh a kizomte khempeuh Joshua in a hingkhawi hi. Jerikho khua thu a kansim dingin Joshua in a sawl kamtaite tuanu in na seel ahih manin tuni dongin Israel mite lakah a suanlekhakte a teng uh hi.
  </para>
  <para style="p">
    <verse number="26" style="v" />Tua hun laitakin Joshua in amaute tungah thuciamna khat koih a, “Mi khat kipanin hih Jerikho khuapi a lamkikpa in { Topa' } mai-ah samsiatna thuak ta hen. A tacil luang khaamin tua khuapi bulpi phut ding a, a tapa neupen luang khaamin a kulhkongpite phut ding hi,” a ci hi.
  </para>
  <para style="p">
    <verse number="27" style="v" />Tua bangin { Topa } in Joshua ompih a, gam khempeuhah ama min a thang hi.
  </para>
  <chapter number="7" style="c" />
  <para style="p">
    <verse number="1" style="v" />Ahih hangin a ki-ap nate tawh kisai-in Israel mite zuautat uh hi. Bang hang hiam cih leh Judah minam Zerah tapa Zabdi, a tapa Karmi, a tapa Akhan in a ki-ap nate pawlkhat la ahih manin Israel mite tungah { Topa } heh mahmah hi.
  </para>
  <para style="p">
    <verse number="2" style="v" />Joshua in Jerikho panin Bethel nisuahna lam Bethaven gei-a om Ai khua-ah mi sawlin amaute kiangah, “Paito un la a gam va en un,” a ci hi. Tua mite paito-in Ai khua va ensim uh hi.
  </para>
  <para style="p">
    <verse number="3" style="v" />Amaute Joshua kiangah hong ciahkikin ama kiangah, “Mi khempeuh kuanto sak kei in la, mi tul nih ahi a, tul thum ahi zongin kuanto sakin Ai khua simsak in. Amaute mi tawmno khat ahih manin tua lai-ah mi khempeuh gimto sak kei in,” a ci uh hi.
  </para>
  <para style="p">
    <verse number="4" style="v" />Tua ahih ciangin mite lak panin tul thum bang tua lai-ah a kuanto uh hi. Ai mite' mai-ah amaute tai uh a,
  </para>
  <para style="p">
    <verse number="5" style="v" />Ai mite in amau' kulhkongpi mai panin Shebarim ciangdong delh uh a, tuahsukna munah amaute sawmthum leh guk khawng a that uh hi. Hih thu hangin Israel mite' han'na bei-in, lau mahmah uh hi.
  </para>
  <para style="p">
    <verse number="6" style="v" />Tua ciangin Joshua in dahna limin ama puante balkekin nitak mateng { Topa' } Thuciamna Singkuang mai-ah, amah leh Israel upate boksuk uh a, amaute in a lu tung uhah leivui a koih uh hi.
  </para>
  <para style="p">
    <verse number="7" style="v" />Tua ciangin Joshua in, “Ala, Topa { Pasian}, kote a hong susia ding Amor mite' khutsungah a hong pia dingin bang hangin hih mite Jordan galkhatah hong paipih peuhmah na hi hiam? Jordan galkhatah ten' ding a lungkim hi hoh ta le-ung!
  </para>
  <para style="p">
    <verse number="8" style="v" />{ Topa } aw, Israel-te a galte uh mai-ah a nungkik uh ciangin bang gen thei ding ka hi hiam!
  </para>
  <para style="p">
    <verse number="9" style="v" />Bang hang hiam cih leh Kanaan mite leh hih gama teng mi khempeuh in hih thu za ding uh a, kote hong umcihin leitung panin kote hong phiatkhia mang ding uh hi. Tua ciangin a lian mahmah nangma min bang cih ding na hi hiam?” a ci hi.
  </para>
  <para style="p">
    <verse number="10" style="v" />{ Topa } in Joshua kiangah, “Tho in, bang hangin tua bangin lei-ah bok na hi hiam?
  </para>
  <para style="p">
    <verse number="11" style="v" />Israel mite khial a, amaute in ka thupiak thuciamna palsat khin uh hi. Amaute in a ki-ap nate pawlkhat la uh a, amaute in gu-in zuauthu gen uh a, amau' van lakah tua nate koih uh hi.
  </para>
  <para style="p">
    <verse number="12" style="v" />Tua thu hangin Israel mite in a galte uh nang zolo uh hi. Amaute pen suksiat ding mi na suak khin uh ahih manin a galte uh mai-ah nungkik uh hi. Note' lak panin a ki-ap nate na suksiat kei uh leh note tawh kong omkhawm nawn kei ding hi.
  </para>
  <para style="p">
    <verse number="13" style="v" />Tho in, mite sian'suah in la, ‘Zing cianga dingin note kisian'suah tawm un. Bang hang hiam cih leh Israel Pasian { Topa } in, “Israel mite aw, note' lakah a ki-ap nate om hi. Note' lak panin a ki-ap nate na lakkhiat matengun na galte uh na nangzo kei ding uh hi,” ci hi.
  </para>
  <para style="p">
    <verse number="14" style="v" />Tua ahih ciangin zingsangin na minam namun note hong kipaipih ding hi. { Topa } in a lak minam sung panin a behbehin hong pai ding hi. { Topa } in a lak a beh sung panin a innkuankuanin hong pai ding hi. { Topa } in a lak a innkuan sung panin a mimi-in hong pai ding hi.
  </para>
  <para style="p">
    <verse number="15" style="v" />Tua ciangin a ki-ap nate tawh a kila khawm mipa leh a neih khempeuh, mei-in kihal ding hi. Bang hang hiam cih leh amah in { Topa' } thuciamna palsat hi. Israel sungah a zumhuai-in a gamta ahi hi,’ ci in,” a ci hi.
  </para>
  <para style="p">
    <verse number="16" style="v" />Tua ahih ciangin zingsangin Joshua tho baihin, a namnamin Israel-te hong paipih a, Judah minam kila hi.
  </para>
  <para style="p">
    <verse number="17" style="v" />Tua ciangin amah in Judah behte hong paipih a, Zerah-te beh kila hi. Amah in Zerah-te beh a mimi-in hong paipih a, Zabdi kila hi.
  </para>
  <para style="p">
    <verse number="18" style="v" />Tua ciangin amah in ama innkuanpihte a mimi-in hong paipih a, Judah minam Zerah' tapa Zabdi, a tapa Karmi, a tapa Akhan kila hi.
  </para>
  <para style="p">
    <verse number="19" style="v" />Tua ciangin Joshua in Akhan kiangah, “Ka tapa aw, Israel { Topa } Pasian minthangsak in la, amah phat in. Tu-in na gamtatnasate kei tungah hong gen in la, bangmah hong im kei in,” a ci hi.
  </para>
  <para style="p">
    <verse number="20" style="v" />Tua ciangin Akhan in Joshua dawngin, “A taktakin, Israel { Topa } Pasian tungah ka khial khin a, hih bangin ka gamta kha hi.
  </para>
  <para style="p">
    <verse number="21" style="v" />Shinar panin vankia lakah puanhoih khat, leh ngun shekel za nih a gik, leh shekel sawmnga a gik kham tawn khat ka muh ciangin, tuate iplahin ka lakha hi. Tu-in tuate ka puanbuk sung leilakah a ngunte a nuai-ah omin kiseel hi,” a ci hi.
  </para>
  <para style="p">
    <verse number="22" style="v" />Tua ahih ciangin Joshua in sawltakte sawl a, amaute a puanbukah va tai uh a, a puanbuk sungah a ngun nuainungin na kiseel takpi hi.
  </para>
  <para style="p">
    <verse number="23" style="v" />Amaute in puanbuk panin tuate lakhia-in Joshua leh Israel mite khempeuh kiangah hong paipih uh a, tua ciangin amaute in { Topa' } mai-ah a koih uh hi.
  </para>
  <para style="p">
    <verse number="24" style="v" />Tua ciangin Joshua leh amah tawh a om Israel-te khempeuh in Zerah' tapa Akhan, leh a ngun, a puan, a kham tawn, a tanute, a tapate, a bawngtalte, a late, a tuute, a puanbuk, leh a neih khempeuh la uh a, amaute in Akhor Kuam ciangah tuate a paipih uh hi.
  </para>
  <para style="p">
    <verse number="25" style="v" />Tua ciangin Joshua in, “Bang hangin kote tungah gimna hong tun' na hi hiam? Tuni-in { Topa } in nang tungah gimna hong pia hi,” a ci hi. Tua ciangin Israel-te khempeuh in suang tawh Akhan a denglum uh hi. Amaute in a innkuanpih dangte leh a neihsate uh zong suang tawh denglumin a hal uh hi.
  </para>
  <para style="p">
    <verse number="26" style="v" />Tua ciangin amaute in tuni donga a om suang honpi ama tungah a ciang uh hi. Tua ciangin { Topa' } hehluatna a dai hi. Tua ahih ciangin tudongin tua mun pen Akhor Kuam, kici hi.
  </para>
  <chapter number="8" style="c" />
  <para style="p">
    <verse number="1" style="v" />Tua ciangin { Topa } in Joshua kiangah, “Lau kei in la lungkia kei in. Galkap khempeuh nang kiangah la in la, kithawi-in Ai-ah paito in. Nangma khutsungah Ai kumpipa leh a mite, a khuapi, leh a leitang kong piak khitna thei in.
  </para>
  <para style="p">
    <verse number="2" style="v" />Jerikho leh a kumpipa tungah na bawl bangin Ai leh a kumpipa tungah na bawl ding a, a van kinusiate leh a ganhingte bek note-a' dingin na la ding uh hi. A khuapi nungah a khuapi a sim dingin na buksim ding uh hi,” a ci hi.
  </para>
  <para style="p">
    <verse number="3" style="v" />Tua ahih ciangin Joshua leh galkap khempeuh Ai-ah a paito dingin kipan uh hi. Joshua in a tha kicing mi thahat tul sawmthum teel a, zanin tua mite a sawlkhia hi.
  </para>
  <para style="p">
    <verse number="4" style="v" />Amah in amaute thu pia a, “En un, tua khuapi a sim dingin a nungah na buksim ding uh a, khuapi panin gamlapi-ah na pai kei ding uh hi. Ahih hangin a kigingsa-in na om ding uh a,
  </para>
  <para style="p">
    <verse number="5" style="v" />tua ciangin keimah leh kei tawh a om mite khempeuh in khuapi kong naih ding uh hi. A masa bangin kote a do dingin hong kuankhiat uh ciangin amaute' mai-ah kote ka na tai khem ding uh hi.
  </para>
  <para style="p">
    <verse number="6" style="v" />Khuapi panin amaute hong paikhiat khit uh matengin kote hong delh ding uh hi. Bang hang hiam cih leh amaute in ‘A masa-a bangin eite' mai-ah amaute tai uh hi,’ ci ding uh hi. Tua ahih ciangin amaute kiang panin ko ka tai ding uh hi.
  </para>
  <para style="p">
    <verse number="7" style="v" />Tua ciangin na buksimna panun note na kipan ding uh a, khuapi na la ding uh hi. Bang hang hiam cih leh { Topa } na Pasian un note' khutsungah hong pia ding hi.
  </para>
  <para style="p">
    <verse number="8" style="v" />Khuapi na lak khit uh ciangin { Topa' } hong sawlna bangin hihin, mei tawh khuapi na hal ding uh hi. Note thu kong piak khitna thei un,” a ci hi.
  </para>
  <para style="p">
    <verse number="9" style="v" />Tua ahih ciangin Joshua in amaute a sawlkhia hi. A buksimna ding uh munah amaute pai-in, Ai nitumna lam, Bethel leh Ai kikalah pang uh a, ahih hangin tua zanin giahphuala mite lakah Joshua omlai hi.
  </para>
  <para style="p">
    <verse number="10" style="v" />Zingsangin Joshua tho baihin mite sam a, mite' mai-ah Israel upate tawh Ai-ah a paito uh hi.
  </para>
  <para style="p">
    <verse number="11" style="v" />Amah tawh a om galkap khempeuh paito uh a, khuapi mai naihin Ai leilu lampangah phual sat uh a, Ai leh amaute' kikalah luihawm khat om hi.
  </para>
  <para style="p">
    <verse number="12" style="v" />Tua ciangin amah in mi tul nga bang paipihin, khuapi nitumna lam Bethel leh Ai kikalah a buksim dingin a koih hi.
  </para>
  <para style="p">
    <verse number="13" style="v" />Tua ahih ciangin galkapte, khuapi leilu lamah a phualpi leh khuapi nitumna lamah a nungdalte a koih uh hi. Ahih hangin tua zanin Joshua kuam sungah a om hi.
  </para>
  <para style="p">
    <verse number="14" style="v" />Ai kumpipa in hih thu a theih ciangin amah leh tua khuapi mi khempeuh, Israel-te a do dingin manlangin kithawi-in Arabah lam paisukna-ah zingtungin a kuankhia uh hi. Ahih hangin khuapi nungah amah a buksim a omlam theilo hi.
  </para>
  <para style="p">
    <verse number="15" style="v" />Tua ciangin amau' mai-ah Joshua leh Israel-te khempeuh kilelsak khem uh a, gamlak lamah a tai uh hi.
  </para>
  <para style="p">
    <verse number="16" style="v" />Tua ahih ciangin khuapi sunga om mi khempeuhte amau a delh dingin kikaikhawm uh a, Joshua a delh uh ciangin amaute khuapi panin a kihemkhia ahi hi.
  </para>
  <para style="p">
    <verse number="17" style="v" />Ai khuasung pan Israel-te a delhlo pasal khat beek omlo uh a, khuapi kong hon'sa-in nusia-in Israel-te a delh uh hi.
  </para>
  <para style="p">
    <verse number="18" style="v" />Tua ciangin { Topa } in Joshua kiangah, “Na khutsunga om teipi Ai lamah zan in. Bang hang hiam cih leh na khutsungah tua khua kong pia ding hi,” a ci hi. Tua ciangin Joshua in a khutsunga om teipi khuapi lamah a zan hi.
  </para>
  <para style="p">
    <verse number="19" style="v" />Tua ciangin a buksimte diangkhia pah uh a, amah in a khut a zan khit phetin amaute tai-in khuapi sungah lut uh a, a khuapi la-in manlangin a hal uh hi.
  </para>
  <para style="p">
    <verse number="20" style="v" />Ai mite in a nung et kik uh ciangin, khuapi meikhu vanah a kahto a mu uh hi. A nung a mai koimahah tai theilo uh hi. Bang hang hiam cih leh gamlak lamah tai-in a kilelsak khemte in amau a delhte' lamah hong kihei-in lehdelh kik uh hi.
  </para>
  <para style="p">
    <verse number="21" style="v" />A buksimte in khuapi a lak khitna leh khuapi meikhu a kahtohna Joshua leh Israel khempeuh in a muh uh ciangin amaute kihei kikin Ai mite vatgawp uh hi.
  </para>
  <para style="p">
    <verse number="22" style="v" />Tua ciangin Ai khua mite a do dingin khuapi panin Israel dangte hong kuankhia uh hi. Tua ahih ciangin Israel-te' kikalah amaute om uh a, pawlkhat hih lamah pawlkhat hua lamah om uh ahih manin a suakta khat zong a omlo dongin Israel-te in amaute a vatmai uh hi.
  </para>
  <para style="p">
    <verse number="23" style="v" />Ahih hangin amaute in Ai kumpipa hingmatin Joshua kiangah a paipih uh hi.
  </para>
  <para style="p">
    <verse number="24" style="v" />Amaute in a delhna gamlakah Ai khuami khempeuh thatin, amaute khempeuh a bei dongin namsau tawh a thah uh a man khit uh ciangin, Israel-te khempeuh Ai-ah paikikin Ai khuami a omlaite namsau tawh a vatgawp uh hi.
  </para>
  <para style="p">
    <verse number="25" style="v" />Tua ni-in a si, Ai mi khempeuh numei leh pasal a vekpi-in tul sawm leh tul nih ahi hi.
  </para>
  <para style="p">
    <verse number="26" style="v" />Bang hang hiam cih leh Ai khuami khempeuh a suksiatmang khit matengin amah in a teipi a zanna a khut dokkiklo hi.
  </para>
  <para style="p">
    <verse number="27" style="v" />Amah in Joshua a thupiak, { Topa' } thugenna bangin Israel-te in ganhing leh khuapi sunga van kinusiate bek a la uh hi.
  </para>
  <para style="p">
    <verse number="28" style="v" />Tua ahih ciangin Joshua in Ai hal a, tuni donga a om mah bangin nin kholnapi khatin piangsak den hi.
  </para>
  <para style="p">
    <verse number="29" style="v" />Tua ciangin amah in nitak mateng sing khat tungah Ai kumpipa a khai hi. Ni a tum ciangin Joshua in thu pia a, amaute in sing tung panin a luang la sukin, khuapi kulhkongpi lutna-ah paai uh a, a tungah suangtum lompi ciang uh a, tuni dongin tua suangcian omlai hi.
  </para>
  <para style="p">
    <verse number="31" style="v" />Tua ciangin Joshua in, Moses Thukham Laibu sungah, “A kiseeklo suangte tawh a kibawl biakna tau, kuamah in a tungah siknazat a likloh,” ci-in a kigelh mah bangin, { Topa' } nasem Moses in Israel mite a thupiakna bangin, { Topa}, Israel mite' Pasian-a' dingin Ebal Mual tungah biakna tau khat a bawl hi. Tua ciangin amaute in tua tungah { Topa}-a' dingin meihal biaknate pia-in, thunuama biaknate a go uh hi.
  </para>
  <para style="p">
    <verse number="32" style="v" />Tua lai mun, Israel mite' omna-ah, Moses in a gelhsa a thukhamte tua suangte tungah a gelh hi.
  </para>
  <para style="p">
    <verse number="33" style="v" />Tua ciangin Israel mite in thupha a ngah theihna dingun { Topa' } nasem Moses in a thupiaksa bangin Israel mite khempeuh peemta hita leh tualsuak hita leh, a upate leh a uliante leh a thukhente uh tawh, { Topa' } Thuciamna Singkuang a pua Levi siampite' mai, Thuciamna Singkuang langkhat, Gerizim Mual mailamah mi alang, Ebal Mual mailamah mi alang a ding uh hi.
  </para>
  <para style="p">
    <verse number="34" style="v" />Tua khit ciangin amah in thukham laibu sunga a kigelh bangbangin thukham kammal khempeuh, thupha leh samsiatnate a sim hi.
  </para>
  <para style="p">
    <verse number="35" style="v" />Moses in a thupiak kammalte khempeuh Israel mihonpite, numeite, leh amaute lakah a teng peemtate mai-ah Joshua in a simloh khatzong omlo hi.
  </para>
  <chapter number="9" style="c" />
  <para style="p">
    <verse number="1" style="v" />Jordan galkhata om mualtung gam leh lei niamna gam Lebanon lam Tuipi Lian dung khempeuhah a om kumpite, Hit mite, Amor mite, Kanaan mite, Perez mite, Hiv mite leh Jebus mite in hih thu a zak uh ciangin
  </para>
  <para style="p">
    <verse number="2" style="v" />Joshua leh Israel mite a do dingin lungsim kikhatin kikhawm uh hi.
  </para>
  <para style="p">
    <verse number="3" style="v" />Ahih hangin Gibeon khua-a teng mite in Jerikho leh Ai tungah Joshua' hihnasa thu a zak uh ciangin
  </para>
  <para style="p">
    <verse number="4" style="v" />amaute in khembawl ding vaihawm uh a, lam-an bawlin, a late uh tungah a paatsa ip leh a paatsa leenggahzu um, a kikeek leh a kiphopte suanin,
  </para>
  <para style="p">
    <verse number="5" style="v" />a khe uhah a paatsa, a kiphop khedapte bulhin, a paatsa puante tawh a pai uh hi. A ante khempeuh uh zong keu-in ap hi.
  </para>
  <para style="p">
    <verse number="6" style="v" />Amaute Gilgal-a giahphuala Joshua kiangah hong pai-in amah leh Israel mite tungah, “A gamlapi panin kong pai uh hi. Tua ahih ciangin kote tawh thuciamna khat hong bawl un,” a ci uh hi.
  </para>
  <para style="p">
    <verse number="7" style="v" />Ahih hangin Israel mite in tua Hiv mite kiangah, “Kote' mai-ah a teng mite na hi khathei ding uh hi. Tua hi leh note tawh thuciamna hong bangci bawltheih ding ka hi uh hiam?” a ci uh hi.
  </para>
  <para style="p">
    <verse number="8" style="v" />Amaute in Joshua kiangah, “Kote, nangma nasem ka hi uh hi,” a ci uh hi. Tua ciangin Joshua in amaute kiangah, “Kuate na hi uh hiam? Koi lai panin hong pai na hi uh hiam?” a ci hi.
  </para>
  <para style="p">
    <verse number="9" style="v" />Amaute in, “{ Topa } na Pasian uh min hangin a gamla mahmah gam panin na nasemte kong pai uh hi. Bang hang hiam cih leh ama thu, leh Egypt gam sungah a hihte khempeuh,
  </para>
  <para style="p">
    <verse number="10" style="v" />leh Jordan galkhatah a om Amor kumpi nihte ahi, Ashtaroth-ah a teng Heshbon kumpi Sihon leh Bashan kumpi Og tungah a hihte khempeuh a kigenna ka za khin uh hi.
  </para>
  <para style="p">
    <verse number="11" style="v" />Ka upate uh leh ka gamsung uha a teng mite khempeuh in kote kiangah, ‘Na khualzinna ding uh lam-an bawl un la, amaute a dawntuah dingin pai-in amaute kiangah, “Kote, na nasem ka hi uh hi. Tua ahih ciangin kote tawh thuciamna hong bawl un,” va ci un,’ hong ci uh hi.
  </para>
  <para style="p">
    <verse number="12" style="v" />Hih lai-ah ka anlum uh om hi. No kiangah a hong pai dingin kong din'khiat ni uh, khualzin lam-an dingin ka inn panun ka guan' laitakun lum lai hi. Ahih hangin tu-in en un, keu-in ap hi.
  </para>
  <para style="p">
    <verse number="13" style="v" />Hih leenggahzu umte ka thun laitakun a thak ahi hi. Tu-in en un, puakgawp ta hi. Hih ka puante uh leh ka khedapte uh khual gamlapi zinna-in paatgawpta hi,” a ci uh hi.
  </para>
  <para style="p">
    <verse number="14" style="v" />Tua ahih ciangin Israel mite in amau' an puakte sangkha uh a, { Topa' } tung panin lamlahna donglo uh hi.
  </para>
  <para style="p">
    <verse number="15" style="v" />Tua ciangin Joshua in amaute tawh kilemna bawlin, amaute a hin'sakna ding thuciamna a bawl uh hi. Tua ciangin mihonte' makaite amau' tungah a kiciam uh hi.
  </para>
  <para style="p">
    <verse number="16" style="v" />Amaute tawh thuciamna a bawl khit uh ni thum a cin' ciangin, amaute pen a vengte ahihna leh amaute' nai-ah a tengte ahihna thu a za uh hi.
  </para>
  <para style="p">
    <verse number="17" style="v" />Israel mite dingkhia uh a, a ni thum ni-in amaute' khuapite a ban uh hi. Amau' khuapite pen Gibeon, Khefirah, Beeroth, leh Kiriathjearim na hi hi.
  </para>
  <para style="p">
    <verse number="18" style="v" />Ahih hangin, { Topa}, Israel Pasian min tawh mihonte' makaite kiciamzo uh ahih manin Israel mite in amaute thatlo uh hi. Tua ciangin makaite tungah mihon khempeuh phun uh hi.
  </para>
  <para style="p">
    <verse number="19" style="v" />Ahih hangin makaite khempeuh in mihon khempeuh tungah, “{ Topa}, Israel Pasian min tawh amaute tungah i kiciamzo a, tu-in amaute i su thei kei ding hi.
  </para>
  <para style="p">
    <verse number="20" style="v" />Amaute tungah i kiciam thuciamna hangin eite tungah hehna hong tung khading ahih manin hih bangin gamta-in amaute i hingsak ding hi,” a ci uh hi.
  </para>
  <para style="p">
    <verse number="21" style="v" />Tua ciangin makaite in mihonte kiangah, “Amaute hingsak un,” a ci uh hi. Tua ahih ciangin makaite' gen mah bangin mihon khempeuh-a' dingin amaute pen sing suite leh tui tawite a suak uh hi.
  </para>
  <para style="p">
    <verse number="22" style="v" />Joshua in amaute samin amaute kiangah, “Bang hangin kote' nai hih lai-ah a teng hinapi-in, ‘Note' kiang panin gamla mahmah ung,’ cihna tawh kote hong khem na hi uh hiam?
  </para>
  <para style="p">
    <verse number="23" style="v" />Tu-in note hong kisamsia a, note pawlkhat a tawntungin sila, ka Pasian uh inn-a dingin sing suite leh tui tawite na hi ding uh hi,” a ci hi.
  </para>
  <para style="p">
    <verse number="24" style="v" />Amaute in Joshua dawngin, “Gam khempeuh nang tungah a hong piakna ding { Topa } na Pasian in a nasempa Moses a thupiakna leh na mai panin gamsunga a teng mi khempeuh suksiat taktakna ding thu na nasemte kiangah hong kigen hi. Tua ahih ciangin note' hangin nakpi takin ka lunghimawh uh a, hih bangin ka gamtakha uh hi.
  </para>
  <para style="p">
    <verse number="25" style="v" />Tu-in, en in, nangma khutsungah kote ka om uh hi. Hoih na sak bang leh kote tungah bawl dingin nangma muhna-ah man na sak bangin hong bawl in,” a ci uh hi.
  </para>
  <para style="p">
    <verse number="26" style="v" />Tua ahih ciangin amah in amaute tungah tua bangin bawl a, Israel mite' khutsung panin amaute honkhia a, amaute thatsaklo hi.
  </para>
  <para style="p">
    <verse number="27" style="v" />Ahih hangin Joshua in mihonte leh { Topa' } biakna tau-a dingin singtomte leh tuitawite a suaksak hi. { Topa } in amah biakna dingin a teelna munah tuni dongin tua nasepte mah amaute in sem uh hi.
  </para>
  <chapter number="10" style="c" />
  <para style="p">
    <verse number="1" style="v" />Joshua in Ai a lakna zia, leh Jerikho leh a kumpipa tungah a bawl bangin Ai leh a kumpipa tungah a bawlna, leh Gibeon khuasunga teng mite in Israel-te tawh kilemna a bawlna leh amaute lakah a omna thu Jerusalem kumpipa Adonizedek in a zak ciangin
  </para>
  <para style="p">
    <verse number="2" style="v" />nakpi takin a lau hi. Bang hang hiam cih leh Gibeon pen kumpi khuate khat mah bangin khua lian khat hi a, Ai khua sangin zong lianzaw-in a mite khempeuh zong mi thahat ahi hi.
  </para>
  <para style="p">
    <verse number="3" style="v" />Tua ahih ciangin Jerusalem kumpipa Adonizedek in Hebron kumpipa Hoham kiang, Jarmuth kumpipa Piram kiang, Lakhish kumpipa Jafia kiang, leh Eglon kumpipa Debir kiangah kamtai sawlin,
  </para>
  <para style="p">
    <verse number="4" style="v" />“Kei kiangah hong pai un. Hong huh un la, Gibeon vatgawp ni. Bang hang hiam cih leh Joshua leh Israel mite tawh kilemna na bawl khin uh hi,” a ci hi.
  </para>
  <para style="p">
    <verse number="5" style="v" />Tua ciangin Amor kumpi ngate, Jerusalem kumpi, Hebron kumpi, Jarmuth kumpi, Lakhish kumpi, leh Eglon kumpi, a galkapte khempeuh uh tawh paito-in Gibeon langkhatah phual satin a do uh hi.
  </para>
  <para style="p">
    <verse number="6" style="v" />Tua ciangin Gibeon mite in Gilgal-a giahphuala Joshua kiangah kamtai sawlin, “Na nasemte hong nusia kei in. Manlang takin ko kiangah hong paito-in, kote hong hon in la, hong huh in. Bang hang hiam cih leh mualtung gama teng Amor kumpite khempeuh kote langpangin kikhawm uh hi,” a ci uh hi.
  </para>
  <para style="p">
    <verse number="7" style="v" />Tua ahih ciangin Gilgal panin amah leh galhang mite khempeuh leh a thahat mi khempeuh tawh Joshua a kuanto hi.
  </para>
  <para style="p">
    <verse number="8" style="v" />Tua ciangin { Topa } in Joshua kiangah, “Amaute na khutsungah hong pia khin ka hih manin amaute kihta kei in. Amaute khat beek in nang hong nang zolo ding uh hi,” a ci hi.
  </para>
  <para style="p">
    <verse number="9" style="v" />Tua ahih ciangin Gilgal panin zan tawntung paito-in Joshua in thakhatthu-in amaute simgawp hi.
  </para>
  <para style="p">
    <verse number="10" style="v" />{ Topa } in Israel-te' mai-ah amaute amkham sakin, amaute in Gibeon-ah amaute tampi tak that uh a, Bethhoron paitohna lampi-ah amaute delhin, Azekah leh Makkedah ciangdong amaute a vatgawp uh hi.
  </para>
  <para style="p">
    <verse number="11" style="v" />Israel-te' mai-ah amaute a tai laitak, Bethhoron paitohna-ah amaute a paisuk laitakun, { Topa } in vantung panin gialpi lianpite Azekah khua ciangdong, amaute' tungah lawnsuk a, amaute a si uh hi. Israel mite in namsau tawh a thah sangin tua gialpi hangin a si mi tamzaw hi.
  </para>
  <para style="p">
    <verse number="12" style="v" />Tua ciangin, { Topa } in Israel mite tungah Amor mite a piak ni-in Joshua in { Topa } tungah thu gen a, amah in Israel mite' muhna-ah, “Ni aw, Gibeon-ah, Kha aw, Aijalon Kuam-ah khawlcip in,” a ci hi.
  </para>
  <para style="p">
    <verse number="13" style="v" />Tua ciangin hih minamte in a galte uh a zawh khit mateng ni dingcipin kha a khawl hi. Hih thute, Jashar' Laibu sungah kigelh hi. Vankim lai-ah ni khawlin ni khat bup bang tumsuklo hi.
  </para>
  <para style="p">
    <verse number="14" style="v" />Tua hun ma hita leh tua hun khit hita leh { Topa } in mi khat thu a ngaih tua ni bang nidang omlo hi. Bang hang hiam cih leh { Topa } in Israel mite-a' dingin a dosak hi.
  </para>
  <para style="p">
    <verse number="15" style="v" />Tua ciangin Joshua, amah tawh a om Israel-te khempeuh tawh Gilgal-a giahphualah a ciahkik hi.
  </para>
  <para style="p">
    <verse number="16" style="v" />Hih kumpi ngate tai-in Makkedah leihawm sungah bu uh hi.
  </para>
  <para style="p">
    <verse number="17" style="v" />Tua ciangin Joshua kiangah, “Kumpi ngate Makkedah leihawm sungah a bu kimu khin hi,” ci-in kigen hi.
  </para>
  <para style="p">
    <verse number="18" style="v" />Tua ciangin Joshua in, “Suangtum lianpite a leihawm gong liknelh un la, a cing dingin a gei-ah mi koih un.
  </para>
  <para style="p">
    <verse number="19" style="v" />Ahih hangin note tua lai-ah om kei un. Na galte uh delhin a nungdalte bawh un la, a khuapi sung uhah amaute lutsak kei un. Bang hang hiam cih leh { Topa } na Pasian un note' khutsungah amaute hong piazo hi,” a ci hi.
  </para>
  <para style="p">
    <verse number="20" style="v" />Joshua leh Israel mite in amaute a beisiang dongin tampi tak a thah khit uh ciang, leh a suakta lai mite amau' khuapi muan'huai sungah a tum khit uh ciangin,
  </para>
  <para style="p">
    <verse number="21" style="v" />Makkedah giahphual Joshua kiangah mi khempeuh cidamin a ciahkik uh hi. Israel mite khatpeuh a paupih ngam kuamah omlo hi.
  </para>
  <para style="p">
    <verse number="22" style="v" />Tua ciangin Joshua in, “Leihawm gong hong un la, leihawm panin tua kumpi ngate kei kiangah hong paikhiatpih un,” a ci hi.
  </para>
  <para style="p">
    <verse number="23" style="v" />Amaute in tua bangmahin hih uh a, leihawm panin tua kumpi ngate, Jerusalem kumpi, Hebron kumpi, Jarmuth kumpi, Lakhish kumpi, leh Eglon kumpite, ama kiangah a paipih uh hi.
  </para>
  <para style="p">
    <verse number="24" style="v" />Amaute in Joshua kiangah tua kumpi ngate a paikhiatpih uh ciangin, Joshua in Israel mi khempeuh samin, amah tawh a kuankhawm galkapmangte kiangah, “A nai-ah hong pai un la, hih kumpite' ngawngah na khe uh nga un,” a ci hi. Tua ciangin amaute a nai-ah hong pai-in, a khe uh amaute' ngawng tungah a nga uh hi.
  </para>
  <para style="p">
    <verse number="25" style="v" />Joshua in amaute kiangah, “Lau kei un la, lungkia kei un. Thakhauh un la, hang un. Bang hang hiam cih leh note' do na gal khempeuhte uh tungah { Topa } in hih bangin bawl ding hi,” a ci hi.
  </para>
  <para style="p">
    <verse number="26" style="v" />Tua khit ciangin Joshua in amaute satin sisak a, singkung nga tungah amaute a khai hi. Amaute in nitak dong sing tungah a khai uh hi.
  </para>
  <para style="p">
    <verse number="27" style="v" />Ahih hangin ni a tum hun ciangin Joshua in thu pia a, amaute in sing tung panin lakhia sukin, amaute a buknasa leihawm sungah lawnsuk uh a, suangtum lianpite leihawm gongah a koih uh hi. Tudongin tua suangtumte omlai hi.
  </para>
  <para style="p">
    <verse number="28" style="v" />Tua ni-in Joshua in Makkedah khua la a, namsau tawh tua khua leh a kumpipa vatgawp hi. A sunga om mi khempeuh susia mangin, bangmah sitlo a, Jerikho kumpipa tungah a bawl bangin Makkedah kumpipa tungah a bawl hi.
  </para>
  <para style="p">
    <verse number="29" style="v" />Tua ciangin Joshua, amah tawh a om Israel-te khempeuh tawh Makkedah panin Libnah-ah paisuak uh a, Libnah khua a sim uh hi.
  </para>
  <para style="p">
    <verse number="30" style="v" />{ Topa } in tua khua leh a kumpipa zong Israel mite' khutsungah a pia hi. Amah in namsau tawh tua khua leh a sunga om mi khempeuh a vatgawp hi. Tua khua sungah bangmah sitlo a, Jerikho kumpipa tungah a bawl bangin a kumpipa tungah a bawl hi.
  </para>
  <para style="p">
    <verse number="31" style="v" />Tua ciangin Joshua, amah tawh a om Israel-te khempeuh tawh Libnah panin Lakhish-ah paisuak uh a, tua khua umcihin a sim uh hi.
  </para>
  <para style="p">
    <verse number="32" style="v" />{ Topa } in Israel mite' khutsungah Lakhish pia a, amah in a ni nih ni-in la-in, Libnah a bawl bangin tua khua leh a sunga om mi khempeuh namsau tawh a vatgawp hi.
  </para>
  <para style="p">
    <verse number="33" style="v" />Tua ciangin Lakhish a huh dingin Gezer kumpipa Horam hong kuanto hi. Ahi zongin khat zong a om nawnlo dongin Joshua in amah leh a mite a vatgawp hi.
  </para>
  <para style="p">
    <verse number="34" style="v" />Tua ciangin Lakhish panin Eglon-ah, amah tawh a om Israel-te khempeuh tawh Joshua paisuakin tua khua umcihin a sim uh hi.
  </para>
  <para style="p">
    <verse number="35" style="v" />Tua ni mahin tua khua la uh a, namsau tawh a vatgawp uh hi. Lakhish a hih mah bangin tua khua sunga om mi khempeuh tua ni-in amah in a susiamang hi.
  </para>
  <para style="p">
    <verse number="36" style="v" />Tua ciangin Joshua, Israel-te khempeuh tawh Eglon panin Hebron-ah a paito hi. Amaute in tua khua simin,
  </para>
  <para style="p">
    <verse number="37" style="v" />la-in, namsau tawh tua khua leh a kumpi leh a kiima om khempeuh a vatgawp hi. Eglon tungah a bawl bangin amah in kuamah sitlo a, tua khua leh a sunga om khempeuh a susiamang hi.
  </para>
  <para style="p">
    <verse number="38" style="v" />Tua ciangin Joshua, Israel-te khempeuh tawh Debir lamah kihei kikin tua khua a sim hi.
  </para>
  <para style="p">
    <verse number="39" style="v" />Amah in a kumpipa leh a kimnai-a khuapite khempeuh tawh tua Debir khua a la hi. Amaute in namsau tawh vatgawp uh a, a sunga om mi khempeuh a susiamang uh hi. Amah in kuamah sitlo a, Hebron leh Libnah leh a kumpipa tungah a bawlsa bangin Debir leh a kumpipa tungah a bawl hi.
  </para>
  <para style="p">
    <verse number="40" style="v" />Tua ahih ciangin Joshua in gam khempeuh, mualtung gam leh Negeb gam leh lei niamna mun leh mualpang suk, leh a khuapite khempeuh a zo hi. Amah in kuamah sitlo a, Israel-te' { Topa } Pasian' thupiaksa bangin mi khempeuh a susiamang hi.
  </para>
  <para style="p">
    <verse number="41" style="v" />Joshua in amaute Kadeshbarnea panin Gaza ciangdong, leh Goshen gam khempeuh Gibeon ciangdong a zogawp hi.
  </para>
  <para style="p">
    <verse number="42" style="v" />Israel-te' { Topa } Pasian in Israel-te-a' dingin dosak ahih manin Joshua in hih kumpite khempeuh leh amau' leitang hun khat sungin a la khin hi.
  </para>
  <para style="p">
    <verse number="43" style="v" />Tua ciangin amah tawh a om Israel khempeuh tawh Gilgal-a a giahphualah Joshua a ciahkik hi.
  </para>
  <chapter number="11" style="c" />
  <para style="p">
    <verse number="1" style="v" />Hazor kumpipa Jabin in Israel-te' gualzawhna thu a zak ciangin amah in Madon kumpipa Jobab leh Shimron kumpipa, Akshaf kumpipa,
  </para>
  <para style="p">
    <verse number="2" style="v" />saklam mualtung leh Khinneroth leitaw lama om Arabah gamsung, leh Jordan gunkuam leh nitumna lamah Nafathdor gamsunga om kumpite,
  </para>
  <para style="p">
    <verse number="3" style="v" />nisuahna leh nitumna lama om Kanaan mite, Amor mite, Hit mite, Perez mite, leh mualtung gama om Jebus mite, leh Mizpah gam Hermon nuai-a Hiv mite tungah thu a puak hi.
  </para>
  <para style="p">
    <verse number="4" style="v" />Tua ciangin amaute tampi a pha a galkap honpite tawh, a tam mahmah sakolte leh leengte tawh, tuipi gei-a om sehnel bangin tampi tak hong kuankhia uh hi.
  </para>
  <para style="p">
    <verse number="5" style="v" />Hih kumpite khempeuh in amau' galkapte gawmin Israel mite tawh a kido dingin hong pai-in Merom lui-ah giahphual a sat khawm uh hi.
  </para>
  <para style="p">
    <verse number="6" style="v" />Tua ciangin { Topa } in Joshua kiangah, “Zing ciang tubang hunin amaute khempeuh a kithatsa-in Israel mite tungah pia ding ka hih manin amaute kihta kei un. A sakolte uh a zagui na sattat ding uh a, a leengte uh mei tawh na hal ding uh hi,” a ci hi.
  </para>
  <para style="p">
    <verse number="7" style="v" />Tua ahih ciangin Joshua zong a galkapte khempeuh tawh thakhat thu-in Merom lui gei amaute kiangah pai-in va sim uh hi.
  </para>
  <para style="p">
    <verse number="8" style="v" />{ Topa } in Israel-te' khutsungah amaute pia a, amaute in vatgawpin a Lian Sidon leh Misrefothmaim ciangdong, leh nisuahna lamah Mizpeh kuam ciangdong delh uh a, amaute kuamah a om nawnlo dongin a vatgawp uh hi.
  </para>
  <para style="p">
    <verse number="9" style="v" />{ Topa' } sawl bangin Joshua in amaute hih a, amau' sakolte uh a zagui sattat sakin mei tawh a leengte uh a halsak hi.
  </para>
  <para style="p">
    <verse number="10" style="v" />Tua hun laitakin Joshua kihei kikin Hazor la a, namsau tawh a kumpipa a that hi. (Tua hun laitakin Hazor khua pen tua kumpipa gam khempeuh sungah a thahat pen ahi hi.)
  </para>
  <para style="p">
    <verse number="11" style="v" />Amaute in tua sunga om mi khempeuh namsau tawh that khinmang uh hi. Khat zong hingkhawi lo uh a, a khuapi uh zong a haltum uh hi.
  </para>
  <para style="p">
    <verse number="12" style="v" />{ Topa' } nasem Moses in a thupiaksa bangin Joshua in tua kumpite' khuapite, leh a kumpi khempeuh la-in namsau tawh amaute vatin thatmang khin hi.
  </para>
  <para style="p">
    <verse number="13" style="v" />Ahih hangin Hazor khua longal mualtunga om khuapite khat zong Israel mite in hallo uh a, Joshua in tua khua bek a hal hi.
  </para>
  <para style="p">
    <verse number="14" style="v" />Israel mite in tua khuapite sunga van kinusiate leh ganhingte amau' galzawh van dingin a la uh hi. Ahih hangin amaute a thah khit matengun namsau tawh vatgawp uh a, khat beek hingkhawi lo uh hi.
  </para>
  <para style="p">
    <verse number="15" style="v" />{ Topa } in ama nasem Moses a thupiak bangin Moses in zong Joshua thu pia a, Joshua zong tua bangmahin gamta a, { Topa } in Moses a thupiaknate khempeuh a hihloh omlo hi.
  </para>
  <para style="p">
    <verse number="16" style="v" />Tua ahih ciangin Joshua in gam khempeuh, mualtung gam leh Negeb gam leh Goshen gam khempeuh leh lei niamna gam leh Arabah leh Israel-te' mualtung gam leh a lei niamna gamte,
  </para>
  <para style="p">
    <verse number="17" style="v" />Seir lamah a kikhungto Halak Mual panin Hermon Mual nuai Lebanon kuama om Baalgad ciangdong a la hi. Amah in amau' kumpite khempeuh la-in amaute vatgawpin a that hi.
  </para>
  <para style="p">
    <verse number="18" style="v" />Hih kumpite khempeuh leh Joshua sauveipi sung a kido hi.
  </para>
  <para style="p">
    <verse number="19" style="v" />Gibeon khua-a teng Hiv mite longal, Israel mite tawh kilemna a bawl khuapi khat zong omlo hi. Amaute in tua khua dangte khempeuh simin a lak uh ahi hi.
  </para>
  <para style="p">
    <verse number="20" style="v" />Bang hang hiam cih leh { Topa } in Moses a thupiakna bangin amaute a kisuksiat mangna ding leh hehpihna ngahloin a kibeisak theihna dingin Israel-te a dona dingin a lungsim uh a khauhsakpa pen { Topa } ahi hi.
  </para>
  <para style="p">
    <verse number="21" style="v" />Tua hun laitakin Joshua hong pai-in mualtung gam, Hebron, Debir, Anab, leh Judah mualtung gam khempeuh, leh Israel mualtung gam khempeuh panin Anak mite nawhkhia siang a, Joshua in a khuapite uh tawh amaute susiamang khawm hi.
  </para>
  <para style="p">
    <verse number="22" style="v" />Israel mite' leitangah Anak mite khat zong om nawnlo a, Gaza, Gath, leh Ashdod sung bekah pawlkhat omlai hi.
  </para>
  <para style="p">
    <verse number="23" style="v" />{ Topa } in Moses tungah a gensa bangin Joshua in leitang khempeuh a la hi. Tua ciangin Joshua in amau minam tawh kizui-in a ngah ding bangin Israel mite tungah gamh-in a pia hi. Tua huna kipan galdona panin tua gam a tawlnga hi.
  </para>
  <chapter number="12" style="c" />
  <para style="p">
    <verse number="1" style="v" />Tu-in nisuahna lam Jordan galkhat, Arnon kuam panin Arabah khempeuh, Hermon Mual ciangdong Israel mite in a leitang uh laksakin a zawh kumpi nihte:
  </para>
  <para style="p">
    <verse number="3" style="v" />Heshbon-ah a teng Amor kumpi, Arnon kuam gei-a om Aroer pan, leh Gilead kuam laizang panin phellang ahi Ammon mite' gamgi Jabbok gun ciangdong, leh Arabah panin nisuahna lamah Khinneroth Tuipi, leh Bethjeshimoth lamah Pisgah mualpang bul leitaw lama om Ci Tuipi ahi Arabah tuipi ciangdong a uk Sihon;
  </para>
  <para style="p">
    <verse number="5" style="v" />leh Bashan kumpi, Refaim panin a suaktate lakah khat, Ashtaroth leh Edrei-ah tengin, Hermon Mual leh Salekah leh Bashan gam khempeuh, Geshur mite leh Maakath mite gamgi ciang, leh Gilead langkhat panin Heshbon kumpipa Sihon' gamgi ciangdong a uk Og ahi hi.
  </para>
  <para style="p">
    <verse number="6" style="v" />{ Topa' } nasem Moses leh Israel mite in amaute gel a zo uh hi. Tua ciangin { Topa' } nasem Moses in Reuben mite leh Gad mite leh Manasseh minam alangte tungah a neih dingun amau' leitang a pia hi.
  </para>
  <para style="p">
    <verse number="8" style="v" />Hihte pen, Joshua leh Israel mite in a zawh Jordan nitumna lampang, Lebanon kuam sung Baalgad panin Seir lamah a kikhungto Halak Mual kikala om kumpite ahi hi. (Joshua in mualtung gam, lei niamna gam, Arabah gam, mualpang suk, sehnel gam, leh Negeb gam sunga om Hit mite, Amor mite, Kanaan mite, Perez mite, Hiv mite, leh Jebus mite' leitangte Israel minamte' tungah amau' ngah ding tawh kizui-in a neih dingun a pia hi.)
  </para>
  <para style="p">
    <verse number="9" style="v" />A zawh uh kumpite: Jerikho kumpi, khat; Bethel gei-a om Ai kumpi, khat;
  </para>
  <para style="p">
    <verse number="10" style="v" />Jerusalem kumpi, khat; Hebron kumpi, khat;
  </para>
  <para style="p">
    <verse number="11" style="v" />Jarmuth kumpi, khat; Lakhish kumpi, khat;
  </para>
  <para style="p">
    <verse number="12" style="v" />Eglon kumpi, khat; Gezer kumpi, khat;
  </para>
  <para style="p">
    <verse number="13" style="v" />Debir kumpi, khat; Geder kumpi, khat;
  </para>
  <para style="p">
    <verse number="14" style="v" />Hormah kumpi, khat; Arad kumpi, khat;
  </para>
  <para style="p">
    <verse number="15" style="v" />Libnah kumpi, khat; Adullam kumpi, khat;
  </para>
  <para style="p">
    <verse number="16" style="v" />Makkedah kumpi, khat; Bethel kumpi, khat;
  </para>
  <para style="p">
    <verse number="17" style="v" />Tappuah kumpi, khat; Hefer kumpi, khat;
  </para>
  <para style="p">
    <verse number="18" style="v" />Afek kumpi, khat; Lasharon kumpi, khat;
  </para>
  <para style="p">
    <verse number="19" style="v" />Madon kumpi, khat; Hazor kumpi, khat;
  </para>
  <para style="p">
    <verse number="20" style="v" />Shimronmeron kumpi, khat; Akshaf kumpi, khat;
  </para>
  <para style="p">
    <verse number="21" style="v" />Taanak kumpi, khat; Megiddo kumpi, khat;
  </para>
  <para style="p">
    <verse number="22" style="v" />Kadesh kumpi, khat; Karmel gam sunga Jokneam kumpi, khat;
  </para>
  <para style="p">
    <verse number="23" style="v" />Nafathdor sunga Dor kumpi, khat; Galilee sunga Goiim kumpi, khat;
  </para>
  <para style="p">
    <verse number="24" style="v" />Tirzah kumpi, khat; a vekpi-in kumpi sawmthumlekhat ahi hi.
  </para>
  <chapter number="13" style="c" />
  <para style="p">
    <verse number="1" style="v" />Tu-in Joshua teekin a kum tampi pha hi. { Topa } in ama kiangah, “Nang teekin na kum tampi pha a, ahi zongin leitang lak ding tampi tak omlai hi.
  </para>
  <para style="p">
    <verse number="2" style="v" />A omlai leitang: Filistia gamsung khempeuh, leh Geshur gam khempeuh
  </para>
  <para style="p">
    <verse number="3" style="v" />(Kanaan mite' gam ci-a a kiciamteh, leilu lam Ekron gamgi lam, Egypt nisuahna lama om Shihor pan Filistia gam Gaza, Ashdod, Ashkelon, Gath, leh Ekron gamte a uk mi nga om hi), leh Avvim gam,
  </para>
  <para style="p">
    <verse number="4" style="v" />leitaw lamah, Kanaan mite leitang khempeuh, leh Sidon mite gam ahi Mearah gam Amor mite gamgi ahi Afek ciang,
  </para>
  <para style="p">
    <verse number="5" style="v" />leh Gebal mite' leitang, leh Lebanon gam khempeuh, nisuahna lamah, Hermon Mual nuai-a Baalgad panin Hamath tumna ciang,
  </para>
  <para style="p">
    <verse number="6" style="v" />Lebanon leh Misrefothmaim kikalah a teng Sidon mite khempeuh ahi hi. Keimahmah in Israel mite' mai panin amaute ka hawlkhia ding a, nang kong thupiaksa bangin Israel mite tungah a luah dingun leitang hawm in.
  </para>
  <para style="p">
    <verse number="7" style="v" />Tua ahih ciangin tu-in minam kua leh Manasseh minam alangte tungah luah dingin hih leitang hawm in,” a ci hi.
  </para>
  <para style="p">
    <verse number="8" style="v" />Reuben mite leh Gad mite in Manasseh minam alang dang khatte tawh { Topa' } nasem Moses in amaute a piaksa ahih manin nisuahna lam Jordan galkhatah gamh ngah khin uh hi.
  </para>
  <para style="p">
    <verse number="9" style="v" />Arnon kuam monga om Aroer pan, leh kuam laizanga om khuapi, leh Dibon ciangdong Medeba mualzang khempeuh;
  </para>
  <para style="p">
    <verse number="10" style="v" />leh Ammon mite' gamgi ciangdong Heshbon-ah a uk Amor kumpi Sihon' khuapi khempeuh;
  </para>
  <para style="p">
    <verse number="11" style="v" />Gilead, leh Geshur mite leh Maakath mite' gam, leh Hermon Mual khempeuh, leh Salekah dong Bashan gam khempeuh;
  </para>
  <para style="p">
    <verse number="12" style="v" />Ashtaroth leh Edrei-ah a uk Bashan gam sunga Og kumpi gam khempeuh (Refaim-a a suak tate lakah amah bek om hi); Moses in hihte zo-in a hawlkhia hi.
  </para>
  <para style="p">
    <verse number="13" style="v" />Ahi zongin Israel mite in Geshur mite ahi a, Maakath mite ahi zongin hawlkhia lo uh a, tuni dongin Geshur mite leh Maakath mite Israel-te lakah a teng uh hi.
  </para>
  <para style="p">
    <verse number="14" style="v" />Levi minamte tung bekah Moses in gamh pialo hi. { Topa } in Moses kiangah a gensa mah bangin Israel-te' { Topa } Pasian' tungah a kipia mei tawh kihal biaknate pen amau' gamh ahi hi.
  </para>
  <para style="p">
    <verse number="15" style="v" />Tua ciangin Moses in Reuben minamte tungah amau' beh tawh kizui-in gamh pia hi.
  </para>
  <para style="p">
    <verse number="16" style="v" />Tua ahih ciangin amau' gamh pen Arnon kuam gei-a a om Aroer pan, leh kuam laizanga om khuapi, leh Medeba kianga mualzang khempeuh,
  </para>
  <para style="p">
    <verse number="17" style="v" />Heshbon tawh, leh mualzang tunga om a khuapite khempeuh; Dibon, Bamothbaal, Bethbaalmeon,
  </para>
  <para style="p">
    <verse number="18" style="v" />Jahaz, Kedemoth, Mefaath,
  </para>
  <para style="p">
    <verse number="19" style="v" />Kiriathaim, Sibmah, leh tua kuam mualtunga om Zereth-shahar,
  </para>
  <para style="p">
    <verse number="20" style="v" />Bethpeor, Pisgah pang suk, leh Bethjeshimoth hi a,
  </para>
  <para style="p">
    <verse number="21" style="v" />mualzang khuapite khempeuh, leh Heshbon-ah a uk, Moses in Midian makaite Evi, Reke, Zur, Hur, leh Reba, tua gama teng Sihon' uliante tawh a zawh khop ahi Amor kumpi gam khempeuh a huam ahi hi.
  </para>
  <para style="p">
    <verse number="22" style="v" />Beor' tapa, aisanpa Balaam zong, Israel mite in adang a thahte lakah namsau tawh thatkhawm uh hi.
  </para>
  <para style="p">
    <verse number="23" style="v" />Reuben mite' gampi pen Jordan ahi hi. Hihte pen amau' beh tawh kizui-in a khuapite leh a khuaneute tawh Reuben mite' gamhluah ahi hi.
  </para>
  <para style="p">
    <verse number="24" style="v" />Tua ciangin Moses in Gad minamte tungah zong amau' beh tawh kizui-in gamh pia hi.
  </para>
  <para style="p">
    <verse number="25" style="v" />Amau' gam pen Jazer, leh Gilead khuapite khempeuh, leh Rabbah nisuahna lamah a om Aroer ciangdong Ammon mite' leitang kimkhat,
  </para>
  <para style="p">
    <verse number="26" style="v" />leh Heshbon panin Ramathmizpeh leh Betonim ciang, leh Mahanaim panin Debir gam ciangdong,
  </para>
  <para style="p">
    <verse number="27" style="v" />leh Bethharam kuam sungah Bethnimrah, Sukkoth, leh Zafon, Jordan galkhat nisuahna lam, Khinnereth Tuipi a niamna lam mong ciang, Jordan gamgi-in a nei, Heshbon kumpipa Sihon' kumpi gam a omlai teng ahi hi.
  </para>
  <para style="p">
    <verse number="28" style="v" />Hihte pen amau' beh tawh kizui-in a khuapite leh a khuaneute tawh Gad mite' gamhluah ahi hi.
  </para>
  <para style="p">
    <verse number="29" style="v" />Tua ciangin Moses in Manasseh minam alangte tungah amau' beh tawh kizui-in gamh a pia hi.
  </para>
  <para style="p">
    <verse number="30" style="v" />Amau' gam pen Mahanaim pan kipanin Bashan gamsung khempeuh, Bashan kumpipa Og' kumpi gamsung khempeuh, leh Bashan gamsunga om Jair khuapi sawmgukte,
  </para>
  <para style="p">
    <verse number="31" style="v" />leh Gilead alang, Ashtaroth, leh Edrei, Bashan gama Og' kumpi gam khempeuh ahi hi. Hihte amau' innkuan tawh kizui-in Makhir mi alangte-a' dingin Manasseh' tapa Makhir mite tungah kipia hi.
  </para>
  <para style="p">
    <verse number="32" style="v" />Hihte pen Jerikho nisuahna lam Jordan galkhat, Moab zanglei-ah Moses in a hawm gamhte ahi hi.
  </para>
  <para style="p">
    <verse number="33" style="v" />Ahih hangin Levi minamte tungah Moses in gamh pialo hi. Israel-te' { Topa } Pasian in amaute kiangah a gensa mah bangin amah pen amau' gamh ahi hi.
  </para>
  <chapter number="14" style="c" />
  <para style="p">
    <verse number="1" style="v" />Hihte pen, siampi Eleazar, Nun tapa Joshua, leh Israel minam sung pan beh lutangte in amaute tungah a piak, Kanaan gamsungah Israel mite' ngah gamhte ahi hi.
  </para>
  <para style="p">
    <verse number="2" style="v" />Minam kua leh alangte-a' dingin { Topa } in Moses a thupiak bangin amau' gamhte aisanna tawh kipia hi.
  </para>
  <para style="p">
    <verse number="3" style="v" />Bang hang hiam cih leh Moses in Jordan galkhatah minam nih leh alangte tungah gamh pia khinzo hi. Ahih hangin amaute lakah Levi mite tungah bangmah pialo hi.
  </para>
  <para style="p">
    <verse number="4" style="v" />Bang hang hiam cih leh Josef mite minam nihin kikhen a, Manasseh leh Efraim minamte ahi uh hi. Tua gam sungah Levi-te tungah tanh kipialo a, ahih hangin amau' ten'na ding khuapite leh a ganhingte uh-a' dingin a lonona gamte tawh kipia bek hi.
  </para>
  <para style="p">
    <verse number="5" style="v" />{ Topa } in Moses a thupiak bangin Israel mite gamta uh a, amaute in leitang a hawm uh hi.
  </para>
  <para style="p">
    <verse number="6" style="v" />Tua ciangin Judah minamte Gilgal-a Joshua kiangah pai uh a, amaute sung panin Kenaz mi Jefunneh tapa Kaleb in ama kiangah, “{ Topa } in Kadeshbarnea-ah Pasian mi Moses tungah nang leh kei' thu tawh kisai a gente na thei hi.
  </para>
  <para style="p">
    <verse number="7" style="v" />A gamsung thukansim dingin { Topa' } nasem Moses in Kadeshbarnea panin kei hong sawl lai-in kum sawmli ka pha a, ka lungsima om bangin ama kiangah thu ka tun'kik hi.
  </para>
  <para style="p">
    <verse number="8" style="v" />Ahih hangin kei tawh hong paito khawm ka sanggamte in mite lungkiasak uh a, ahi zongin keimah in lungsim tak tawh { Topa } ka Pasian ka zui hi.
  </para>
  <para style="p">
    <verse number="9" style="v" />Tua ni-in Moses kiciamin, ‘Nangmah in { Topa } ka Pasian, lungsim tak tawh zui na hih manin na khe in a totsa leitang pen nang leh na tate-a' dingin gamh hi tawntung ding hi,’ hong ci hi.
  </para>
  <para style="p">
    <verse number="10" style="v" />Tu-in, a cihsa bangin { Topa } in, Israel mite sehnel gamah a pai sung, { Topa } in hih thu Moses tungah a gen-a kipan hih kum sawmlilenga sung kei hong nungtasak a, tu-in kei kum sawmgiatlenga ka pha hi.
  </para>
  <para style="p">
    <verse number="11" style="v" />Moses in hong sawl hun lai mah bangin tuni-in kei ka tha hat lai a, galdona ding, leh kuankhiatna leh ciahkikna dingin ka thatang pen tua hun lai-a ka thatang mah bang lai hi.
  </para>
  <para style="p">
    <verse number="12" style="v" />Tua ahih ciangin tu-in tua ni-a { Topa' } gen hih mualtung gam kei hong pia in. Anak mite a muan'huai mahmah khuapi sungah a omna thu tua hun lai-in kong gen uh hi. { Topa } in kei hong ompih ding a, { Topa' } cih mah bangin amaute ka hawlkhiazo khading hi,” a ci hi.
  </para>
  <para style="p">
    <verse number="13" style="v" />Tua ciangin Joshua in amah thupha pia a, Jefunneh' tapa Kaleb tungah gamh-in Hebron a pia hi.
  </para>
  <para style="p">
    <verse number="14" style="v" />Tua ahih ciangin amah in { Topa}, Israel-te' Pasian, lungsimtak tawh zui ahih manin tuni dongin Hebron pen Kenaz mi Jefunneh' tapa Kaleb' gamh a suak hi.
  </para>
  <para style="p">
    <verse number="15" style="v" />Hih Hebron min a nidangin Kiriatharba kici hi; Arba pen Anak mite lakah mi lianpen khat ahi hi. Tua ciangin galdona panin tua gam a tawlnga hi.
  </para>
  <chapter number="15" style="c" />
  <para style="p">
    <verse number="1" style="v" />Amau' beh tawh kizui-in Judah mite' ngah pen leitaw lamah Edom gamgi ciang hi a, leitaw lam a gamla penna munah Zin gam ciang ban hi.
  </para>
  <para style="p">
    <verse number="2" style="v" />Leitaw lam a gamgi pen Ci Tuipi mong, leitaw lam a sun tuidawk pan kipan hi.
  </para>
  <para style="p">
    <verse number="3" style="v" />Leitaw lam Akrabbim kahtohna-ah paikhia-in, Zin dong ban a, Kadeshbarnea leitaw lamah Hezron dung tawnin Addar ciangdong paito-in Karka lamah kihei a,
  </para>
  <para style="p">
    <verse number="4" style="v" />Azmon ciangdong pai-in Egypt lui-ah suakkhia a, tuipi-ah a mong bei hi. Hih pen amau' leitaw lam gamgi hi ding hi.
  </para>
  <para style="p">
    <verse number="5" style="v" />Tua ciangin nisuahna lam gamgi pen Jordan tun'na ciangdong Ci Tuipi ahi hi. Leilu lampang gamgi pen Jordan tun'na tuipi dawk panin kipan hi.
  </para>
  <para style="p">
    <verse number="6" style="v" />Bethhoglah lamah a gamgi paito a, Betharabah leilu lampangah paisuak hi. Tua ciangin Reuben tapa Bohan' Suangpi dongah a gamgi paito-in,
  </para>
  <para style="p">
    <verse number="7" style="v" />Akhor Kuam panin Debir-ah paito a, leilu lam manawhin, tua kuam leitaw lampangah a om, Adummim kahtohna galkhatah a om Gilgal lamah kihei hi. Tua ciangin Enshemesh luidungah gamgi pai-in Enrogel-ah tawp hi.
  </para>
  <para style="p">
    <verse number="8" style="v" />Tua ciangin Jebus (Jerusalem a cihna) liangko leitaw lam Hinnom' tapa' kuamah gamgi paito-in, Refaim kuam leilu lam mong, nitumna lam Hinnom Kuam galkhatah a kikhung mual dawnah gamgi paito hi.
  </para>
  <para style="p">
    <verse number="9" style="v" />Tua ciangin mual dawn panin Neftoah lui-ah gamgi kikhung a, tua panin Efron Mual khuapite-ah pai a, tua ciangin Baalah (Kiriathjearim a cihna) lamah gamgi kawi kual hi.
  </para>
  <para style="p">
    <verse number="10" style="v" />Tua ciangin Baalah nitumna lam Seir Mual-ah gamgi kual a, tua panin paisuakin Jearim Mual (Khesalon a cihna) liangko leilu lamah pai-in, Bethshemesh-ah paisuk a, Timnah kiangah paisuak hi.
  </para>
  <para style="p">
    <verse number="11" style="v" />Ekron leilu lam mual liangko-ah a gamgi paikhia a, tua ciangin Shikkeron-ah gamgi kawi kualin, Baalah Mual-ah paisuak a, Jabneel-ah lengkhia-in tuipi-ah a gamgi tawp hi.
  </para>
  <para style="p">
    <verse number="12" style="v" />Tua ciangin nitumna gamgi pen Tuipi Lian dungteng ahi hi. Hih pen amau' beh tawh kizui-in Judah mite' kiimah a gamgi ahi hi.
  </para>
  <para style="p">
    <verse number="13" style="v" />{ Topa } in Joshua tungah a thupiak bangin Jefunneh tapa Kaleb tungah amah in Judah mite lakah tanh khat Kiriatharba, Hebron a cihna, (Arba pen Anak' pa hi) pia hi.
  </para>
  <para style="p">
    <verse number="14" style="v" />Tua lai panin Kaleb in Anak' tapa thumte Sheshai, Ahiman, leh Talmai, Anak' suanlekhakte a hawlkhia hi.
  </para>
  <para style="p">
    <verse number="15" style="v" />Tua lai panin Debir sunga a teng mite a sim dingin amah kuanto hi. Debir pen a nidangin Kiriathsefer kici hi.
  </para>
  <para style="p">
    <verse number="16" style="v" />Kaleb in, “Kiriathsefer vatgawpin a lazo mi tungah ka tanu Aksah a zi dingin ka pia ding hi,” a ci hi.
  </para>
  <para style="p">
    <verse number="17" style="v" />Tua ciangin Kaleb' sanggampa Kenaz' tapa Othniel in la a, amah in a zi dingin a tanu Aksah a pia hi.
  </para>
  <para style="p">
    <verse number="18" style="v" />Tuanu ama kiangah a pai ding ciangin ama pa' tung panin lo khat a nget ding hah gen hi. A la tung panin tuanu a kum ciangin Kaleb in tuanu kiangah, “Bang ut na hi hiam?” a ci hi.
  </para>
  <para style="p">
    <verse number="19" style="v" />Amah in, “Letsong khat hong pia in. Negeb gamah kei hong koih na hih buangin cik tuikhukte zong hong pia in,” a ci hi. Tua ciangin Kaleb in tuanu tungah ciktui tungnungte leh ciktui nuainungte a pia hi.
  </para>
  <para style="p">
    <verse number="20" style="v" />Hihte pen amau' beh tawh kizui-in Judah minamte' gamhluah ahi hi.
  </para>
  <para style="p">
    <verse number="21" style="v" />Leitaw lam mongciik, Edom gamgi lamah Judah minamte' neih khuapite: Kabzeel, Eder, Jagur,
  </para>
  <para style="p">
    <verse number="22" style="v" />Kinah, Dimonah, Adadah,
  </para>
  <para style="p">
    <verse number="23" style="v" />Kadesh, Hazor, Ithnan,
  </para>
  <para style="p">
    <verse number="24" style="v" />Zif, Telem, Bealoth,
  </para>
  <para style="p">
    <verse number="25" style="v" />Hazorhadattah, Keriothhezron (Hazor a cihna),
  </para>
  <para style="p">
    <verse number="26" style="v" />Amam, Shema, Moladah,
  </para>
  <para style="p">
    <verse number="27" style="v" />Hazargaddah, Heshmon, Bethpelet,
  </para>
  <para style="p">
    <verse number="28" style="v" />Hazarshual, Beersheba, Biziothiah,
  </para>
  <para style="p">
    <verse number="29" style="v" />Baalah, Iim, Ezem,
  </para>
  <para style="p">
    <verse number="30" style="v" />Eltolad, Khesil, Hormah,
  </para>
  <para style="p">
    <verse number="31" style="v" />Ziklag, Madmannah, Sansannah,
  </para>
  <para style="p">
    <verse number="32" style="v" />Lebaoth, Shilhim, Ain, leh Rimmon: a vekpi-in khuapi sawmnihlekua, a khuaneute tawh ahi hi.
  </para>
  <para style="p">
    <verse number="33" style="v" />Tua ciangin lei niamna lamah Eshtaol, Zorah, Ashnah,
  </para>
  <para style="p">
    <verse number="34" style="v" />Zanoah, Engannim, Tappuah, Enam,
  </para>
  <para style="p">
    <verse number="35" style="v" />Jarmuth, Adullam, Sokoh, Azekah,
  </para>
  <para style="p">
    <verse number="36" style="v" />Shaaraim, Adithaim, Gederah, leh Gederothaim: khuapi sawmleli, a khuaneute tawh ahi hi.
  </para>
  <para style="p">
    <verse number="37" style="v" />Tua banah Zenan, Hadashah, Migdalgad,
  </para>
  <para style="p">
    <verse number="38" style="v" />Dilean, Mizpeh, Joktheel,
  </para>
  <para style="p">
    <verse number="39" style="v" />Lakhish, Bozkath, Eglon,
  </para>
  <para style="p">
    <verse number="40" style="v" />Kabbon, Lahmam, Khitlish,
  </para>
  <para style="p">
    <verse number="41" style="v" />Gederoth, Bethdagon, Naamah, leh Makkedah: khuapi sawmleguk, a khuaneute tawh zong ahi hi.
  </para>
  <para style="p">
    <verse number="42" style="v" />Tua ciangin Libnah, Ether, Ashan,
  </para>
  <para style="p">
    <verse number="43" style="v" />Iftah, Ashnah, Nezib,
  </para>
  <para style="p">
    <verse number="44" style="v" />Keilah, Akzib, leh Mareshah: khuapi kua, a khuaneute tawh ahi hi.
  </para>
  <para style="p">
    <verse number="45" style="v" />Ekron a khuapite leh a khuaneute tawh ahi hi.
  </para>
  <para style="p">
    <verse number="46" style="v" />Ekron panin tuipi dong, Ashdod lampanga omte khempeuh a khuaneute tawh ahi hi.
  </para>
  <para style="p">
    <verse number="47" style="v" />Ashdod, a khuapite leh a khuaneute tawh ahi hi. Gaza, a khuapite leh a khuaneute tawh ahi hi. Egypt lui leh tuipi lian a gei ciangdong tawh ahi hi.
  </para>
  <para style="p">
    <verse number="48" style="v" />Tua ciangin mualtung gamah Shamir, Jattir, Sokoh,
  </para>
  <para style="p">
    <verse number="49" style="v" />Dannah, Kiriathsannah (Debir a cihna),
  </para>
  <para style="p">
    <verse number="50" style="v" />Anab, Eshtemoh, Anim,
  </para>
  <para style="p">
    <verse number="51" style="v" />Goshen, Holon, leh Giloh: khuapi sawmlekhat, a khuaneute tawh ahi hi.
  </para>
  <para style="p">
    <verse number="52" style="v" />Arab, Dumah, Eshan,
  </para>
  <para style="p">
    <verse number="53" style="v" />Janim, Bethtappuah, Afekah,
  </para>
  <para style="p">
    <verse number="54" style="v" />Humtah, Kiriatharba (Hebron a cihna), leh Zior: khuapi kua, a khuaneute tawh ahi hi.
  </para>
  <para style="p">
    <verse number="55" style="v" />Maon, Karmel, Zif, Juttah,
  </para>
  <para style="p">
    <verse number="56" style="v" />Jezreel, Jokdeam, Zanoah,
  </para>
  <para style="p">
    <verse number="57" style="v" />Kain, Gibeah, leh Timnah: khuapi sawm, a khuaneute tawh ahi hi.
  </para>
  <para style="p">
    <verse number="58" style="v" />Halhul, Bethzur, Gedor,
  </para>
  <para style="p">
    <verse number="59" style="v" />Maarath, Bethanoth, leh Eltekon: khuapi guk, a khuaneute tawh ahi hi.
  </para>
  <para style="p">
    <verse number="60" style="v" />Kiriathbaal (Kiriathjearim a cihna), leh Rabbah: khuapi nih, a khuaneute tawh ahi hi.
  </para>
  <para style="p">
    <verse number="61" style="v" />Sehnel gamah Betharabah, Middin, Sekakah,
  </para>
  <para style="p">
    <verse number="62" style="v" />Nibshan, Ci Khuapi, leh Engedi: khuapi guk, a khuaneute tawh ahi hi.
  </para>
  <para style="p">
    <verse number="63" style="v" />Ahih hangin Judah mite in Jerusalem-a a teng Jebus mite hawlkhia zolo uh hi. Tua ahih ciangin tuni dongin Jebus mite pen Judah mite tawh Jerusalem-ah a tengkhawm uh hi.
  </para>
  <chapter number="16" style="c" />
  <para style="p">
    <verse number="1" style="v" />Josef' suanlekhakte' tanh gamgi pen Jerikho luite' nisuahna lam, Jerikho kiang Jordan panin sehnel gamah pai a, Jerikho panin mualtung gamte tawnin Bethel-ah paito hi.
  </para>
  <para style="p">
    <verse number="2" style="v" />Tua ciangin Bethel panin Luz-ah pai-in, Arkhi mite gam Ataroth nawk hi.
  </para>
  <para style="p">
    <verse number="3" style="v" />Tua ciangin nitumna lam Jaflet mite' gam lam Bethhoron a niam lam gam ciangdongah paisuk hi. Tua ciangin Gezer-ah pai-in tuipi-ah tawp hi.
  </para>
  <para style="p">
    <verse number="4" style="v" />Josef' suan Manasseh, leh Efraim mite in amau' gamhluah dingin hih gamte ngah uh hi.
  </para>
  <para style="p">
    <verse number="5" style="v" />Amau' behbehin Efraim mite' gam pen a nuai-a bang ahi hi: Nisuahna lamah amau' gamgi pen Atarothaddar pan Bethhoron tungnung ciang ahi hi.
  </para>
  <para style="p">
    <verse number="6" style="v" />Tua panin tuipi ciangah a gamgi pai a, leilu lamah Mikmethath ahi hi. Tua ciangin nisuahna lam a gamgi Taanathshiloh lamah kual pai-in, nisuahna lam galah pai-in Janoah a tung hi.
  </para>
  <para style="p">
    <verse number="7" style="v" />Janoah panin Ataroth leh Naarah-ah paisuk a, Jerikho banin Jordan-ah tawp hi.
  </para>
  <para style="p">
    <verse number="8" style="v" />Tappuah panin nitumna lam Kanah lui-ah gamgi pai-in tuipi-ah tawp hi. Hih pen amau' behbehin Efraim minamte' gamhluah hi a,
  </para>
  <para style="p">
    <verse number="9" style="v" />Manasseh mite' gamhluah sung panin Efraim mite-a' dingin a kikhenkhia khuapite, a khuaneute tawh ahi hi.
  </para>
  <para style="p">
    <verse number="10" style="v" />Ahi zongin amaute in Gezer sunga teng Kanaan mite hawlkhialo uh hi. Tua ahih ciangin tuni dongin Kanaan mite pen Efraim mite lakah teng a, ahih hangin aana nasep a sem dingin sal a suak uh hi.
  </para>
  <chapter number="17" style="c" />
  <para style="p">
    <verse number="1" style="v" />Tua ciangin Josef' tacil ahih manin Manasseh minam tungah tanh kipia hi. Manasseh minam sung panin tacil, Gilead' pa Makhir tungah Gilead gam leh Bashan gam kipia hi. Bang hang hiam cih leh amah galhang mi ahi hi.
  </para>
  <para style="p">
    <verse number="2" style="v" />Tua ciangin Manasseh minam a omlaite Abiezer, Halek, Asriel, Shekhem, Hefer, leh Shemida-te tungah a behbehin piakna kinei hi. Hihte pen Josef' tapa Manasseh' ta pasal suanlekhakte a behbeh ahi hi.
  </para>
  <para style="p">
    <verse number="3" style="v" />Ahih hangin Manasseh' tapa Makhir, a tapa Hefer, a tapa Zelofehad in tapa neiloin tanu bek nei a, a tanute' min in: Mahlah, Noah, Hoglah, Milkah, leh Tirzah ahi hi.
  </para>
  <para style="p">
    <verse number="4" style="v" />Amaute, siampi Eleazar leh Nun tapa Joshua leh makaite mai-ah pai uh a, “Ka sanggamte uh tawh gamh hong piakna dingin { Topa } in Moses thu pia hi,” a ci uh hi. Tua ahih ciangin { Topa' } thupiakna bangin amau pate' sanggamte tawh amah in gamh a pia khawm hi.
  </para>
  <para style="p">
    <verse number="5" style="v" />Tua ahih ciangin Jordan galkhatah Gilead leh Bashan-te simloh Manasseh tungah tanh sawm kia hi.
  </para>
  <para style="p">
    <verse number="6" style="v" />Bang hang hiam cih leh Manasseh' tanute in a tapate tawh gamh ngahkhawm uh hi. A omlai Manasseh mite tungah Gilead leitang kipia hi.
  </para>
  <para style="p">
    <verse number="7" style="v" />Manasseh-te' gam in Asher panin Shekhem nisuahna lamah a om Mikmethath dong ban a, tua ciangin Entappuah mite' leitaw lamah a gamgi pai hi.
  </para>
  <para style="p">
    <verse number="8" style="v" />Tappuah leitang pen Manasseh-a' ahi hi. Ahih hangin Manasseh gamgi-a om Tappuah khuapi pen Efraim tapate-a' ahi hi.
  </para>
  <para style="p">
    <verse number="9" style="v" />Tua ciangin Kanah lui-ah a gamgi paisuk hi. Manasseh khuapite lak panin lui leitaw lama om hih lai-a khuapite pen Efraim-a' ahi hi. Tua ciangin lui leilu lampangah Manasseh gamgi paisuakin tuipi-ah tawp hi.
  </para>
  <para style="p">
    <verse number="10" style="v" />Tua gam leitaw lamteng Efraim-a' hi-in, a leilu lamteng Manasseh-a' hi a, tuipi pen a gamgi hi a, leilu lamah Asher banin nisuahna lamah Issakhar a ban hi.
  </para>
  <para style="p">
    <verse number="11" style="v" />Issakhar leh Asher gam sungah zong Manasseh in gam ngah a, tuate pen Bethshean leh a khuaneute, Ibleam leh a khuaneute, Dor-a tengte leh a khuaneute, Endor-a tengte leh a khuaneute, Taanak-a tengte leh a khuaneute, leh Megiddo-a tengte leh a khuaneute hi a, a thumna pen Nafath ahi hi.
  </para>
  <para style="p">
    <verse number="12" style="v" />Ahi zongin Manasseh' tapate in hih khuapite luah zolo uh ahih manin tua gamah Kanaan mite teng teitei uh hi.
  </para>
  <para style="p">
    <verse number="13" style="v" />Ahih hangin Israel mite tampi pha-in a hat uh ciangin amaute in Kanaan mite nasemin koih uh a, hawlkhiamang khinlo uh hi.
  </para>
  <para style="p">
    <verse number="14" style="v" />Tua ciangin Josef minam in Joshua kiangah thu genin, “{ Topa } in kote thu hong pia khin a, kote mi tampi hi napi-in bang hangin ngah khat leh tanh khat bek gamh-in hong pia na hi hiam?” a ci uh hi.
  </para>
  <para style="p">
    <verse number="15" style="v" />Tua ciangin Joshua in amaute kiangah, “Note mi tampi pha a, Efraim mualtung gam pen note-a' dingin neulua ahih ciangin Perez leh Refaim gam tulakah pai un la, nomau-a' dingin gam sattawm un,” a ci hi.
  </para>
  <para style="p">
    <verse number="16" style="v" />Josef minam in, “Kote-a' dingin mualtung gam kicing zolo hi. Ahi zongin zang gama teng Kanaan mite khempeuh, Bethshean leh a khuaneute, Jezreel Kuam sunga om mite pen sik leeng neite hi zel uh hi,” a ci uh hi.
  </para>
  <para style="p">
    <verse number="17" style="v" />Tua ciangin Joshua in Josef' suan Efraim leh Manasseh mite tungah, “Note mi tampi pha-in vanglian na hih manun tanh khat kia na nei kei ding uh hi.
  </para>
  <para style="p">
    <verse number="18" style="v" />Mualtung gam pen note-a' hi ding a, tulak ahih hangin note in hah siangin a gamgi mong dong na luah ding uh hi. Bang hang hiam cih leh amaute in sik leeng nei-in, amaute a thahat hangin Kanaan mite na hawlkhiazo ding uh hi,” a ci hi.
  </para>
  <chapter number="18" style="c" />
  <para style="p">
    <verse number="1" style="v" />Tua ciangin Israel mihon buppi Shiloh-ah kikhawmin tua lai-ah kikhopna buk lam uh a, amaute' mai-ah gam zawhsa-in om hi.
  </para>
  <para style="p">
    <verse number="2" style="v" />Israel mite lakah gamh a kipia nailo minam sagih omlai hi.
  </para>
  <para style="p">
    <verse number="3" style="v" />Tua ahih ciangin Joshua in Israel mite kiangah, “{ Topa}, na pu na pate uh Pasian in note hong piaksa leitangah pai-in na luah ding uh bang tanvei zekai lai ding na hi uh hiam?
  </para>
  <para style="p">
    <verse number="4" style="v" />Minam khat panin mi thum ciat hong pia un la, amaute va kuan khia-in vaksuk vakto-in, amaute' luah dinga ngaihsutna tawh a leitang omziate hong gelhin, tua ciangin kei kiangah hong ciah dingun amaute ka sawl ding hi.
  </para>
  <para style="p">
    <verse number="5" style="v" />Amaute in seh sagihin khenin, leitaw lam ama gam mahah Judah omsuakin, Josef' innkuante leilu lam amau' gamah om ding hi.
  </para>
  <para style="p">
    <verse number="6" style="v" />Note in leitang khen sagihin hong ciamteh un la, na ciamtehna uh hih mun kei kiangah nong paipih ding uh hi. Tua ciangin keimah in { Topa } i Pasian' mai-ah note-a' ding ai ka san ding hi.
  </para>
  <para style="p">
    <verse number="7" style="v" />Levi mite in note lakah tanh neilo hi. Bang hang hiam cih leh { Topa' } siampi nasepna pen amau' luah ahi hi. Gad, Reuben, leh Manasseh minam alangte in { Topa' } nasem Moses in amaute tungah a piak ahi Jordan Nisuahna lam galkhatah amau' gamh ngah khinzo uh hi,” a ci hi.
  </para>
  <para style="p">
    <verse number="8" style="v" />Tua ahih ciangin mite a kuan uh hi. Leitang a ciamtehna a gelhna dingun Joshua in a pai mite thu pia a, “Vaksuk vakto-in leitang ciamtehna hong gelh un la, kei kiangah hong paikik un. Tua ciangin Shiloh mun { Topa' } mai-ah note-a' dingin ai ka san ding hi,” a ci hi.
  </para>
  <para style="p">
    <verse number="9" style="v" />Tua ciangin mite kuanin gam sungah paisuk paito-in khen sagih suahin tua gam a khuakhua-in a ciamtehna uh laibu khat sungah khum uh a, Shiloh giahphuala Joshua kiangah amaute hong pai uh hi.
  </para>
  <para style="p">
    <verse number="10" style="v" />Joshua in amaute-a' dingin { Topa' } mai Shiloh-ah ai sansak hi. Tua ciangin Joshua in amau' tanh ding ciat Israel-te tungah leitang a pia hi.
  </para>
  <para style="p">
    <verse number="11" style="v" />A behbeh tawh kizui-in Benjamin minamte-a' ding aisan hun hong tung a, amau' tungah a kipia gam pen Judah minam leh Josef minamte kikalah hong kia hi.
  </para>
  <para style="p">
    <verse number="12" style="v" />Leilu lamah amau' gamgi pen Jordan panin kipan a, Jerikho leilu lam liangko-ah paito-in, tua panin mualtung gam nawkin nitumna lamah pai a, Bethaven sehnel gamah a tawp hi.
  </para>
  <para style="p">
    <verse number="13" style="v" />Tua lai panin gamgi in Luz lam manawhin leitaw lam nawtin Luz (Bethel a kici) liangko-ah pai a, Bethhoron Nuainung leitaw lama om mualtunga Atarothaddar khua-ah paisuk hi.
  </para>
  <para style="p">
    <verse number="14" style="v" />Tua ciangin mun dang manawhin gamgi pai a, Bethhoron galkhat, leitaw lama om mual panin nitumna lampang leitaw lamah kihei a, Judah minamte-a' ahi Kiriathbaal (Kiriathjearim a cihna)-ah a tawp hi. Hih in a nitumna lampang piangsak hi.
  </para>
  <para style="p">
    <verse number="15" style="v" />Tua ciangin Kiriathjearim mong panin leitaw lampang kipan a, Efron lam, Neftoah Luite-ah gamgi pai hi.
  </para>
  <para style="p">
    <verse number="16" style="v" />Tua ciangin Refaim kuam leilu lam monga om, Hinnom' tapa' kuam a kimuhna mual a gamgi-ah pai hi. Tua ciangin Jebus mite' gam liangko leitaw lam, Hinnom Kuam-ah paisukin, Enrogel-ah paisuk suak hi.
  </para>
  <para style="p">
    <verse number="17" style="v" />Tua ciangin leilu lam manawhin kawi-in, Enshemesh-ah paisuak a, tua lai panin Adummim kahtohna galkhat, Geliloth-ah pai a, Reuben' tapa Bohan' Suangpi-ah paisuk hi.
  </para>
  <para style="p">
    <verse number="18" style="v" />Tua ciangin Betharabah gam liangko leilu lamah paisuakin Arabah-ah paisuk hi.
  </para>
  <para style="p">
    <verse number="19" style="v" />Tua ciangin Bethhoglah gam liangko leilu lamah gamgi paisuak a, Jordan mong leitaw lam, Ci Tuipi dawk leilu lamah a tawp hi. Hih pen leitaw lam gamgi hi a,
  </para>
  <para style="p">
    <verse number="20" style="v" />Jordan in nisuahna lampang a gamgi piangsak hi. Hih pen a beh zui-in a kimkotah a gamgi a gamgi-in Benjamin minam' luah ahi hi.
  </para>
  <para style="p">
    <verse number="21" style="v" />Tu-in amau' beh tawh kizui--in Benjamin minamte' khuapite in Jerikho, Bethhoglah, Emekkeziz,
  </para>
  <para style="p">
    <verse number="22" style="v" />Betharabah, Zemaraim, Bethel,
  </para>
  <para style="p">
    <verse number="23" style="v" />Avvim, Parah, Ofrah,
  </para>
  <para style="p">
    <verse number="24" style="v" />Khefarammoni, Ofni, Geba — khuapi sawmlenih, a khuaneute tawh ahi hi.
  </para>
  <para style="p">
    <verse number="25" style="v" />Tua ciangin Gibeon, Ramah, Beeroth,
  </para>
  <para style="p">
    <verse number="26" style="v" />Mizpeh, Khefirah, Mozah,
  </para>
  <para style="p">
    <verse number="27" style="v" />Rekem, Irpeel, Taralah,
  </para>
  <para style="p">
    <verse number="28" style="v" />Zela, Haelef, Jebus (Jerusalem a cihna), Gibeah, leh Kiriathjearim — khuapi sawmleli, a khuaneute tawh zong ahi hi. Hihte pen a beh tawh kizui-in Benjamin minamte' luah ahi hi.
  </para>
  <chapter number="19" style="c" />
  <para style="p">
    <verse number="1" style="v" />A beh zui-in Simeon minam-a' ding aisan nihna hong tung hi. Amau' gamh in Judah minamte' gamh ngahsa pawkhat huam hi.
  </para>
  <para style="p">
    <verse number="2" style="v" />Amau' ngah ding gamhte pen Beersheba, Sheba, Moladah,
  </para>
  <para style="p">
    <verse number="3" style="v" />Hazarshual, Bala, Ezem,
  </para>
  <para style="p">
    <verse number="4" style="v" />Eltolad, Bethul, Hormah,
  </para>
  <para style="p">
    <verse number="5" style="v" />Ziklag, Bethmarkaboth, Hazarsusah,
  </para>
  <para style="p">
    <verse number="6" style="v" />Bethlebaoth, leh Sharuhen — khuapi sawmlethum, a khuaneute tawh ahi hi.
  </para>
  <para style="p">
    <verse number="7" style="v" />Tua ciangin Ain, Rimmon, Ether, leh Ashan — khuapi li a khuaneute tawh zong ahi hi.
  </para>
  <para style="p">
    <verse number="8" style="v" />Negeb gam Ramah-a om Baalathbeer ciangdong hih khuapite' kiima om khuaneute khempeuh zong a huam ahi hi. Hihte pen a beh tawh kizui-in Simeon minamte' luah ahi hi.
  </para>
  <para style="p">
    <verse number="9" style="v" />Simeon minamte' luah in Judah minamte' gamsung khenkhat hong huam hi. Bang hang hiam cih leh Judah minamte' ngah pen amau-a' dingin lianlua a, amau' luah sung panin Simeon minam in gamh ngahsawn uh hi.
  </para>
  <para style="p">
    <verse number="10" style="v" />A beh tawh kizui-in Zebulun minam-a' dingin aisan thumna hong tung hi. Amau' luah gam in Sarid ciangdong ban hi.
  </para>
  <para style="p">
    <verse number="11" style="v" />Tua ciangin nitumna lamah a gamgi paito-in Mareal-ah paisuak a, Dabbesheth va su a, tua ciangin Jokneam nisuahna lama om lui a ban hi.
  </para>
  <para style="p">
    <verse number="12" style="v" />Sarid panin nisuahna lam manawhin pai-in Khislothtabor gamgi-ah tung hi.
  </para>
  <para style="p">
    <verse number="13" style="v" />Tua panin Daberath-ah pai-in Jafia ciang ban a, tua lai panin nisuahna lam Gathhefer, Ethkazin lamah paisuak a, tua ciangin Rimmon-ah pai lai-in Neah lamah a kawi hi.
  </para>
  <para style="p">
    <verse number="14" style="v" />Tua ciangin leilu lam pan, Hannathon lamah gamgi kihei a, Iftahel kuamah a tawp hi.
  </para>
  <para style="p">
    <verse number="15" style="v" />Tua ciangin Kattath, Nahalal, Shimron, Idalah, leh Bethlehem khuate zong huam a, khuapi sawmlenih, a khuaneute tawh ahi hi.
  </para>
  <para style="p">
    <verse number="16" style="v" />Hihte pen a beh tawh kizui-in Zebulun minamte' luah hi a, hih khuapite a khuaneute tawh ahi hi.
  </para>
  <para style="p">
    <verse number="17" style="v" />A beh tawh kizui-in Issakhar minamte-a' dingin aisan lina hong tung hi.
  </para>
  <para style="p">
    <verse number="18" style="v" />A gam in Jezreel, Khesulloth, Shunem,
  </para>
  <para style="p">
    <verse number="19" style="v" />Hafaraim, Shion, Anaharath,
  </para>
  <para style="p">
    <verse number="20" style="v" />Rabbith, Kishion, Ebez,
  </para>
  <para style="p">
    <verse number="21" style="v" />Remeth, Engannim, Enhaddah, leh Bethpazzez a huam hi.
  </para>
  <para style="p">
    <verse number="22" style="v" />A gamgi in Tabor, Shahazumah, leh Bethshemesh zong ban a, Jordan-ah a tawp hi. Khuapi sawmleguk, a khuaneute tawh ahi hi.
  </para>
  <para style="p">
    <verse number="23" style="v" />Hihte pen a beh tawh kizui-in Issakhar minamte' luah hi a, a khuapite a khuaneute tawh ahi hi.
  </para>
  <para style="p">
    <verse number="24" style="v" />A beh tawh kizui-in Asher minamte-a' dingin aisan ngana hong tung hi.
  </para>
  <para style="p">
    <verse number="25" style="v" />A gam in Helkath, Hali, Beten, Akshaf,
  </para>
  <para style="p">
    <verse number="26" style="v" />Allammelek, Amad, leh Mishal huam hi. Nitumna lamah Karmel leh Shihorlibnath ban a,
  </para>
  <para style="p">
    <verse number="27" style="v" />tua ciangin nisuahna lamah kihei-in Bethdagon-ah pai a, leilu lam Bethemek leh Neiel lamah Zebulun leh Iftahel kuam ban hi. Tua ciangin leilu lam Kabul,
  </para>
  <para style="p">
    <verse number="28" style="v" />Ebron, Rehob, Hammon, Kanah, leh a Lian Sidon ciangdong paito lai hi.
  </para>
  <para style="p">
    <verse number="29" style="v" />Tua ciangin Ramah-ah a gamgi kihei a, kulh a nei Taia khuapi a tung hi. Tua ciangin Hosah-ah gamgi kihei a, tuipi-ah a tawp hi. Mahalab, Akzib,
  </para>
  <para style="p">
    <verse number="30" style="v" />Ummah, Afek, leh Rehob khuapite huam a — khuapi sawmnihlenih, a khuaneute tawh ahi hi.
  </para>
  <para style="p">
    <verse number="31" style="v" />Hihte pen a beh tawh kizui-in Asher minamte' luah hi a, hih khuapite a khuaneute tawh ahi hi.
  </para>
  <para style="p">
    <verse number="32" style="v" />A beh tawh kizui-in Naftali minamte-a' dingin aisan gukna hong tung hi.
  </para>
  <para style="p">
    <verse number="33" style="v" />A gamgi pen Helef, Zaanannim-a om tawsaw, leh Adaminekeb, leh Jabneel panin Lakkum ciangdong pai-in Jordan-ah a tawp hi.
  </para>
  <para style="p">
    <verse number="34" style="v" />Tua ciangin nitumna lam Aznothtabor-ah a gamgi kihei a, tua lai panin Hukkok-ah pai-in, leitaw lamah Zebulun ban a, nitumna lamah Asher banin, nisuahna lam panin Jordan-ah Judah a ban hi.
  </para>
  <para style="p">
    <verse number="35" style="v" />Kulh a nei khuapite pen Ziddim, Zer, Hammath, Rakkath, Khinnereth,
  </para>
  <para style="p">
    <verse number="36" style="v" />Adamah, Ramah, Hazor,
  </para>
  <para style="p">
    <verse number="37" style="v" />Kedesh, Edrei, Enhazor,
  </para>
  <para style="p">
    <verse number="38" style="v" />Iron, Migdalel, Horem, Bethanath, leh Bethshemesh — khuapi sawmlekua, a khuaneute tawh ahi hi.
  </para>
  <para style="p">
    <verse number="39" style="v" />Hihte pen a beh tawh kizui-in Naftali minamte' luah hi a, a khuapite a khuaneute tawh ahi hi.
  </para>
  <para style="p">
    <verse number="40" style="v" />A beh tawh kizui-in Dan minamte-a' dingin aisan sagihna hong tung hi.
  </para>
  <para style="p">
    <verse number="41" style="v" />A luah gamte in Zorah, Eshtaol, Irshemesh,
  </para>
  <para style="p">
    <verse number="42" style="v" />Shaalbim, Aijalon, Ithlah,
  </para>
  <para style="p">
    <verse number="43" style="v" />Elon, Timnah, Ekron,
  </para>
  <para style="p">
    <verse number="44" style="v" />Eltekeh, Gibbethon, Baalath,
  </para>
  <para style="p">
    <verse number="45" style="v" />Jehud, Beneberak, Gathrimmon,
  </para>
  <para style="p">
    <verse number="46" style="v" />leh Joppa galkhata om Mejarkon leh Rakkon a gamte tawh a huam hi.
  </para>
  <para style="p">
    <verse number="47" style="v" />Dan mite in amau' gam a taan ciangun Dan mite kuanto-in Leshem sim uh a, amaute in a mite manin namsau tawh a thah khit uh ciangin tua gam luahin a sungah teng uh a, amau' pupi' min tamin Leshem pen Dan ci-in min a phuak uh hi.
  </para>
  <para style="p">
    <verse number="48" style="v" />Hihte pen a beh tawh kizui-in Dan minamte' luah hi a, hih a khuapite a khuaneute tawh ahi hi.
  </para>
  <para style="p">
    <verse number="49" style="v" />Israel mite in gamh-in tua leitangte a hawm khit uh ciangin amaute lakah Nun tapa Joshua tungah gamh a pia uh hi.
  </para>
  <para style="p">
    <verse number="50" style="v" />{ Topa' } thupiakna tawh ama nget khuapi, Efraim mualtung gama om Timnathserah a pia uh hi. Amah in tua khuapi lamkikin a sungah a teng hi.
  </para>
  <para style="p">
    <verse number="51" style="v" />Hihte pen siampi Eleazar leh Nun tapa Joshua leh Israel minam beh lutangte in kikhopna bukkong, { Topa' } mai Shiloh-ah aisanna tawh a hawmkhiat uh gamh ahi hi. Tua bangin amaute in leitang hawmna a zo uh hi.
  </para>
  <chapter number="20" style="c" />
  <para style="p">
    <verse number="1" style="v" />Tua ciangin { Topa } in Joshua kiangah,
  </para>
  <para style="p">
    <verse number="3" style="v" />“Israel mite tungah hih bangin gen in: ‘Sawmlohpi-in ahi a, theihlohna hangin ahi zongin mi khat a that khapa a tai theihna dingin Moses tung tawnin nang tungah kong gen bukna khuapite teel in. Phulapa kiang panin note-a' dingin tua khuate pen bukna hi ding hi.
  </para>
  <para style="p">
    <verse number="4" style="v" />Hih khuapite khat peuhpeuhah amah tai-in khuapi kongpi tumna-ah ding ding a, tua khuapi upate kiangah a thu gentel ding hi. Tua ciangin amaute in khuapi sungah amah paipihin amah mun khat pia ding a, amaute tawh amah omkhawm ding hi.
  </para>
  <para style="p">
    <verse number="5" style="v" />Tua ciangin phulapa in amah a delh leh, tuapa tungah mi thatpa pialo ding uh hi. Bang hang hiam cih leh amah in theihlohna hangin a vengpa thatin, a beisa hun sungah ama tungah galneihna bangmah neilo hi.
  </para>
  <para style="p">
    <verse number="6" style="v" />Thukhenna thuak dingin mihonte mai-ah a din' mateng, leh tua hun laitaka siampi lianpenpa a sih hun mateng, tua khuapi sungah amah om ding hi. Tua khit ciangin mi that khapa ama khua ama inn, a hong taikhiatna khua-ah paikik thei ding hi,’ ci-in gen in,” a ci hi.
  </para>
  <para style="p">
    <verse number="7" style="v" />Tua ahih ciangin amaute in Naftali mualtung gamsunga om Galilee gamsung panin Kedesh khua, Efraim mualtung gamsungah Shekhem khua, leh Judah mualtung gamsungah Kiriatharba (Hebron a cihna) khuate a tuamkoih uh hi.
  </para>
  <para style="p">
    <verse number="8" style="v" />Jerikho nisuahna Jordan galkhatah Reuben minam sung panin mualzang sehnel gama om Bezer khua, Gad minam sung panin Gilead gamsunga om Ramoth khua, leh Manasseh minam sung panin Bashan gamsunga om Golan khuate a seh uh hi.
  </para>
  <para style="p">
    <verse number="9" style="v" />Hihte pen Israel mi khempeuh leh amaute lakah a peem khualmi-a' dingin sawmlopi-in mi khat a that khapa pen mihonte mai-ah a din' ma-in phulapa khutah a sihlohna dingin a tai theihna dinga a kiseh khuapite ahi hi.
  </para>
  <chapter number="21" style="c" />
  <para style="p">
    <verse number="1" style="v" />Tua ciangin siampi Eleazar leh Nun tapa Joshua leh Israel minam beh lutangte kiangah Levi beh lutangte hong pai uh hi.
  </para>
  <para style="p">
    <verse number="2" style="v" />Amaute in Kanaan gamsung Shiloh munah, “Ten'na dingin khuapi leh ka ganhingte uh-a' dingin a lononate tawh kote hong kipiak ding Moses tung tawnin { Topa } in thu piazo hi,” ci-in amaute kiangah a gen uh hi.
  </para>
  <para style="p">
    <verse number="3" style="v" />Tua ahih ciangin { Topa' } thupiakna tawh Israel mite in amau' luah sung panin Levi mite tungah a nuai-a khuapite leh lonona gamte a pia uh hi.
  </para>
  <para style="p">
    <verse number="4" style="v" />Kohath behte-a' dingin aisan hong tung hi. Tua ahih ciangin siampi Aaron' suanlekhak ahi Levi mite in Judah, Simeon, leh Benjamin minamte tung panin aisanna tawh khuapi sawmlethum ngah uh hi.
  </para>
  <para style="p">
    <verse number="5" style="v" />Tua ciangin a omlai Kohath mite in Efraim minam, Dan minam leh Manasseh minam alangte tung panin aisanna tawh khuapi sawm ngah uh hi.
  </para>
  <para style="p">
    <verse number="6" style="v" />Gershon mite in Issakhar minam, Asher minam, Naftali minam, leh Bashan gamsunga om Manasseh minam alangte tung panin aisanna tawh khuapi sawmlethum ngah uh hi.
  </para>
  <para style="p">
    <verse number="7" style="v" />Merari mite in a beh uh tawh kizui-in Reuben minam, Gad minam, leh Zebulun minamte tung panin khuapi sawmlenih ngah uh hi.
  </para>
  <para style="p">
    <verse number="8" style="v" />{ Topa } in Moses tung tawnin a thupiak bangin hih khuapite leh a lonona gamte Israel mite in aisanna tawh Levi mite tungah a pia uh hi.
  </para>
  <para style="p">
    <verse number="9" style="v" />Judah minam leh Simeon minam sung panin amaute in a nuai-a min kigen khuapite pia uh a,
  </para>
  <para style="p">
    <verse number="10" style="v" />Levi mite ahi Kohath beh sung panin Aaron' suanlekhakte tungah tung hi; amaute tungah a ai kia masa ahih man hi.
  </para>
  <para style="p">
    <verse number="11" style="v" />Amaute in Judah mualtung gam Kiriatharba, Arba pen Anak' pa (Hebron a cihna), a kiima lonona gam tawh amau tungah pia uh hi.
  </para>
  <para style="p">
    <verse number="12" style="v" />Ahih hangin tua khuapi' lote leh a khuaneute pen Jefunneh' tapa Kaleb tungah a neih dingin kipia khin hi.
  </para>
  <para style="p">
    <verse number="13" style="v" />Amaute in siampi Aaron' suanlekhakte tungah mi thatte' bukna khuapi Hebron a lonona gamte tawh, Libnah a lonona gamte tawh,
  </para>
  <para style="p">
    <verse number="14" style="v" />Jattir a lonona gamte tawh, Eshtemoa a lonona gamte tawh,
  </para>
  <para style="p">
    <verse number="15" style="v" />Holon a lonona gamte tawh, Debir a lonona gamte tawh,
  </para>
  <para style="p">
    <verse number="16" style="v" />Ain a lonona gamte tawh, Juttah a lonona gamte tawh, leh Bethshemesh a lonona gamte tawh, hih minam nihte sung panin khuapi kua a pia uh hi.
  </para>
  <para style="p">
    <verse number="17" style="v" />Tua ciangin Benjamin minam panin Gibeon a lonona gamte tawh, Geba a lonona gamte tawh,
  </para>
  <para style="p">
    <verse number="18" style="v" />Anathoth a lonona gamte tawh, leh Almon a lonona gamte tawh, khuapi li a pia uh hi.
  </para>
  <para style="p">
    <verse number="19" style="v" />Siampi Aaron' suanlekhakte' khuapite a vekpi-in khuapi sawmthumlethum, a lonona gamte tawh ahi hi.
  </para>
  <para style="p">
    <verse number="20" style="v" />Levi mite sung panin Kohath beh ahi a omlai Kohath mite tungah a kipia khuapite pen Efraim minamte-a' sung pan ahi hi.
  </para>
  <para style="p">
    <verse number="21" style="v" />Efraim mualtung gama om khuapite sung panin mi thatte-a' ding Shekhem a lonona gamte tawh, Gezer a lonona gamte tawh,
  </para>
  <para style="p">
    <verse number="22" style="v" />Kibzaim a lonona gamte tawh, leh Bethhoron a lonona gamte tawh, khuapi li amaute tungah kipia hi.
  </para>
  <para style="p">
    <verse number="23" style="v" />Tua ciangin Dan minam sung panin Eltekeh a lonona gamte tawh, Gibbethon a lonona gamte tawh,
  </para>
  <para style="p">
    <verse number="24" style="v" />Aijalon a lonona gamte tawh, leh Gathrimmon a lonona gamte tawh, khuapi li kipia hi.
  </para>
  <para style="p">
    <verse number="25" style="v" />Tua ciangin Manasseh minam alangte sung panin Taanak a lonona gamte tawh, leh Gathrimmon a lonona gamte tawh, khuapi nih kipia hi.
  </para>
  <para style="p">
    <verse number="26" style="v" />Kohath mi a omlai behte' khuapite a vekpi-in a lonona gamte tawh khuapi sawm ahi hi.
  </para>
  <para style="p">
    <verse number="27" style="v" />Tua ciangin Levi beh sunga om Gershon mite tungah Manasseh minam alangte-a' sung panin Bashan gamsunga om khuapite sung panin mi thatte-a' dingin bukna khuapi Golan a lonona gamte tawh, leh Beeshterah a lonona gamte tawh, khuapi nih kipia hi.
  </para>
  <para style="p">
    <verse number="28" style="v" />Tua ciangin Issakhar minam sung panin Kishion a lonona gamte tawh, Daberath a lonona gamte tawh,
  </para>
  <para style="p">
    <verse number="29" style="v" />Jarmuth a lonona gamte tawh, leh Engannim a lonona gamte tawh, khuapi li kipia hi.
  </para>
  <para style="p">
    <verse number="30" style="v" />Tua ciangin Asher minam sung panin Mishal a lonona gamte tawh, Abdon a lonona gamte tawh,
  </para>
  <para style="p">
    <verse number="31" style="v" />Helkath a lonona gamte tawh, leh Rehob a lonona gamte tawh, khuapi li kipia hi.
  </para>
  <para style="p">
    <verse number="32" style="v" />Tua ciangin Naftali minam sung panin Galilee gamsunga om khuapite sung panin mi thatte-a' dingin bukna khuapi Kedesh a lonona gamte tawh, Hammothdor a lonona gamte tawh, leh Kartan a lonona gamte tawh, khuapi thum kipia hi.
  </para>
  <para style="p">
    <verse number="33" style="v" />Gershon mite beh tuamtuamte' khuapite a vekpi-in a lonona gamte tawh khuapi sawmlethum ahi hi.
  </para>
  <para style="p">
    <verse number="34" style="v" />Tua ciangin Levi mi a omlai Merari behte tungah, Zebulun minam sung panin Jokneam a lonona gamte tawh, Kartan a lonona gamte tawh,
  </para>
  <para style="p">
    <verse number="35" style="v" />Dimnah a lonona gamte tawh, leh Nahalal a lonona gamte tawh, khuapi li kipia hi.
  </para>
  <para style="p">
    <verse number="36" style="v" />Tua ciangin Reuben minam sung panin Bezer a lonona gamte tawh, Jahaz a lonona gamte tawh,
  </para>
  <para style="p">
    <verse number="37" style="v" />Kedemoth a lonona gamte tawh, leh Mefaath a lonona gamte tawh, khuapi li kipia hi.
  </para>
  <para style="p">
    <verse number="38" style="v" />Tua ciangin Gad minam sung panin Gilead gam sunga om khuapite sung panin mi thatte-a' ding bukna khuapi Ramoth a lonona gamte tawh, Mahanaim a lonona gamte tawh,
  </para>
  <para style="p">
    <verse number="39" style="v" />Heshbon a lonona gamte tawh, leh Jazer a lonona gamte tawh, a vekpi-in khuapi li kipia hi.
  </para>
  <para style="p">
    <verse number="40" style="v" />Levi beh a omlai ahi Merari beh tuamtuamte-a' ding khuapi a kipia a vekpi-in sawmlenih ahi hi.
  </para>
  <para style="p">
    <verse number="41" style="v" />Israel mite' neihsa lakah Levi mite' khuapi a vekpi-in a lonona gamte tawh khuapi sawmlegiat ahi hi.
  </para>
  <para style="p">
    <verse number="42" style="v" />Hih khuapite in a kiim ciatah lonona gam nei ciat a, hih khuapi khempeuh tua bang ahi hi.
  </para>
  <para style="p">
    <verse number="43" style="v" />Tua bangin { Topa } in amau' pulepate tungah piak dingin a kiciam leitang khempeuh Israel tungah pia a, amaute in a ngah khit uh ciangin tua lai-ah a teng uh hi.
  </para>
  <para style="p">
    <verse number="44" style="v" />Tua ciangin a pu a pate uh tungah a ciamsa bangin { Topa } in amaute tungah na khempeuhah tawlngakna a pia hi. { Topa } in a galte khempeuh uh amau khutsungah pia ahih manin a galte uh khat beek in zong amaute nang zolo hi.
  </para>
  <para style="p">
    <verse number="45" style="v" />{ Topa } in Israel mite tungah a ciamsa thuhoih khempeuh khat zong a mawkna omlo a, a vekpi-in tangtung kim hi.
  </para>
  <chapter number="22" style="c" />
  <para style="p">
    <verse number="1" style="v" />Tua ciangin Joshua in Reuben mite, Gad mite, leh Manasseh minam alangte samin
  </para>
  <para style="p">
    <verse number="2" style="v" />amaute kiangah, “{ Topa' } nasem Moses in note hong thupiak khempeuh zui-in, keimah in note kong thupiakna khempeuhah ka thu na hong mang khin uh hi.
  </para>
  <para style="p">
    <verse number="3" style="v" />Tuni dong hih hun saupi sung na sanggamte uh na nusia kei uh a, { Topa } na Pasian uh hong sawlna limtakin zuih ding na ngaihsun uh hi.
  </para>
  <para style="p">
    <verse number="4" style="v" />Tu-in { Topa } na Pasian un amaute tungah a ciamsa bangin na sanggamte uh tawlngakna pia hi. Tua ahih ciangin { Topa' } nasem Moses in note hong piak Jordan galkhat, note' neihsa a omna leitang na inn uhah note ciah un.
  </para>
  <para style="p">
    <verse number="5" style="v" />{ Topa' } nasem Moses in note hong piak thupiakna leh thukham ahi, { Topa } na Pasian uh it ding, ama lampi khempeuh zuih ding, ama thupiakte zuih ding, amah belh ding, leh na lungsim khempeuh uh leh na nuntakna khempeuh uh tawh ama na na sep ding uh limtakin ngaihsun un,” a ci hi.
  </para>
  <para style="p">
    <verse number="6" style="v" />Tua ahih ciangin Joshua in amaute thupha pia-in ciahsak a, amaute zong a inn ciat uhah a ciah uh hi.
  </para>
  <para style="p">
    <verse number="7" style="v" />Tu-in Manasseh minam alangte tungah Moses in Jordan nisuahna lam Bashan gamsungah neihsa pia khin hi. Ahi zongin Joshua in alangte tungah Jordan nitumna lam a sanggamte kiang uhah neihsa a pia hi. Joshua in amaute a inn uhah sawlin thupha a piak ciangin
  </para>
  <para style="p">
    <verse number="8" style="v" />amaute tungah, “Na inn uhah hauhna lianpi, ganhing tampi tak, ngun, kham, sumngo, sik leh puan tampi tawh ciahkik un. Na galte uh van na suhte uh na sanggamte uh tawh hawm un,” a ci hi.
  </para>
  <para style="p">
    <verse number="9" style="v" />Tua ahih ciangin Reuben mite, Gad mite, leh Manasseh minam alangte, Moses tung tawnin { Topa' } thupiakna tawh a neih uh amau' leitang ahi Gilead gamah a pai dingin Kanaan gamsunga om Shiloh munah Israel mite tawh kikhenin a inn uhah a ciah uh hi.
  </para>
  <para style="p">
    <verse number="10" style="v" />Kanaan gamsunga om Jordan gam kiimteng a tun' uh ciangin Reuben mite, Gad mite, leh Manasseh minam alangte in tua lai Jordan gun kiangah a lian mahmah biakna tau khat a lam uh hi.
  </para>
  <para style="p">
    <verse number="11" style="v" />Tua ciangin Israel mite in, “En un, Israel mite' lampang, Jordan kiim gam, Kanaan gam nawlah Reuben mite, Gad mite, leh Manasseh minam alangte in biakna tau khat lam uh hi,” a kicihna za uh hi.
  </para>
  <para style="p">
    <verse number="12" style="v" />Israel mite in tua thu a zak uh ciangin amaute a do dingin Israel mihon buppi khempeuh Shiloh-ah kikhawm uh hi.
  </para>
  <para style="p">
    <verse number="13" style="v" />Tua ciangin Israel mite in Gilead gama om Reuben mite, Gad mite, leh Manasseh minam alangte kiangah siampi Eleazar tapa Finehas,
  </para>
  <para style="p">
    <verse number="14" style="v" />leh amah tawh ukpi sawm, Israel minam innkuan panin khat ciat, Israel behte lakah innkuan lutang ahite a sawl uh hi.
  </para>
  <para style="p">
    <verse number="15" style="v" />Tua ciangin Gilead gamsunga om Reuben mite, Gad mite, leh Manasseh minam alangte kiangah va pai-in amaute kiangah,
  </para>
  <para style="p">
    <verse number="16" style="v" />“{ Topa' } mihon buppi in, ‘{ Topa } lehdona-ah tuni-in note-a' dingin biakna tau khat lamna tawh { Topa } zuihna panin tuni-in kihei-in Israel Pasian' tungah na gamtatnasa uh ahi hih khemna pen bang ahi hiam?
  </para>
  <para style="p">
    <verse number="18" style="v" />{ Topa' } mihonte tungah gimna khat a hong tungsak ahi, eite i kisian'suah nai beek lohna ahi, Peor-a i khialhna hawmthawhin, tuni-in { Topa } zuihna panin kiheikhia ding na hi uh hiam? Note in tuni-in { Topa } lehdo le-uhcin zing ciangin Israel mihon buppi tungah amah heh ding hi.
  </para>
  <para style="p">
    <verse number="19" style="v" />Ahih hangin tu-in note' lak na leitang uh nin ahih leh { Topa' } biakbuk a din'na mun { Topa' } leitangah hong pai un la, kote' lakah luah hong nei un. { Topa } lehdo kei un la, { Topa } i Pasian' biakna tau simloh note-a' ding biakna tau na lamna uh tawh kote a lehdo hong suaksak kei un.
  </para>
  <para style="p">
    <verse number="20" style="v" />Zerah' tapa Akhan, a ki-ap nate-ah a khialh manin Israel mihon khempeuh tungah hehna hong tung hilo ahi hiam? Ama mawhna hangin amah bek silo hi,’ ci uh hi,” ci-in a gen uh hi.
  </para>
  <para style="p">
    <verse number="21" style="v" />Tua ciangin Reuben mite, Gad mite, leh Manasseh minam alangte in Israel beh lutangte dawngin,
  </para>
  <para style="p">
    <verse number="23" style="v" />“A Vanglian Pa, Pasian, { Topa! } A Vanglian Pa, Pasian, { Topa! } Amah in thei hi. Israel mahmah in zong thei ta hen! Lehdona ahi a, { Topa' } tungah thumanlohna ahi zongin ahih a, { Topa } zuihna panin a pial dingin biakna tau lam ka hih uh leh, tuni-in kote hong zah kei hen. Tua ahih kei leh zong, tua tungah meihal biakna ahi a, an tawh biakna ahi a, thunuama biakna ahi zongin piakna dingin a lam ka hih uh leh { Topa } mahmah in hong thuk ta hen.
  </para>
  <para style="p">
    <verse number="24" style="v" />Tua bang hi hetlo hi. Hong tung ding hunte-ah na tate un ko' tate tungah, ‘Israel Pasian, { Topa } tawh no bang kisai na hi uh hiam?
  </para>
  <para style="p">
    <verse number="25" style="v" />Bang hang hiam cih leh no Reuben mite leh Gad mite, leh ko' kikalah { Topa } in gamgi-in Jordan bawl khinzo hi. { Topa' } sungah no tanh bangmah omlo hi,’ a cihkhak ding uh launa tawh ka bawl uh ahi hi. Tua ahih ciangin ka tate un { Topa } a biak ding uh na tate un khaktan khading uh hi.
  </para>
  <para style="p">
    <verse number="27" style="v" />Tua ahih ciangin kote in, ‘Meihal biakna ahi a, biakpiakna ding ahi zongin hiloin, ama omna-ah ka meihal biaknate uh leh ka biakpiaknate uh leh thunuama ka piaknate uh tawh { Topa' } na ka sepna uh kote leh note' kikal leh ko' khit ciangin i suanlekhakte kikalah teci dingin bawl ni. Tua bang hi kei leh hong tung ding hunte-ah na tate un ko' tate tungah, “{ Topa' } sungah no' tanh bangmah omlo hi,” ci khading uh hi,’ ka ci uh hi.
  </para>
  <para style="p">
    <verse number="28" style="v" />Tua ahih ciangin hong tung ding hunte-ah kote tung ahi a, kote' suanlekhakte' tungah ahi zongin hih bangin hong kicih leh, ‘Meihal biakna ding ahi a, biakpiakna ding ahi zongin hiloin note leh kote kikalah teci dingin ka pu ka pate un a bawl { Topa' } biakna tau lim en un,’ i ci ding hi, ci-in ka ngaihsun uh hi.
  </para>
  <para style="p">
    <verse number="29" style="v" />Ama biakbuk mai-a om { Topa } ka Pasian uh biakna tau longal, meihal biakna ahi a, an tawh biakna ahi a, biakpiakna ding lamna tawh ahi zongin kote in { Topa } lehdo-in { Topa } zuihna panin a pial ka hi het kei uh hi,” a ci uh hi.
  </para>
  <para style="p">
    <verse number="30" style="v" />Siampi Finehas leh amah tawh a om mihon ukpi, Israel beh lutangte in Reuben mite, Gad mite, leh Manasseh mite' thugenna a zak uh ciangin tua thugennate in amaute lungkimsak mahmah hi.
  </para>
  <para style="p">
    <verse number="31" style="v" />Tua ciangin siampi Eleazar' tapa Finehas in Reuben mite, Gad mite, leh Manasseh mite tungah, “{ Topa } tungah note zuautat nailo na hih manun eite' lakah { Topa } om hi, ci-in tuni-in i thei hi. Tu-in note in { Topa' } gimpiakna ding panin Israel mite na honkhia uh hi,” a ci hi.
  </para>
  <para style="p">
    <verse number="32" style="v" />Tua ciangin siampi Eleazar' tapa Finehas leh ukpite, Gilead gama om Reuben mite leh Gad mite kiang panin Israel mite' omna Kanaan gamah ciahkik uh a, amaute tungah thu puak kik uh hi.
  </para>
  <para style="p">
    <verse number="33" style="v" />Tua thu in Israel mite lungkimsak hi. Israel mite in Pasian phat uh a, Reuben mite leh Gad mite a ten'na leitang susia-in amaute galin do ding gen nawnlo uh hi.
  </para>
  <para style="p">
    <verse number="34" style="v" />Reuben mite leh Gad mite in a biakna tau uh min dingin “Teci” a phuak uh hi. “Bang hang hiam cih leh { Topa } pen Pasian ahihna thu eite' kikalah teci ahi hi,” amaute in ci uh hi.
  </para>
  <chapter number="23" style="c" />
  <para style="p">
    <verse number="1" style="v" />{ Topa } in amau' kiima om gal khempeuh panin Israel mite tungah lungmuan'na a piak khit a sawtpi ciangin Joshua teekin a kum tampi pha ta hi.
  </para>
  <para style="p">
    <verse number="2" style="v" />Joshua in Israel khempeuh, a upate leh a lutangte, a thukhente leh a uliante uh samin amaute kiangah, “Tu-in kei teekin ka kum tampi pha ta hi.
  </para>
  <para style="p">
    <verse number="3" style="v" />Note' hangin { Topa } na Pasian un hih minam dangte khempeuh tungah a bawlnate na mu khin uh hi. Bang hang hiam cih leh note-a' dingin hong dosakpa pen { Topa } na Pasian uh ahi hi.
  </para>
  <para style="p">
    <verse number="4" style="v" />En un, Jordan panin nitumna lama Tuipi Lian dong, a omlai minamte pen ka zawhsa minamte tawh na minamte uh gamh dingin note tungah kong pia khin hi.
  </para>
  <para style="p">
    <verse number="5" style="v" />{ Topa } na Pasian un note' mai-ah amaute lehnawt ding a, note' muhna panin hawkhia ding hi. { Topa } na Pasian un note' tungah hong ciam bangin amau' gam na luah ding uh hi.
  </para>
  <para style="p">
    <verse number="8" style="v" />Tua ahih ciangin note lakah a omlai hih minamte tawh kihelloin, amau' pasian-te' thu zong genloin, tuate tawh zong kiciam loin, amau' na semloin, amaute' mai-ah zong note kunloin, ahih hangin tuni-a na gamtat bangun { Topa } na Pasian uh na belh theihna dingun Moses' thukham laibu sunga kigelhte khempeuh zui-in semin, themkhat zong pialloin na omna dingun khauhtakin om un.
  </para>
  <para style="p">
    <verse number="9" style="v" />Bang hang hiam cih leh { Topa } in note' mai-ah a lian a thahat minamte hawlkhia a, note ahih leh tuni dongin mi khat beek in hong nangzo nailo hi.
  </para>
  <para style="p">
    <verse number="10" style="v" />Note tungah hong ciamsa bangin note-a' dingin hong dosakpa pen { Topa } na Pasian uh ahih manin note khat in mi tul khat na taikeeksak zo uh hi.
  </para>
  <para style="p">
    <verse number="11" style="v" />Tua ahih ciangin { Topa } na Pasian uh na it ding uh hoihtakin ngaihsun un.
  </para>
  <para style="p">
    <verse number="12" style="v" />Bang hang hiam cih leh note nungkikin note lakah a omlai minamte tawh kipawlin amaute tawh kitengin, note in amau' numeite ten'pihin amaute in note' numeite a ten'pih leh,
  </para>
  <para style="p">
    <verse number="13" style="v" />{ Topa } na Pasian un note' mai-ah hih minamte hawlkhia nawnlo ding hi, ci-in teltakin thei un. { Topa } na Pasian un note hong piak hih leitang hoih panin na sih khit matengun amaute pen note-a' dingin thangzak leh tehlop, na nung uh a hong sat ciangduai, ahih kei leh na mit sung uh a hong sun ling tawh kibang ding uh hi.
  </para>
  <para style="p">
    <verse number="14" style="v" />“Tu-in leitung mi khempeuh ngeina bangin kei a pai ding ka hi ta a, note khempeuh in na lungsim uh leh na nuntakna uhah, { Topa } na Pasian un note tawh kisai na hoih hong ciam khempeuh khat zong maimawklo ahihna na thei uh hi. A vekpi-in note-a' dingin hong tangtung a, khat zong maimawklo hi.
  </para>
  <para style="p">
    <verse number="16" style="v" />Ahih hangin, amah in note hong thupiak ahi { Topa } na Pasian uh thuciamna palsatin, note in pasian dangte' na semin tuate na biak uh leh, { Topa } na Pasian un note tawh kisai-in a ciam na hoih khempeuh a tun' mah bangin { Topa } na Pasian un note hong piaksa hih leitang hoih panin amah in note hong suksiat khit matengin note tungah siatna khempeuh hong tungsak ding hi. Note tungah { Topa } hong sinso ding a, note tungah a hong piak leitang hoih panin note manlang takin na bei ding uh hi,” a ci hi.
  </para>
  <chapter number="24" style="c" />
  <para style="p">
    <verse number="1" style="v" />Tua ciangin Joshua in Israel minam khempeuh Shekhem-ah kaikhawmin a upate, a makaite, a thukhente, leh Israel uliante a sam hi. Tua ciangin Pasian' mai-ah amau ciat kipia uh hi.
  </para>
  <para style="p">
    <verse number="2" style="v" />Tua ciangin Joshua in mi khempeuh tungah, “Israel Pasian, { Topa } in hih bangin thu gen a, ‘Tanglai-in Eufratis gun galkhatah na pu na pate uh teng ngei a, tuate lakah Abraham leh Nahor' pa Terah pen khat bek ahi hi. Na pu na pate un pasian dangte bia uh hi.
  </para>
  <para style="p">
    <verse number="3" style="v" />Tua ciangin Gun gal panin na pu uh Abraham la-in Kanaan gam khempeuhah ka paipih a, a suanlekhakte tampi ka phasak hi. Ama tungah Isaac ka pia a,
  </para>
  <para style="p">
    <verse number="4" style="v" />Isaac tungah Jakob leh Esau ka pia hi. A neih dingin Seir mualtung gam Esau ka pia a, ahih hangin Jakob leh a tate Egypt-ah a paisuk uh hi.
  </para>
  <para style="p">
    <verse number="5" style="v" />Tua ciangin Moses leh Aaron ka sawl a, a gamsunga ka sepnate tawh Egypt ka gimsak khit ciangin note kong paikhiatpih hi.
  </para>
  <para style="p">
    <verse number="6" style="v" />Egypt panin na pu na pate uh ka paikhiatpih a, tuipi a tung uh hi. Egypt mite in leeng leh sakol tung tuangte tawh na pu na pate uh San Tuipi-ah delh uh hi.
  </para>
  <para style="p">
    <verse number="7" style="v" />Kei tungah amaute hong kiko uh ciangin amaute leh Egypt mite kikalah khuamial ka koih a, Egypt mite tungah tuipi luangsakin amaute ka tuumsak hi. Egypt tungah ka bawlna na thei uh a, sehnel gam sungah sauveipi na om uh hi.
  </para>
  <para style="p">
    <verse number="8" style="v" />Tua ciangin Jordan galkhatah a teng Amor mite' leitangah note kong paipih hi. Amaute in note hong do-in, note' khutsungah amaute kong pia a, note in amau' leitang na luah uh a, note' mai-ah amaute ka susia hi.
  </para>
  <para style="p">
    <verse number="9" style="v" />Tua ciangin Moab kumpipa, Zippor' tapa Balak hong khangin Israel mite hong do hi. Amah in mi sawlin note hong samsia dingin Beor' tapa Balaam a samsak hi.
  </para>
  <para style="p">
    <verse number="10" style="v" />Ahih hangin Balaam' thu ka ngai kei hi. Tua ahih ciangin amah in note thupha hong pia hi. Tua ahih manin Balak' khutsung panin note kong honkhia hi.
  </para>
  <para style="p">
    <verse number="11" style="v" />Tua ahih ciangin Jordan galkhatah pai-in Jerikho na tung uh a, Jerikho mite in note hong do uh hi. Amor mite, Perez mite, Kanaan mite, Hit mite, Girgash mite, Hiv mite, leh Jebus mite in zong note hong do uh a, ahi zongin note' khutsungah amaute kong pia hi.
  </para>
  <para style="p">
    <verse number="12" style="v" />Amor kumpi nihte note mai-ah a hawlkhia tunpite keimah in note mai-ah ka sawl hi. Tua pen note' namsau ahi a, note' thal tawh ahi zongin na dona hang uh hilo hi.
  </para>
  <para style="p">
    <verse number="13" style="v" />Note in na seploh uh leitang, na satloh uh khuapite, note tungah kong pia a, tuate sungah na teng uh hi. Na suan'loh uh leenggui lo pan a gah leh oliv huan pan a gah na ne uh hi,’ ci hi.
  </para>
  <para style="p">
    <verse number="14" style="v" />“Tua ahih ciangin tu-in { Topa } zahtak un la, lungsim tak leh thumanna tawh ama na sem un. Na pu na pate un Gun gal leh Egypt gamsungah a biak uh pasian-te koihkhia un la, { Topa' } na sem un.
  </para>
  <para style="p">
    <verse number="15" style="v" />{ Topa' } na na sepnop kei uh leh, Gun galkhata a na na sepsak uh na pu na pate uh pasian ahi a, note' ten'na gam Amor mite' pasian ahi zongin, a na na sepsak ding peuhpeuh uh tuni-in teel un. Ahih hangin kei leh ka innkuanpihte in ahih leh { Topa' } na ka sem ding uh hi,” a ci hi.
  </para>
  <para style="p">
    <verse number="16" style="v" />Tua ciangin mite in dawngin, “Adang pasian-te' na a sem dingin { Topa } nusiat ding ka ngaihsun ngei kei ding uh hi.
  </para>
  <para style="p">
    <verse number="17" style="v" />Bang hang hiam cih leh salsuahna Egypt gam panin eite leh i pu i pate a hong paikhiatpih, eite' muhna-ah tua lim liante a bawl, i paina lampi khempeuh leh i nawk mite khempeuh lakah hong kempa pen { Topa } i Pasian ahi hi.
  </para>
  <para style="p">
    <verse number="18" style="v" />{ Topa } in eite' mai-ah tua gama teng Amor mite khempeuh hawlkhia hi. Tua ahih ciangin amah pen eite' Pasian ahih manin kote in zong { Topa' } na ka sem ding uh hi,” a ci uh hi.
  </para>
  <para style="p">
    <verse number="19" style="v" />Ahih hangin Joshua in mite kiangah, “{ Topa' } na na semzo kei ding uh hi. Bang hang hiam cih leh amah pen a siangtho Pasian hi a, a aam Pasian zong ahi hi. Note' thupalsatna ahi a, na khialhna uh ahi zongin hong maisaklo ding hi.
  </para>
  <para style="p">
    <verse number="20" style="v" />{ Topa } nusia-in gamdang pasian-te' na na sep uh leh, note tungah a hoih hong bawl khit ciangin amah hong kihei-in note' tungah siatna hong bawlin note hong beisak ding hi,” a ci hi.
  </para>
  <para style="p">
    <verse number="21" style="v" />Tua ciangin mite in Joshua kiangah, “Hilo hi; { Topa' } na ka sem ding uh hi,” a ci uh hi.
  </para>
  <para style="p">
    <verse number="22" style="v" />Tua ciangin Joshua in mite kiangah, “Ama na a sem dingin { Topa } na teel khitna uhah note-a' dingin note mah teci na hi uh hi,” a ci hi. Tua ciangin amaute in, “Kote, teci ka hi uh hi,” a ci uh hi.
  </para>
  <para style="p">
    <verse number="23" style="v" />Amah in, “Tua ahih leh note' lakah a om gamdang pasian-te koihkhia un la, Israel Pasian, { Topa' } lamah na lungsim uh nga un,” a ci hi.
  </para>
  <para style="p">
    <verse number="24" style="v" />Mite in Joshua kiangah, “{ Topa } i Pasian' na ka sem ding uh a, ama thu ka mang ding uh hi,” a ci uh hi.
  </para>
  <para style="p">
    <verse number="25" style="v" />Tua ahih ciangin Joshua in Shekhem-ah tua ni-in mite tawh thuciamna bawl a, amaute-a' dingin thukham leh biakna ngeina kipte a bawl hi.
  </para>
  <para style="p">
    <verse number="26" style="v" />Tua ciangin Joshua in Pasian' thukham laibu sungah hih kammalte a gelh hi. Amah in suangtum lianpi khat la-in { Topa } biakna mun tawsaw nuai-ah a phut hi.
  </para>
  <para style="p">
    <verse number="27" style="v" />Tua ciangin Joshua in mi khempeuh kiangah, “En un, hih suangtum pen eite' langkhatah teci hi ding hi. Bang hang hiam cih leh { Topa } in eite tungah hong thugen khempeuh hih suangtum in za khin hi. Tua ahih ciangin note, na Pasian uh tungah a manloin na gamtatlohna dingun hih suangtum pen note' langkhatah teci hi ding hi,” a ci hi.
  </para>
  <para style="p">
    <verse number="28" style="v" />Tua ahih ciangin Joshua in a milipin amau' gamh ciatah, mite a ciahsak hi.
  </para>
  <para style="p">
    <verse number="29" style="v" />Hih thute khit ciangin { Topa' } nasem, Nun' tapa Joshua si a, a khan' kum za leh kum sawm khat a pha hi.
  </para>
  <para style="p">
    <verse number="30" style="v" />Tua ciangin amaute in Gaash mual leilu lam, Efraim mualtung gama om Timnathserah muna ama gamhluah leitangah a vui uh hi.
  </para>
  <para style="p">
    <verse number="31" style="v" />Joshua' khang sung leh Joshua sangin sau a nungtazaw upate khempeuh khang sungin Israel mite in { Topa' } na sem a, Israel mite-a' dingin { Topa } in a sep na khempeuh a thei uh hi.
  </para>
  <para style="p">
    <verse number="32" style="v" />Israel mite in Egypt panin a puak uh Josef' guhte pen Shekhem' pa Hamor' tapate tung panin Jakob in dangka za khat tawh a lei Shekhem leitangah kivui a, tua leitang pen Josef' suanlekhakte' luah a suak hi.
  </para>
  <para style="p">
    <verse number="33" style="v" />Tua ciangin Aaron' tapa Eleazar a si hi. Amaute in Efraim mualtung gamsunga a om, ama tapa Finehas tungah a kipia Gibeah khua-ah a vui uh hi.
  </para>
</usx>