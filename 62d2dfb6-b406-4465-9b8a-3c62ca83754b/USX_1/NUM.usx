<?xml version="1.0" encoding="UTF-8"?>
<usx version="2.0">
  <book code="NUM" style="id">Numbers</book>
  <para style="mt">Numbers</para>
  <chapter number="1" style="c"/>
  <para style="p">
    <verse number="1" style="v"/>Amaute in Izipt gam panin a paikhiat zawh uh a kum nihna, a kha nihna a ni masa ni-in, Sinai gamlak kikhopna puanbuk sungah Topa in Moses hopihin, hih bangin ci hi,
  </para>
  <para style="p">
    <verse number="2" style="v"/>“Israel mi honte khempeuh a mi pha zah tawh kizui-in a innkuankuan, a beh beh-in, pasal peuhmah a milip-in sim in;
  </para>
  <para style="p">
    <verse number="3" style="v"/>nang leh Aaron in Israel sungah kum sawmnih panin a tungsiah a pha, galdo dingin a kuan thei ding mi khempeuh a hon a honin na sim ding uh hi.
  </para>
  <para style="p">
    <verse number="4" style="v"/>A minam simin a beh sungah a lutang ahi mi khat ciat nang tawh hong om ding uh hi.
  </para>
  <para style="p">
    <verse number="5" style="v"/>Hihte in no hong huh dingte min ahi hi. Reuben sung panin Shedeur’ tapa Elizur;
  </para>
  <para style="p">
    <verse number="6" style="v"/>Simeon sung panin Zurishaddai’ tapa Shelumiel;
  </para>
  <para style="p">
    <verse number="7" style="v"/>Judah sung panin Amminadab’ tapa Nahshon;
  </para>
  <para style="p">
    <verse number="8" style="v"/>Issakhar’ sung panin Zur’ tapa Nethanel;
  </para>
  <para style="p">
    <verse number="9" style="v"/>Zebulun, sung panin Helon’ tapa Eliab;
  </para>
  <para style="p">
    <verse number="10" style="v"/>Josef tapate, Efraim sung panin Ammihud’ tapa Elishama, leh Manasseh sung panin Pedahzur’ tapa Gamaliel;
  </para>
  <para style="p">
    <verse number="11" style="v"/>Benjamin sung panin Gideoni’ tapa Abidan;
  </para>
  <para style="p">
    <verse number="12" style="v"/>Dan sung panin Ammishaddai’ tapa Ahiezer;
  </para>
  <para style="p">
    <verse number="13" style="v"/>Asher’ sung panin Okran’ tapa Pagiel;
  </para>
  <para style="p">
    <verse number="14" style="v"/>Gad sung panin De-uel’ tapa Eliasaf;
  </para>
  <para style="p">
    <verse number="15" style="v"/>Naftali sung panin Enan’ tapa Ahira ahi hi,” a ci hi.
  </para>
  <para style="p">
    <verse number="16" style="v"/>Hihte in mihon sung panin a kiteel, amau’ phung sung panin a makaite, Israel behte’ lutangte ahi uh hi.
  </para>
  <para style="p">
    <verse number="17-19" style="v"/>Topa in Moses a thupiaksa bangin Moses leh Aaron in a min kilosa hih mite khawmin, a kha nihna a ni masa ni-in amaute in kum sawmnih panin a tungsiah a pha peuhmah a milipin a min phazah tawh kizui-in a innkuankuan, a beh beh-in amau leh amau a kiciamteh mihon buppite khawm uh hi. Tua ahih ciangin amah in Sinai gamlakah amaute sim hi.
  </para>
  <para style="p">
    <verse number="20" style="v"/>Israel tacil, Reuben mi, a suan a khakte, kum sawmnih panin a tungsiah a pha pasal peuhmah, a milipin, a min phazah tawh kizui-in a innkuankuan, a beh beh-in, galdo dingin a kuan thei khempeuh:
  </para>
  <para style="p">
    <verse number="21" style="v"/>Reuben minam tul sawmli leh tulguk leh zanga pha hi.
  </para>
  <para style="p">
    <verse number="22" style="v"/>Simeon mi, a suan a khakte, kum sawmnih panin a tungsiah a pha pasal peuhmah, a milipin, tua a kisimte a min phazah tawh kizui-in a innkuankuan, a beh beh-in, galdo dingin a kuan thei khempeuh:
  </para>
  <para style="p">
    <verse number="23" style="v"/>Simeon minam tul sawmnga leh tulkua leh zathum pha hi.
  </para>
  <para style="p">
    <verse number="24" style="v"/>Gad mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in galdo dingin a kuan thei khempeuh:
  </para>
  <para style="p">
    <verse number="25" style="v"/>Gad minam tul sawmli leh tulnga leh zaguk leh sawmnga pha hi.
  </para>
  <para style="p">
    <verse number="26" style="v"/>Judah mi, a suan a khakte, kum sawmnih panin a tungsiah a min pha zah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="27" style="v"/>Judah minam tul sawmsagih leh tulli leh zaguk pha hi.
  </para>
  <para style="p">
    <verse number="28" style="v"/>Issakhar mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="29" style="v"/>Issakhar minam tul sawmnga leh tulli leh zali pha hi.
  </para>
  <para style="p">
    <verse number="30" style="v"/>Zebulun mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="31" style="v"/>Zebulun minam tul sawmnga leh tul sagih leh zali pha hi.
  </para>
  <para style="p">
    <verse number="32" style="v"/>Josef mi, Efraim mi a kicite, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="33" style="v"/>Efraim minam tul sawmli leh zanga pha hi.
  </para>
  <para style="p">
    <verse number="34" style="v"/>Manasseh mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="35" style="v"/>Manasseh minam tul sawmthum leh tulnih leh zanih pha hi.
  </para>
  <para style="p">
    <verse number="36" style="v"/>Benjamin mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="37" style="v"/>Benjamin minam tul sawmthum leh tulnga leh zali pha hi.
  </para>
  <para style="p">
    <verse number="38" style="v"/>Dan mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="39" style="v"/>Dan minam tul sawmguk leh tulnih leh za sagih pha hi.
  </para>
  <para style="p">
    <verse number="40" style="v"/>Asher mi, a suan a khakte, kum sawmnih panin a tungsiah a min pha zah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="41" style="v"/>Asher minam tul sawmli leh tulkhat leh zanga pha hi.
  </para>
  <para style="p">
    <verse number="42" style="v"/>Naftali mi, a suan a khakte, kum sawmnih panin a tungsiah a min phazah tawh kizui-in a innkuankuan, a beh beh-in, galdo dingin a kuan thei pasal peuhmah:
  </para>
  <para style="p">
    <verse number="43" style="v"/>Naftali minam tul sawmnga leh tulthum leh zali pha hi.
  </para>
  <para style="p">
    <verse number="44" style="v"/>Hih mite, Moses leh Aaron in Israel makai, amau’ beh ciat taangin a ding mi sawm-le-nihte’ huhna tawh a sim uh ahi hi.
  </para>
  <para style="p">
    <verse number="45" style="v"/>Tua ahih ciangin Israel mi vekpi, kum sawmnih panin a tungsiah, a beh beh-in, Israel sung pan galdo dingin a kuan thei pasal peuhmah—
  </para>
  <para style="p">
    <verse number="46" style="v"/>a vekpi in tul zaguk leh tulthum leh zanga leh sawmnga pha hi.
  </para>
  <para style="p">
    <verse number="47" style="v"/>Ahih hangin Levi mite ahih leh amau’ nam min pua-in adangte tawh kisim khawm lo hi.
  </para>
  <para style="p">
    <verse number="48" style="v"/>Bang hang hiam cih leh Topa in Moses kiangah,
  </para>
  <para style="p">
    <verse number="49" style="v"/>“Levi minamte na sim kei ding hi, Israel mite lakah amaute na sim khawm kei ding hi;
  </para>
  <para style="p">
    <verse number="50" style="v"/>ahih hangin Levi mite pen teci pan’na biakbuk leh a sung nazat khempeuh, leh tua tawh a kisai na khempeuh a uk dingin seh in; amaute pen biakbuk leh a nazat khempeuh a pua dingte hi a, amaute in a biakbuk semin, a kimkotah phual sat ding uh hi.
  </para>
  <para style="p">
    <verse number="51" style="v"/>Biakbuk a kikhin ding ciangin Levi mite in phel ding uh hi; biakbuk a kilam ding ciangin Levi mite mah in lam ding uh hi. Midang khatpeuh peuh a kiang nai-ah hong pai leh, tua mi kithat ding hi.
  </para>
  <para style="p">
    <verse number="52" style="v"/>Israel mite in a milip-un amau’ giahphual ciat leh a dialkhai gei ciat uhah a pawl pawlin a puanbuk uh lam ding uh hi;
  </para>
  <para style="p">
    <verse number="53" style="v"/>ahih hangin Israel mi honte tungah hehna a om loh nadingin teci pan’na biakbuk kiim-ah Levi mite in phual sat ding uh hi; Levi mite in teci pan’na biakbuk kem ding uh hi,” a ci hi.
  </para>
  <para style="p">
    <verse number="54" style="v"/>Tua bangin Israel mite in hih uh hi; Topa in Moses a thupiak bangin amaute gamta uh hi.
  </para>
  <chapter number="2" style="c"/>
  <para style="p">
    <verse number="1" style="v"/>Topa in Moses leh Aaron kiangah,
  </para>
  <para style="p">
    <verse number="2" style="v"/>“Israel mite in amau’ dialkhai gei ciatah a beh dialkhaite tawh phual sat ding uh hi; amaute in a pang simah kikhopna buk mai ngatin phual sat ding uh hi.
  </para>
  <para style="p">
    <verse number="3" style="v"/>Nisuahna lam pangah phual a sat dingte in Judah’ giahphual dialkhai a neite hi ding hi, Judah mite makaipa in Amminadab’ tapa Nahshon ahi hi,
  </para>
  <para style="p">
    <verse number="4" style="v"/>ama pawl tul sawmsagih leh tulli leh zaguk pha hi.
  </para>
  <para style="p">
    <verse number="5" style="v"/>Ama zomah phual a sat dingte in Issakhar minam hi ding hi, Issakhar mite makaipa in Zuar’ tapa Nethanel ahi hi,
  </para>
  <para style="p">
    <verse number="6" style="v"/>ama pawl tul sawmnga leh tulli leh zali pha hi.
  </para>
  <para style="p">
    <verse number="7" style="v"/>Tua ciangin Zebulun minam hi ding hi. Zebulun mite makaipa in Helon’ tapa Eliab ahi hi,
  </para>
  <para style="p">
    <verse number="8" style="v"/>ama pawl tul sawmnga leh tul sagih leh zali pha hi.
  </para>
  <para style="p">
    <verse number="9" style="v"/>Judah’ phual a, a pawl pawl-a omte a vekpi in tul za leh tul sawmgiat leh tulguk leh zali pha hi. A kipai khiat ciangin amau masa ding uh hi.
  </para>
  <para style="p">
    <verse number="10" style="v"/>“A leitaw lam pangah a pawl pawlin Reuben’ giahphual dialkhai a neite ahi ding hi, Reuben mite makaipa in Shedeur’ tapa Elizur ahi hi,
  </para>
  <para style="p">
    <verse number="11" style="v"/>ama pawl tul sawmli leh tulguk leh zanga pha hi.
  </para>
  <para style="p">
    <verse number="12" style="v"/>Ama zomah phual a sat dingte in Simeon minam hi ding hi, Simeon mite a makaipa in Zurishaddai’ tapa Shelumiel ahi hi,
  </para>
  <para style="p">
    <verse number="13" style="v"/>ama pawl tul sawmnga leh tulkua leh zathum pha hi.
  </para>
  <para style="p">
    <verse number="14" style="v"/>Tua ciangin Gad minam hi ding hi, Gad mite a makaipa in Re-u-el’ tapa Eliasaf ahi hi,
  </para>
  <para style="p">
    <verse number="15" style="v"/>ama pawl tul sawmli leh tulnga leh zaguk leh sawmnga pha hi.
  </para>
  <para style="p">
    <verse number="16" style="v"/>Reuben giahphual a, a pawl pawl-a omte a vekpi in tul za leh tul sawmnga leh tul khat leh zali leh sawmnga pha hi. Amaute a nihna-ah paikhia ding hi.
  </para>
  <para style="p">
    <verse number="17" style="v"/>“Tua ciangin kikhopna buk in, giahphualte laizangah a om Levi mite’ phual tawh kikhin khawm ding hi; a phual sat hun mah bangun amau’ san ciat ciatah a dialkhai uh tawh paikhia ding uh hi.
  </para>
  <para style="p">
    <verse number="18" style="v"/>“A nitumna lam pangah a pawl pawlin Efraim giahphual dialkhai a neite hi ding hi, Efraim mite a makaipa in Ammihud’ tapa Elishama ahi hi,
  </para>
  <para style="p">
    <verse number="19" style="v"/>ama pawl tul sawmli leh zanga pha hi.
  </para>
  <para style="p">
    <verse number="20" style="v"/>Ama zomah Manasseh minam hi ding hi, Manasseh mite a makaipa in Pedahzur’ tapa Gamaliel ahi hi,
  </para>
  <para style="p">
    <verse number="21" style="v"/>ama pawl tul sawmthum leh tulnih leh zanih pha hi.
  </para>
  <para style="p">
    <verse number="22" style="v"/>Tua ciangin Benjamin mite a makaipa in Gideoni’ tapa Abidan ahi hi,
  </para>
  <para style="p">
    <verse number="23" style="v"/>ama pawl tul sawmthum leh tulnga leh zali pha hi.
  </para>
  <para style="p">
    <verse number="24" style="v"/>Efraim giahphual-a a pawl pawl-a omte a vekpi in tulza leh tulgiat leh zakhat pha hi. Amaute a thumna ah paikhia ding uh hi.
  </para>
  <para style="p">
    <verse number="25" style="v"/>“A leilu lam pangah a pawl pawlin Dan giahphual dialkhai a neite hi ding hi, Dan mite a makaipa in Ammishaddai’ tapa Ahiezer ahi hi,
  </para>
  <para style="p">
    <verse number="26" style="v"/>ama pawl tul sawmguk leh tulnih leh za sagih pha hi.
  </para>
  <para style="p">
    <verse number="27" style="v"/>Ama zom-ah phual a sat dingte in Asher minam hi ding hi, Asher mite a makaipa in Okran’ tapa Pagiel ahi hi,
  </para>
  <para style="p">
    <verse number="28" style="v"/>ama pawl tul sawmli leh tulkhat leh zanga pha hi.
  </para>
  <para style="p">
    <verse number="29" style="v"/>Tua ciangin Naftali minam hi ding hi, Naftali mite a makai-pa in Enan’ tapa Ahira ahi hi,
  </para>
  <para style="p">
    <verse number="30" style="v"/>ama pawl tul sawmnga leh tulthum leh zali pha hi.
  </para>
  <para style="p">
    <verse number="31" style="v"/>Dan’ giahphual a, om mi vekpi in tul za leh tul sawmnga leh tul sagih leh zaguk pha hi. Amaute a dialkhai tawh kizui-in pai nunung ding uh hi,” a ci hi.
  </para>
  <para style="p">
    <verse number="32" style="v"/>Hihte in Israel mite a beh zui-a kisim ahi hi; a pawl pawl-a giahphual-a om mi vekpi in tul za guk leh tulthum leh sawmnga pha hi.
  </para>
  <para style="p">
    <verse number="33" style="v"/>Ahih hangin Topa in Moses a thupiak bangin Israel mite lakah Levi mite kisim khawm lo hi.
  </para>
  <para style="p">
    <verse number="34" style="v"/>Tua bangin Israel mite in hih uh hi. Topa in Moses a thupiak bangin a beh tawh kizui-in a innkuankuan-in amau dialkhaite gei-ah giahphual sat uh a, tua mah bangin paikhia uh hi.
  </para>
  <chapter number="3" style="c"/>
  <para style="p">
    <verse number="1" style="v"/>Hite in Sinai Mual tungah Topa in Moses tawh a thugen hun lai-a Aaron leh Moses’ huna mite ahi hi.
  </para>
  <para style="p">
    <verse number="2" style="v"/>Hihte in Aaron’ tapate’ min ahi hi: A ta upa Nadab, Abihu, Eleazar, leh Ithamar ahi hi:
  </para>
  <para style="p">
    <verse number="3" style="v"/>hihte in sathau a kinilh siampi, siampi za-ah na sem dingin a kipsak, Aaron’ tapate’ min ahi hi.
  </para>
  <para style="p">
    <verse number="4" style="v"/>Ahih hangin Sinai gamlak Topa mai-ah mei siangtho lo a zat uh ciangin Topa mai-ah Nadab leh Abihu si hi; amaute in ta nei lo uh hi. Tua ahih ciangin Eleazar leh Ithamar in a pa uh Aaron’ nuntak sung teng siampi na sem uh hi.
  </para>
  <para style="p">
    <verse number="5" style="v"/>Topa in Moses kiangah,
  </para>
  <para style="p">
    <verse number="6" style="v"/>“Levi minamte va paipih in la, amaute in siampi Aaron’ na a sep theih nadingin a mai-ah koih in.
  </para>
  <para style="p">
    <verse number="7" style="v"/>Amaute in biakbuk ah a sep uh ciangin amah leh mi honpi’ adingin kikhopna buk mai-ah na sem ding uh hi;
  </para>
  <para style="p">
    <verse number="8" style="v"/>amaute in kikhopna buk sung nazat khempeuh vaan ding uh a, biakbuk ah a sep uh ciangin Israel mite adingin na sem ding uh hi.
  </para>
  <para style="p">
    <verse number="9" style="v"/>Nangmah in Aaron leh a tapate tungah Levi mite na pia ding hi; amaute pen Israel mite lak panin ama tungah a kipiate ahi hi.
  </para>
  <para style="p">
    <verse number="10" style="v"/>Nangmah in Aaron leh a tapate na seh ding a, amaute in a siampi nasep uh don ding uh hi; ahih hangin midang khatpeuh a nai-ah a pai leh, tua mi kithat ding hi,” a ci hi.
  </para>
  <para style="p">
    <verse number="11" style="v"/>Topa in Moses kiangah,
  </para>
  <para style="p">
    <verse number="12" style="v"/>“En in, Israel mite lakah naubu a hong tacil khempeuh tangdingin Israel mite lak panin Levi mite ka la khin hi. Levi mite in keima’ aa hi ding hi.
  </para>
  <para style="p">
    <verse number="13" style="v"/>Bang hang hiam cih leh tacil khempeuh keima’ aa ahi hi; Izipt gam sungah tacil khempeuh ka thah ni-in, Israel sungah tacil khempeuh, mihing tacil leh ganhing tacil khempeuh, keima adingin ka ap hi; amaute in keima’ aa hi ding hi: keimah in Topa ka hi hi,” a ci hi.
  </para>
  <para style="p">
    <verse number="14" style="v"/>Topa in Sinai gamlakah Moses kiangah,
  </para>
  <para style="p">
    <verse number="15" style="v"/>“Levi mite, a behbeh a innkuan kuanin sim in; pasal kha khat a pha panin a tungsiah peuhmah na sim ding hi,” a ci hi.
  </para>
  <para style="p">
    <verse number="16" style="v"/>Tua ahih ciangin Moses thu a kipiak bangin amah in Topa’ thupiakna tawh kizui-in amaute sim hi.
  </para>
  <para style="p">
    <verse number="17" style="v"/>Levi’ tapate’ min in: Gershon, Kohath, leh Merari ahi hi.
  </para>
  <para style="p">
    <verse number="18" style="v"/>Gershon’ tapate’ min in: Libni leh Shimei ahi hi.
  </para>
  <para style="p">
    <verse number="19" style="v"/>Kohath’ tapate’ min: Amram, Izhar, Hebron leh Uzziel ahi hi.
  </para>
  <para style="p">
    <verse number="20" style="v"/>Merari tapate’ min in: Mahli leh Mushi ahi hi. Hih mite in Levi mite beh lutang ahi hi.
  </para>
  <para style="p">
    <verse number="21" style="v"/>Gershon beh in Libni mite leh Shimei mite ahi hi; hihte in Gershonte beh ahi hi.
  </para>
  <para style="p">
    <verse number="22" style="v"/>Amaute, kha khat pan a tungsiah a pha pasal peuhmah tul sagih leh zanga ahi hi.
  </para>
  <para style="p">
    <verse number="23" style="v"/>Gershonte beh in nitumna lam biakbuk nungah giahphual satin,
  </para>
  <para style="p">
    <verse number="24" style="v"/>tua Gershon mite sung pan a beh ukpi in Lael’ tapa Eliasaf ahi hi.
  </para>
  <para style="p">
    <verse number="25" style="v"/>Gershonte beh in kikhopna buk sungah a et dingte in, a biakbuk, puanbuk a tuamna tawh, kikhopna buk kongkhak puankhai,
  </para>
  <para style="p">
    <verse number="26" style="v"/>buktual-a a kikhaite, biakbuk kiim-a om buktual-a kongkhak puankhai leh biakna tau, leh a khaute leh hihte tawh a kizom na zat khempeuh ahi hi.
  </para>
  <para style="p">
    <verse number="27" style="v"/>Kohathte beh in Amram mite, Izhar mite, Hebron mite, leh Uzziel mite ahi hi; hihte in Kohathte beh ahi hi.
  </para>
  <para style="p">
    <verse number="28" style="v"/>Pasal khempeuh kha khat pan tungsiah, biakinn nasep a sem peuhmah tulgiat leh zaguk ahi hi.
  </para>
  <para style="p">
    <verse number="29" style="v"/>Kohathte beh in biakbuk leitaw lam pangah giahphual satin,
  </para>
  <para style="p">
    <verse number="30" style="v"/>Kohath mite sung pan a beh ukpi in Uzziel’ tapa Elizafan ahi hi.
  </para>
  <para style="p">
    <verse number="31" style="v"/>Amau’ et dingte in thuciamna singkuang, a sabuai, a meivakkhuam, a biak taute, siampite in nasepna-in a zat uh biakinn nazatte, kidalna puan leh hihte tawh a kizom na zat khempeuh ahi hi.
  </para>
  <para style="p">
    <verse number="32" style="v"/>Siampi Aaron’ tapa Eleazar in Levi mi makaite tungah a ukpi hi ding a, biakinn a en mite’ nasepna vaan ding hi.
  </para>
  <para style="p">
    <verse number="33" style="v"/>Merari-te beh in Mahli mite leh Mushi mite ahi hi; hihte in Merari-te beh ahi hi.
  </para>
  <para style="p">
    <verse number="34" style="v"/>Amaute kha khat panin a tungsiah pasal peuhmah tulguk leh zanih ahi hi.
  </para>
  <para style="p">
    <verse number="35" style="v"/>Merari-te beh sung pan a beh ukpi in Abihail’ tapa Zuriel ahi hi; amaute biakbuk leilu lam pangah giahphual sat dingte ahi hi.
  </para>
  <para style="p">
    <verse number="36" style="v"/>Merari-te beh et dinga a kisehte in biakbuk khuampeekte, a zawlte, a khuampite, khuam bullente, a nengneng teng leh hihte tawh a kizom na zat khempeuh ahi hi.
  </para>
  <para style="p">
    <verse number="37" style="v"/>Buktual kimkot-a khuampite leh a bullente tawh, khetphimte leh khaute zong ahi hi.
  </para>
  <para style="p">
    <verse number="38" style="v"/>Nisuahna lam pang biakbuk mai, kikhopna buk mai-ah giahphual a sat dingte in, Israel mite adingin bang khatpeuh peuh sep nadingin biakinn sungah thu a nei Moses leh Aaron leh a tapate ahi hi; midang khatpeuh a nai-ah hong paite kithat ding hi.
  </para>
  <para style="p">
    <verse number="39" style="v"/>Moses leh Aaron in Topa’ thupiakna tawh a innkuan kuanun a sim Levi mi pasal kha khat panin a tungsiah peuhmah tul sawmnih leh tulnih pha hi.
  </para>
  <para style="p">
    <verse number="40" style="v"/>Topa in Moses kiangah, “Israel mite sung panin tacil pasal khempeuh sim in la, kha khat panin a tungsiah peuhmah a mi a min la in,
  </para>
  <para style="p">
    <verse number="41" style="v"/>Israel mite lak panin tacil khempeuh tangdingin Levi mite nong lak sak ding a, Israel mite’ ganhing tacil khempeuh tangdingin Levi mite’ ganhing nong laksak ding hi— keimah in Topa ka hi hi,” a ci hi.
  </para>
  <para style="p">
    <verse number="42" style="v"/>Tua ahih ciangin Moses in Topa’ thupiak bangin Israel mite lakah tacil khempeuh a sim hi.
  </para>
  <para style="p">
    <verse number="43" style="v"/>Kha khat panin a tungsiah tacil pasal a kisim peuhmah tul sawmnih leh tulnih leh zanih leh sawmsagih leh thum ahi hi.
  </para>
  <para style="p">
    <verse number="44" style="v"/>Topa in Moses kiangah,
  </para>
  <para style="p">
    <verse number="45" style="v"/>“Israel mite lakah tacil khempeuh leh a ganhingte uh tangdingin Levi mite leh a ganhingte uh la in; Levi mite keima’ aa hi ding hi: keimah in Topa ka hi hi.
  </para>
  <para style="p">
    <verse number="46" style="v"/>Levi mi pasal khempeuh sangin Israel mi tacil khempeuh zanih leh sawmsagih leh thum-in tam zaw ahih manin,
  </para>
  <para style="p">
    <verse number="47" style="v"/>tuate tat nadingin shekel khatah gerah sawmnih a pha biakinn shekel zangin mi khat ciangin shekel nga pai na la ding a,
  </para>
  <para style="p">
    <verse number="48" style="v"/>tua a tamzaw teng a kitatna uh sumte Aaron leh a tapate tungah pia in,” a ci hi.
  </para>
  <para style="p">
    <verse number="49" style="v"/>Tua ahih ciangin Moses in Levi mite banah a val lai mite tung panin kitatkhiatna sum la hi;
  </para>
  <para style="p">
    <verse number="50" style="v"/>amah in biakinn shekel zangin Israel mi tacilte tung panin sum shekel tulkhat leh zathum leh sawmguk leh nga la hi;
  </para>
  <para style="p">
    <verse number="51" style="v"/>tua ciangin, Topa in Moses a thupiak mah bangin Topa’ thu tawh kizui-in kitatkhiatna sumte Aaron leh a tapate tungah Moses in pia hi.
  </para>
  <chapter number="4" style="c"/>
  <para style="p">
    <verse number="1" style="v"/>Topa in Moses leh Aaron kiangah,
  </para>
  <para style="p">
    <verse number="2" style="v"/>“Levi mite lak panin Kohath mite amau’ innkuankuan leh a beh beh-in,
  </para>
  <para style="p">
    <verse number="3" style="v"/>kikhopna buk sungah na sem dingin na a sem thei ding kum sawmthum pan kum sawmnga a pha tapa khempeuh sim in.
  </para>
  <para style="p">
    <verse number="4" style="v"/>Kikhopna buk sungah Kohath mite nasep ding in a siangtho pen nate ahi hi.
  </para>
  <para style="p">
    <verse number="5" style="v"/>Giahphual a kisuan ding ciangin, Aaron leh a tapate tumin kidalna puan khia ding uh a, tua puan tawh teci pan’na singkuang tun ding uh hi;
  </para>
  <para style="p">
    <verse number="6" style="v"/>tua ciangin amaute in savun tawh tuam ding uh a, tua tungah puan a dum tawh khuhin, a zawlte bulh ding uh hi.
  </para>
  <para style="p">
    <verse number="7" style="v"/>Ompihna Anlum sabuai tungah amaute in puan a dum phah ding uh a, tua tungah a kuangdaite, paknamtui pakante, kuang-ukte, tuibuahna thawl gongbakte koih ding uh hi; a kikoih tawntung anlum zong a tungah om ding hi;
  </para>
  <para style="p">
    <verse number="8" style="v"/>tua ciangin amaute in a ausan puan tawh tuate khuh ding uh a, savun tawh khuh thuahin, a zawlte bulh ding uh hi.
  </para>
  <para style="p">
    <verse number="9" style="v"/>Mei vakna meivak khuam pen, a meivakte, a taitehte, a kuangte, leh sathau piakna nazatte khempeuh tawh puan a dum khat-in tun ding uh hi:
  </para>
  <para style="p">
    <verse number="10" style="v"/>amaute in a nazat khempeuh tawh savun-in tunin a puak nading tal tungah koih ding uh hi.
  </para>
  <para style="p">
    <verse number="11" style="v"/>Puan a dum khat tawh kham biakna tau khuh ding uh a, savun tawh tua mah tuam thuahin, a zawlte bulh ding uh hi;
  </para>
  <para style="p">
    <verse number="12" style="v"/>amaute in biakinn sungah a kizang nazat khempeuh la-in puan a dum khat tawh tunin, savun tawh tuate tun thuah ding uh a, a puak nading tal tungah koih ding uh hi.
  </para>
  <para style="p">
    <verse number="13" style="v"/>Amaute in a sumngo biakna tau panin a vutte luak khia ding uh a, a tungah puan a dupsan khat phah ding uh hi;
  </para>
  <para style="p">
    <verse number="14" style="v"/>tua lai-ah nasep nadinga a kizang, biakna tau nazat khempeuh, a vut luahna peek, a tu-ka, a kawbia, leh a kuang, biakna tau nazat khempeuh, a tungah koih ding uh hi; tua tungah savun tawh tuam ding uh a, a zawlte bulh ding uh hi.
  </para>
  <para style="p">
    <verse number="15" style="v"/>Aaron leh a tapate in biakinn leh biakinn nazat khempeuh a tun khit uh giahphual a kisuan ding ciangin, tuate a pua dingin Kohath mite pai ding uh a, ahih hangin amaute in a siangtho nate lawng kha lo ding uh hi; lawng leh si ding uh hi. Hihte in Kohath’ mite puak ding kikhopna buk nate ahi hi.
  </para>
  <para style="p">
    <verse number="16" style="v"/>“Siampi Aaron’ tapa Eleazar in meivak tui, a namtui paknamtui, a kikoih tawntung an tawh biakna, nilh sathau, leh biakbuk leh a sunga om khempeuh, biakinn leh a nazatte khempeuh uk ding hi,” a ci hi.
  </para>
  <para style="p">
    <verse number="17" style="v"/>Topa in Moses leh Aaron’ kiangah,
  </para>
  <para style="p">
    <verse number="18" style="v"/>“Levi mite lakah Kohath minamte a siat loh nadingin hih in;
  </para>
  <para style="p">
    <verse number="19" style="v"/>a siangtho pen nate nai-ah amaute a pai ciangin si loin a hin’ na dingun hih un: Aaron leh a tapate pai-in a nasep ding uh leh a van puak ding ciat uhah amaute seh ding uh hi,
  </para>
  <para style="p">
    <verse number="20" style="v"/>ahih hangin a siangtho nate tom khano sung bek nangawn a en dingin amaute tum lo ding uh hi, tum leh si ding uh hi,” a ci hi.
  </para>
  <para style="p">
    <verse number="21" style="v"/>Topa in Moses kiangah,
  </para>
  <para style="p">
    <verse number="22" style="v"/>“Gershon mite zong, amau’ innkuankuan leh a beh beh-in sim in,
  </para>
  <para style="p">
    <verse number="23" style="v"/>kikhopna buk sungah nasem dingin na a sem thei ding kum sawmthum pan kum sawmnga a pha tapa khempeuh na sim ding hi.
  </para>
  <para style="p">
    <verse number="24" style="v"/>Nasep leh van puak ciangin Gershonte beh nasep ding;
  </para>
  <para style="p">
    <verse number="25" style="v"/>amaute in biakbuk dalna puante, kikhopna buk a tuamna tawh, a tung zang a, om a khuhna tuuvun, kikhopna buk kongkhak-a puankhai,
  </para>
  <para style="p">
    <verse number="26" style="v"/>buktual-a a kikhaite, biakbuk leh biakna tau kimkotah a om buktual kongpi puankhaite, a khaute, leh amau’ nasepna dinga nazat khempeuh pua ding uh hi; amaute in tuate tawh a kizom nasep kisam khempeuh sem ding uh hi.
  </para>
  <para style="p">
    <verse number="27" style="v"/>Gershon beh pasalte nasep ding, a puak ding leh a hih dingte khempeuh uh Aaron leh a tapate’ thupiakna bang hi ding hi; a puak ding khempeuh uh amaute na ap ding hi.
  </para>
  <para style="p">
    <verse number="28" style="v"/>Hih in kikhopna buk sungah, Gershon beh pasalte nasep hi a, amau’ nasep in siampi Aaron’ tapa Ithamar’ ukna nuai hi ding hi.
  </para>
  <para style="p">
    <verse number="29" style="v"/>“Merari mite zong amau’ innkuankuan leh a beh beh-in na sim ding hi;
  </para>
  <para style="p">
    <verse number="30" style="v"/>kikhopna buk sungah na a sem thei ding kum sawmthum pan kum sawmnga a pha tapa khempeuh na sim ding hi.
  </para>
  <para style="p">
    <verse number="31" style="v"/>Kikhopna buk sungah amau’ nasep dingte khempeuh biakbuk khuampeekte, a zawlte, a khuampite, khuam bullente tawh,
  </para>
  <para style="p">
    <verse number="32" style="v"/>a kimkot-a om buktual-a khuampite a bullente tawh, khetphimte, a khaute, a nazatte khempeuh leh a nengnengte ahi hi; amaute’ puak dinga a kiseh nate a minin na lo ding hi.
  </para>
  <para style="p">
    <verse number="33" style="v"/>Hih in siampi Aaron’ tapa Ithamar’ khut nuai-ah Merari mite in kikhopna buk sungah a sep ding teng uh ahi hi,” a ci hi.
  </para>
  <para style="p">
    <verse number="34" style="v"/>Moses leh Aaron leh mi honte’ makaite in Kohath mi tapate a innkuankuan leh a beh beh-in,
  </para>
  <para style="p">
    <verse number="35" style="v"/>kikhopna buk sungah na sem dingin na sem thei ding kum sawmthum pan kum sawmnga a pha mi khempeuh a sim uh hi;
  </para>
  <para style="p">
    <verse number="36" style="v"/>a beh tangun tulnih leh za sagih leh sawmnga pha hi.
  </para>
  <para style="p">
    <verse number="37" style="v"/>Topa in Moses a thupiakna bangin Moses leh Aaron in a sim, kikhopna buk sungah na a sem, Kohathte beh in hih zah ahi hi.
  </para>
  <para style="p">
    <verse number="38" style="v"/>Gershon mite a innkuankuan leh a beh beh-in,
  </para>
  <para style="p">
    <verse number="39" style="v"/>kikhopna buk sungah na sem dingin na a sem thei ding kum sawmthum pan kum sawmnga a pha tapa khempeuh—
  </para>
  <para style="p">
    <verse number="40" style="v"/>a innkuankuan leh a beh beh-in tulnih leh zaguk leh sawmthum pha hi.
  </para>
  <para style="p">
    <verse number="41" style="v"/>Topa’ thupiakna bangin Moses leh Aaron in a sim, kikhopna buk sungah na sem Gershonte beh in hih zah ahi hi.
  </para>
  <para style="p">
    <verse number="42" style="v"/>Merari mite a innkuankuan leh a beh beh-in,
  </para>
  <para style="p">
    <verse number="43" style="v"/>kikhopna buk sungah na sem dingin na a sem thei kum sawmthum pan kum sawmnga a pha tapa khempeuh—
  </para>
  <para style="p">
    <verse number="44" style="v"/>a beh tangun tul thum leh zanih ahi hi.
  </para>
  <para style="p">
    <verse number="45" style="v"/>Topa in Moses a thupiakna bangin Moses leh Aaron in a sim, Merari beh in hih zah ahi uh hi.
  </para>
  <para style="p">
    <verse number="46" style="v"/>Moses leh Aaron leh Israel makaite in a sim, Levi mi a kisim peuhmah, a innkuankuan leh a beh beh-in,
  </para>
  <para style="p">
    <verse number="47" style="v"/>kikhopna buk sungah van puak nasep leh nasep a sem thei ding kum sawmthum pan kum sawmnga a pha,
  </para>
  <para style="p">
    <verse number="48" style="v"/>a kisim tapa khempeuh tulgiat leh zanga leh sawmgiat pha hi.
  </para>
  <para style="p">
    <verse number="49" style="v"/>Moses tung tawnin Topa’ thupiakna bangin a sep ding a puak ding ciat uh kiseh hi; Moses in Topa’ thupiak bangin amaute sim hi.
  </para>
  <chapter number="5" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Amaute in mi phakte, nin neite leh mi si tawh kisukha a, a ninte khempeuh giahphual pua-ah a omsak nadingun Israel mite thu pia in;
  </para>
  <para style="p">
    <verse number="3" style="v"/>a laizangah keima omna ahi amau’ giahphual a nitsak loh nadingun hih bangin a nin numei leh pasal paikhia sakin giahphual pua-ah na omsak ding hi,” a ci hi.
  </para>
  <para style="p">
    <verse number="4" style="v"/>Tua mah bangin Israel mite in hih uh a, giahphual pua-ah amaute hawl khia uh hi; Topa in Moses kiangah a gen bang in Israel mite in hih uh hi.
  </para>
  <para style="p">
    <verse number="5" style="v"/>Topa in Moses kiangah,
  </para>
  <para style="p">
    <verse number="6" style="v"/>“Israel mite tungah hih bangin gen in, Topa tungah mite a khialh theihna ahi khialhna khatpeuh peuh, numei ahi a, pasal ahi zongin gamta-in a mawh leh,
  </para>
  <para style="p">
    <verse number="7" style="v"/>a gamtatnasa a khialhna pulak ding hi; amah in a tatkhialhna-ah a kicingin din kik ding a, tua tungah sehnga suah sehkhat behlapin, a khialhnapa tungah pia ding hi.
  </para>
  <para style="p">
    <verse number="8" style="v"/>Ahih hangin a mipa in, tua khialhna hanga ditkikna a sang ding tanau a neih kei leh, a khialpa’ adingin kilemna a kibawlsakna ahi kilemna tuutal banah, khialhna hanga tua ditkikna pen siampipa’ adingin Topa tungah tung ding hi.
  </para>
  <para style="p">
    <verse number="9" style="v"/>Amaute in siampipa tungah a paipih uh biakna peuhmah, Israel mite’ na siangthote khempeuh, ama’ aa hi ding hi;
  </para>
  <para style="p">
    <verse number="10" style="v"/>mi khempeuh’ na a siangthote zong ama’ aa hi ding hi; mi khatpeuh in siampipa tungah a piak peuhmah ama’ aa hi ding hi,” a ci hi.
  </para>
  <para style="p">
    <verse number="11" style="v"/>Topa in Moses kiangah,
  </para>
  <para style="p">
    <verse number="12" style="v"/>“Israel mite kiangah hih bangin gen in, Mi khatpeuh’ zi vak vai-in a pasal palhngulh a,
  </para>
  <para style="p">
    <verse number="13" style="v"/>pasal khat in tua nu luppihin, tua thu a pasal in a theih kei a, tua nu kininsak napi-in kuamah in phawk loin, a khialh lai takin tua nu kiman lo ahih manin a langah a pang ding teci a om kei leh;
  </para>
  <para style="p">
    <verse number="14" style="v"/>a pasal in upmawhna lungsim nei-in, a kininsak tawm a zi a up mawh leh; tua ahih kei leh zong, a numei kininsak lo napi-in, a pasal in upmawhna lungsim nei-in, a zi a up mawh leh;
  </para>
  <para style="p">
    <verse number="15" style="v"/>tuapa in siampipa kiangah a zi paipihin, tua nu adingin a kisam biakna, mangbuhham seu khat sehsawm suah sehkhat zong paipih ding hi; tuapa in a tungah sathau sung loin, paknamtui zong koih lo ding hi, bang hang hiam cih leh tua in upmawhna hanga an tawh biakna, mawhna phawkkik nadinga an tawh biakna ahi hi.
  </para>
  <para style="p">
    <verse number="16" style="v"/>“Siampipa in tua nu va paipihin, Topa’ mai-ah koih ding hi;
  </para>
  <para style="p">
    <verse number="17" style="v"/>siampipa in lei beel khat-in tui siangtho la ding a, biakbuk sual tunga om leivui tawm khat la-in tua tui sungah khah ding hi.
  </para>
  <para style="p">
    <verse number="18" style="v"/>Siampipa in Topa’ mai-ah tua numei koih ding a, numei’ sam phelin, upmawhna hanga an tawh biakna ahi phawkkikna an tawh biakna tua nu tawi sak ding hi. Siampipa in ama khut sungah tuisia tawi ding hi.
  </para>
  <para style="p">
    <verse number="19" style="v"/>Tua ciangin siampipa in amah kiciam sakin, ‘Na pasal’ ukna nuai-ah na om sungin, kuamah in nang hong luppih loin, nitna lamah a kihei lo na hih leh, hih tuisia panin suak ta in.
  </para>
  <para style="p">
    <verse number="20" style="v"/>Ahih hangin na pasal’ ukna nuai-ah om napi-in nangmah vak vai a, nang leh nang kininsakin, na pasal hilo mi dang khat in nang hong luppih leh,
  </para>
  <para style="p">
    <verse number="21" style="v"/>(siampipa in tua numei kiciam sak ding a, tua nu kiangah) Topa in na pheipi teem sakin na pumpi a pawmsak ciangin, na mite lakah hamsia leh kiciamna-a zat dingin Topa in nang hong bawlin,
  </para>
  <para style="p">
    <verse number="22" style="v"/>hih tuisia in na gil sung zui hen la, na pumpi pawm sakin na pheipi teem sak hen,’ ci ding hi. Tua ciangin numei in, ‘Amen, Amen,’ ci ding hi.
  </para>
  <para style="p">
    <verse number="23" style="v"/>“Tua ciangin siampipa in hih hamsiate laibu khat sungah gelhin tuisia sungah sil khia ding hi;
  </para>
  <para style="p">
    <verse number="24" style="v"/>amah in tua numei a tuisia dawnsak ding a, tua nu’ sungah tuisia tumin na sak velval ding hi.
  </para>
  <para style="p">
    <verse number="25" style="v"/>Siampipa in numei’ khut sung panin upmawhna hanga an tawh biakna lakhia ding a, Topa mai-ah tua an tawh biakna veii-in biakna tau-ah paipih ding hi;
  </para>
  <para style="p">
    <verse number="26" style="v"/>siampipa in phawk nadingin an tawh biakna khut dim khat la-in, biakna tau tungah hal ding a, tua khit ciangin a tui pen numei dawn sak ding hi.
  </para>
  <para style="p">
    <verse number="27" style="v"/>Amah in a tui a dawnsak khit ciangin, tua nu amahmah kininsakin a pasal tungah thuman loin gamta ahih leh, tua tuisia in ama sungah tumin na sak velval ding a, a pumpi pawm-in, a pheipi teem ding a, tua numei in a mite lakah hamsiatna-in kizang ding hi.
  </para>
  <para style="p">
    <verse number="28" style="v"/>Ahih hangin amahmah kininsak hi loin a siang ahih leh, tua nu suakta-in ta nei ding hi.
  </para>
  <para style="p">
    <verse number="29" style="v"/>“Zi khat in a pasal’ ukna nuai-ah om napi-in vak vai-in amahmah a kinitsak ciangin,
  </para>
  <para style="p">
    <verse number="30" style="v"/>ahih kei leh pasal khat in upmawhna lungsim nei-in a zi a upmawh ciangin, upmawhna thute ah zat ding ngeina in hih ahi hi; tua ciangin amah in Topa mai-ah numei koih ding a, siampipa in numei tungah hih ngeina khempeuh zang ding hi.
  </para>
  <para style="p">
    <verse number="31" style="v"/>Pasal in mawhna panin suakta ding a, ahih hangin a mawh leh, numei in ama mawhna thuak ding hi,” a ci hi.
  </para>
  <chapter number="6" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in; numei ahi a, pasal ahi zongin, Topa adingin amahmah kituam koih nadingin Nazir kiciamna ahi, a tuam mahmah kiciamna a bawl ciangin,
  </para>
  <para style="p">
    <verse number="3" style="v"/>leenggahzu leh kham theih zu panin a pumpi kikem ding hi; leenggahzu pan ahih kei leh kham theih zu pan a kibawl tuithuk dawn lo ding a, leenggah tui khatpeuh peuh dawn loin, leenggah a hing hita leh a keu hita leh ne lo ding hi.
  </para>
  <para style="p">
    <verse number="4" style="v"/>Amah a kituam koih hun sung teng leenggui panin a piang bangmah ne lo ding hi, a tang ahi a, a hawng nangawn ahi zongin ne lo ding hi.
  </para>
  <para style="p">
    <verse number="5" style="v"/>“Tuam om dingin a kiciam hun sung teng ama lu tungah mul kiatna kitah lo ding hi; Topa adingin a tuam om hun a cin’ mateng amah a siangtho hi ding hi; amah in a sam a sau-in khawi ding hi.
  </para>
  <para style="p">
    <verse number="6" style="v"/>“Topa adingin a tuam om hun sung teng mi si luang kiangah pai lo ding hi.
  </para>
  <para style="p">
    <verse number="7" style="v"/>A nu, a pa ahi a, a sanggamnu a sanggampa ahi zongin a sih leh tuate khatpeuh hangin amah kininsak lo ding hi: bang hang hiam cih leh Pasian’ adingin a tuam omna ama lu tungah om hi.
  </para>
  <para style="p">
    <verse number="8" style="v"/>A tuam om hun sung teng Topa’ adingin a siangtho ahi hi.
  </para>
  <para style="p">
    <verse number="9" style="v"/>“Mi khatpeuh ama gei-ah thakhatin si-in, amah in a ki-ap ama sam a nitsak leh, a kisian’suah ni-in a sam met ding hi; a ni sagih ni-in met ding hi.
  </para>
  <para style="p">
    <verse number="10" style="v"/>A ni giat ni-in amah in siampipa kiang kikhopna buk kongah vakhu nih ahih kei leh kawl vakhu no nih paipih ding a,
  </para>
  <para style="p">
    <verse number="11" style="v"/>siampipa in khialhna hanga biak nadingin khat pia-in, meihal biak nadingin a khat pia ding a, ama adingin kilemna bawlsak ding hi, bang hang hiam cih leh mi si luang hangin amah khial hi. Amah in tua ni mahin ama lutang ap pha ding a,
  </para>
  <para style="p">
    <verse number="12" style="v"/>a tuam om ding hun sung teng Topa adingin amah tuam omin, mawhna hanga biak nadingin kum khat a pha tuuno a pa khat paipih ding hi; ahih hangin ama tuam omna kininsak khin ahih manin hun pen a mawkna hi ding hi.
  </para>
  <para style="p">
    <verse number="13" style="v"/>“A tuam om hun a cin’ ciangin zuih ding Nazir ngeina in hih ahi hi: kikhopna buk kongah amah kipaipih ding a,
  </para>
  <para style="p">
    <verse number="14" style="v"/>amah in Topa tungah a letsong ahi meihal biak nadingin kum khat a pha sitbang lo tuuno a pa khat, khialhna hanga biak nadingin kum khat a pha a sitbang lo tuuno a nu khat, leh thunuam-a biak nadingin a sitbang lo tuutal khat,
  </para>
  <para style="p">
    <verse number="15" style="v"/>leh silngo sawhloh anlum lawh khat, sathau tawh a kibawl annel mohte, leh silngo sawhloh sathau tawh a kizut mohphengte, leh an tawh a biaknate leh leenggahzu tawh a biaknate uh paipih ding hi.
  </para>
  <para style="p">
    <verse number="16" style="v"/>Siampipa in Topa’ mai-ah tuate paipihin a khialhna hanga biakna leh a meihal biakna pia ding a,
  </para>
  <para style="p">
    <verse number="17" style="v"/>a tuutal pen Topa tungah thunuam-a biakna-in silngo sawhloh anlum lawh tawh pia khawm ding hi; an tawh biakna leh leenggahzu tawh a biakna zong siampipa in pia ding hi.
  </para>
  <para style="p">
    <verse number="18" style="v"/>Tua Nazir mipa in kikhopna buk kongah a ki-ap a sam met ding a, a ki-ap ama lutang panin a samte la-in a thunuam-a biak piakna nuai-ah a om mei sungah hal ding hi.
  </para>
  <para style="p">
    <verse number="19" style="v"/>Siampipa in a kihuansa tuutal liang, leh lawh sung panin silngo sawhloh moh khat, leh silngo sawhloh mohpheng khat la-in, a ki-ap hun sunga a sam a met khit ciangin tua Nazir mipa’ khutah tuate koih ding a,
  </para>
  <para style="p">
    <verse number="20" style="v"/>Topa mai-ah veii-a biak nadingin siampipa in tuate veii ding hi; tuate in, a kiveii a sa-iik leh a kipia a phei tawh siampipa’ adingin a siangtho ama tanh ahi hi; tua khit ciangin tua Nazir mipa in leenggahzu dawn thei ding hi.
  </para>
  <para style="p">
    <verse number="21" style="v"/>“Hih in kiciamna a la Nazir mipa adingin ngeina ahi hi. Ama piak zawh zah a piak banah, Topa tungah ama piakna pen Nazir hihna tawh a kiciamna bang hi ding hi; a ma kiciamna mah bangin amah in Nazir hihna tawh tuam om nading ngeina zui-in a gamta ding hi,” a ci hi.
  </para>
  <para style="p">
    <verse number="22" style="v"/>Topa in Moses kiangah,
  </para>
  <para style="p">
    <verse number="23" style="v"/>“Aaron leh a tapate tungah hih bangin gen in: Note in hih bangin Israel mite thupha na pia ding uh hi. Amaute tungah hih bangin na ci ding uh hi,
  </para>
  <para style="p">
    <verse number="24" style="v"/>Topa in note thupha hong pia-in hong kem ta hen:
  </para>
  <para style="p">
    <verse number="25" style="v"/>Topa in note tungah ama maipha hong taangsak hen la, note hong hehpih ta hen:
  </para>
  <para style="p">
    <verse number="26" style="v"/>Topa in note tungah ama maipha hong pia hen la, note nopsakna hong pia ta hen, ci-in thupha pia uh hen.
  </para>
  <para style="p">
    <verse number="27" style="v"/>“Amaute in tua bangin Israel mite tungah keima min lo ding uh a, keimah in amaute thupha ka pia ding hi,” a ci hi.
  </para>
  <chapter number="7" style="c"/>
  <para style="p">
    <verse number="1" style="v"/>Moses in biakbuk ding sakin, tua biakbuk leh a nazatte khempeuh sathau nuhin ap a, biakna tau leh a nazatte khempeuh sathau nuhin a ap a man ni-in,
  </para>
  <para style="p">
    <verse number="2" style="v"/>Israel makaite, a beh ukpite, minam makaite ahi a kisim mite a ukte in,
  </para>
  <para style="p">
    <verse number="3" style="v"/>buk a nei leeng guk leh bawngtal sawm-le-nih Topa’ mai-ah paipih uh hi; leeng khatah makai nih, mi khatah bawngtal khat ciatin seh-in a biakna uh pia uh hi; amaute in biakbuk mai-ah tuate pia uh hi.
  </para>
  <para style="p">
    <verse number="4" style="v"/>Tua ciangin Topa in Moses kiangah,
  </para>
  <para style="p">
    <verse number="5" style="v"/>”Kikhopna buk nasepna ah zat dingin amah tung panin tuate sang in la, a nasep ciat uh tawh kizui-in Levi mite pia in,” a ci hi.
  </para>
  <para style="p">
    <verse number="6" style="v"/>Tua ahih ciangin Moses in leengte leh bawngtalte sangin Levi mite pia hi.
  </para>
  <para style="p">
    <verse number="7" style="v"/>Amau’ nasep tawh kizui-in Gershon mite tungah leeng nih leh bawngtal li pia hi;
  </para>
  <para style="p">
    <verse number="8" style="v"/>siampi Aaron’ tapa Ithamar’ ukna nuai-ah na a sem Merari mite tungah amau’ nasepna tawh kizui-in leeng li leh bawngtal giat pia hi.
  </para>
  <para style="p">
    <verse number="9" style="v"/>Ahih hangin Kohath mite tungah bangmah pia lo hi, bang hang hiam cih leh liangko ah puak ding a siangtho nate kep ding amaute tavuan kipia hi.
  </para>
  <para style="p">
    <verse number="10" style="v"/>Biakna tau sathau a kinuh ni-in a ap nadingin makaite in biakna pia uh hi; makaite in a biakna uh biakna tau mai-ah pia uh hi.
  </para>
  <para style="p">
    <verse number="11" style="v"/>Topa in Moses kiangah, “Biakna tau ap nadingin makai khat in ni khat tek a biakna uh pia ding uh hi,” a ci hi.
  </para>
  <para style="p">
    <verse number="12" style="v"/>A ni masa ni-a biakna a piapa in Judah minam, Amminadab’ tapa Nahshon ahi hi;
  </para>
  <para style="p">
    <verse number="13" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="14" style="v"/>shekel sawm a gik kham pakan khat paknamtui a dim tawh;
  </para>
  <para style="p">
    <verse number="15" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="16" style="v"/>khialhna hanga biak nadingin keel a pa khat;
  </para>
  <para style="p">
    <verse number="17" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Amminadab’ tapa Nahshon’ piak ahi hi.
  </para>
  <para style="p">
    <verse number="18" style="v"/>A ni nih ni-in Issakhar mite a makai, Zuar’ tapa Nethanel in biakna pia hi;
  </para>
  <para style="p">
    <verse number="19" style="v"/>a biak nadingin amah in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="20" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="21" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="22" style="v"/>khialhna hanga biak nadingin keel a pa khat;
  </para>
  <para style="p">
    <verse number="23" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Zuar’ tapa Nethanel’ piak ahi hi.
  </para>
  <para style="p">
    <verse number="24" style="v"/>A ni thum ni-in Zebulun mite a makai, Helon’ tapa Eliab ahi hi:
  </para>
  <para style="p">
    <verse number="25" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="26" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="27" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="28" style="v"/>khialhna hanga biak nadingin keel a pa khat;
  </para>
  <para style="p">
    <verse number="29" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Helon’ tapa Eliab piak ahi hi.
  </para>
  <para style="p">
    <verse number="30" style="v"/>A ni li ni-in Reuben mite a makai, Shedeur’ tapa Elizur ahi hi:
  </para>
  <para style="p">
    <verse number="31" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna dingin sathau tawh a kibawl annel a dim tuak;
  </para>
  <para style="p">
    <verse number="32" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="33" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="34" style="v"/>khialhna hanga biak nadingin keel a pa khat;
  </para>
  <para style="p">
    <verse number="35" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Shedeur’ tapa Elizur’ piak ahi hi.
  </para>
  <para style="p">
    <verse number="36" style="v"/>A ni nga ni-in Simeon mite a makai, Zurishaddai’ tapa Shelumiel ahi hi:
  </para>
  <para style="p">
    <verse number="37" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="38" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="39" style="v"/>meihal biak nadingin bawngtal no khat, tuutal khat, kum khat a pha tuuno a pa khat;
  </para>
  <para style="p">
    <verse number="40" style="v"/>khialhna hanga biak nadingin keel a pa khat;
  </para>
  <para style="p">
    <verse number="41" style="v"/>leh thunuam-a biak piakna dingin bawngtal nih, tuutal nga, keel a pa nga, leh kumkhat a pha tuuno a pa nga ahi hi. Hih in Zurishaddai’ tapa Shelumiel’ piak ahi hi.
  </para>
  <para style="p">
    <verse number="42" style="v"/>A ni guk ni-in Gad mite a makai, De-uel’ tapa Eliasaf ahi hi:
  </para>
  <para style="p">
    <verse number="43" style="v"/>ama piakte in biakinn shekel tawh kizui-in shekel za leh, sawmthum a gik ngun kuangdai khat, shekel sawmsagih a gik ngun kuang khat, an tawh biakna dingin sathau tawh a kibawl annel a dim tuak;
  </para>
  <para style="p">
    <verse number="44" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="45" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="46" style="v"/>khialhna hanga biakna dingin keel a pa khat;
  </para>
  <para style="p">
    <verse number="47" style="v"/>leh thunuam-a biakpiak nadingin bawngtal nih, tuutal nga, keel a pa nga,leh kum khat a pha tuuno a pa nga ahi hi. Hih in De-uel’ tapa Eliasaf piak ahi hi.
  </para>
  <para style="p">
    <verse number="48" style="v"/>A ni sagih ni-in Efraim mite a makai, Ammihud’ tapa Elishama ahi hi:
  </para>
  <para style="p">
    <verse number="49" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="50" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="51" style="v"/>meihal biak nadingin bawngtal no khat, tuutal khat, kum khat a pha tuuno a pa khat;
  </para>
  <para style="p">
    <verse number="52" style="v"/>khialhna hanga biak nadingin keel a pa khat;
  </para>
  <para style="p">
    <verse number="53" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Ammihud’ tapa Elishama’ piak ahi hi.
  </para>
  <para style="p">
    <verse number="54" style="v"/>A ni giat ni-in Manasseh mite a makai, Pedahzur’ tapa Gamaliel ahi hi;
  </para>
  <para style="p">
    <verse number="55" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="56" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="57" style="v"/>meihal biakna dingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="58" style="v"/>khialhna hanga biak nadingin keel a pa khat;
  </para>
  <para style="p">
    <verse number="59" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Pedahzur’ tapa Gamaliel’ piak ahi hi.
  </para>
  <para style="p">
    <verse number="60" style="v"/>A ni kua ni-in Benjamin mite a makai, Gideoni’ tapa Abidan ahi hi:
  </para>
  <para style="p">
    <verse number="61" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna dingin sathau tawh a kibawl annel a dim tuak;
  </para>
  <para style="p">
    <verse number="62" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="63" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="64" style="v"/>khialhna hanga biak nadingin keel a pa khat;
  </para>
  <para style="p">
    <verse number="65" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Gideoni’ tapa Abidan’ piak ahi hi.
  </para>
  <para style="p">
    <verse number="66" style="v"/>A ni sawm ni-in Dan mite a makai, Ammishaddai’ tapa Ahiezer ahi hi;
  </para>
  <para style="p">
    <verse number="67" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna dingin sathau tawh a kibawl annel a dim tuak;
  </para>
  <para style="p">
    <verse number="68" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="69" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="70" style="v"/>khialhna hanga biakna dingin keel a pa khat;
  </para>
  <para style="p">
    <verse number="71" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Ammishaddai’ tapa Ahiezer’ piak ahi hi.
  </para>
  <para style="p">
    <verse number="72" style="v"/>A ni sawm-le-khat ni-in Asher mite a makai, Okran’ tapa Pagiel ahi hi;
  </para>
  <para style="p">
    <verse number="73" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biak nadingin sathau tawh a kibawl annel a dim tuak;
  </para>
  <para style="p">
    <verse number="74" style="v"/>shekel sawm a gik kham pakan khat, paknamtui a dim tawh,
  </para>
  <para style="p">
    <verse number="75" style="v"/>meihal biak nadingin bawngtalno khat, tuutal pa khat, kum khat a pha tuuno a pa khat;
  </para>
  <para style="p">
    <verse number="76" style="v"/>khialhna hanga biak nadingin keel a pa khat;
  </para>
  <para style="p">
    <verse number="77" style="v"/>leh thunuam-a biak piak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Okran’ tapa Pagiel piak ahi hi.
  </para>
  <para style="p">
    <verse number="78" style="v"/>A ni sawm-le-nih ni-in Naftali mite a makai, Enan’ tapa Ahira ahi hi:
  </para>
  <para style="p">
    <verse number="79" style="v"/>ama piakte in biakinn shekel tawh kizui-in shekel za leh sawmthum a gik ngun kuangdai khat, shekel sawmsagih a gik ngun kuang khat, an tawh biakna dingin sathau tawh a kibawl annel a dim tuak;
  </para>
  <para style="p">
    <verse number="80" style="v"/>shekel sawm a gik kham pakan khat, paknamtui a dim tawh;
  </para>
  <para style="p">
    <verse number="81" style="v"/>meihal biak nadingin bawngtalno khat, tuutal khat, kum khat a pha tuuno a pa khat;
  </para>
  <para style="p">
    <verse number="82" style="v"/>khialhna hanga biak nadingin keel a pa khat;
  </para>
  <para style="p">
    <verse number="83" style="v"/>leh thunuam-a biakpiak nadingin bawngtal nih, tuutal nga, keel a pa nga, leh kum khat a pha tuuno a pa nga ahi hi. Hih in Enan’ tapa Ahira’ piak ahi hi.
  </para>
  <para style="p">
    <verse number="84" style="v"/>Hih in biakna tau sathau a kinuh ni-in Israel makaite apna biakna ahi hi: ngun kuangdai sawm-le-nih, ngun kuang sawm-le-nih, kham pakan sawm-le-nih,
  </para>
  <para style="p">
    <verse number="85" style="v"/>ngun kuangdai khat ciangin shekel za leh sawmthum gikin ngun kuang khat ciangin shekel sawmsagih gik a, ngun kuangte khempeuh in biakinn shekel tawh kizui-in shekel tulnih leh zali gik hi,
  </para>
  <para style="p">
    <verse number="86" style="v"/>paknamtui tawh a kidim kham pakan sawm-le-nihte in biakinn shekel tawh kizui-in khat ciangin shekel sawm gik a, kham khempeuh in shekel za leh sawmnih gik hi;
  </para>
  <para style="p">
    <verse number="87" style="v"/>meihal biak nadingin ganhing khempeuh in bawngtal sawm-le-nih, tuutal sawm-le-nih, kum khat a pha tuuno a pa sawm-le-nih, an-a a biaknate tawh; khialhna hanga biakna-in keel a pa sawm-le-nih,
  </para>
  <para style="p">
    <verse number="88" style="v"/>leh thunuam-a biak piakna-in ganhing khempeuh in bawngtal sawmnih leh li, tuutal sawmguk, keel a pa sawmguk kum khat a pha tuuno a pa sawmguk ahi hi. Hih in biakinn tau sathau a kinuh khit ciangin apna biakna ahi hi.
  </para>
  <para style="p">
    <verse number="89" style="v"/>Topa tawh kiho dingin kikhopna buk sungah Moses a pai ciangin, kherub nihte’ kikal, teci pan’na singkuang tungah a om hehpihna tokhom tung san teng panin amah a hopih awging khat a za hi; tua awging in amah hopih hi.
  </para>
  <chapter number="8" style="c"/>
  <para style="p">
    <verse number="1" style="v"/>Tu-in Topa in Moses kiangah,
  </para>
  <para style="p">
    <verse number="2" style="v"/>“Aaron tungah hih bangin gen in. Meivakte na koih ciangin, meivak sagihte in meivakkhuam mai teng a taan dingin koih-in, ci-in gen in,” a ci hi.
  </para>
  <para style="p">
    <verse number="3" style="v"/>Aaron in tua mah bangin hih hi; Topa in Moses a thupiak bangin, meivakkhuam mai teng a taan’ dingin meivakte a koih hi.
  </para>
  <para style="p">
    <verse number="4" style="v"/>Hih in meivakkhuam a kibawlna zia hi a, kham a kiseek ahi hi; a bul akipan a pakte dongin a kiseek ahi hi; Topa in Moses tungah a lahsa lim tawh kizui-in amah in meivakkhuam bawl hi.
  </para>
  <para style="p">
    <verse number="5" style="v"/>Topa in Moses kiangah,
  </para>
  <para style="p">
    <verse number="6" style="v"/>“Israel mite panin Levi mite la khia in la, amaute siangsak in.
  </para>
  <para style="p">
    <verse number="7" style="v"/>Amaute sian’sak nadingin hih bangin na hih ding hi: sian’suahna tui amaute tungah theh in la, a pumpi khempeuh mulkiatna tawh amau mah kiat sak in la, a puante uh sawpin amau mah na kisiang tawm sak ding hi.
  </para>
  <para style="p">
    <verse number="8" style="v"/>Tua ciangin bawngtalno khat leh sathau leh annel a kibawl an tawh biakna amaute na la sak ding a, nangmah in khialhna hanga biak nadingin bawngtalno adang khat na la ding hi.
  </para>
  <para style="p">
    <verse number="9" style="v"/>Kikhopna buk mai-ah Levi mite paipihin, Israel mihon buppi na khawm ding hi.
  </para>
  <para style="p">
    <verse number="10" style="v"/>Topa mai-ah Levi mite na paipih ciangin, Israel mite in Levi mite tungah a khut uh nga ding uh a,
  </para>
  <para style="p">
    <verse number="11" style="v"/>amaute in Topa’ na a sep theih nadingun Aaron in Israel mite sung panin Levi mite Topa mai-ah veii-a biakna-in a pia ding hi.
  </para>
  <para style="p">
    <verse number="12" style="v"/>Tua ciangin Levi mite in bawngtalte lu tungah a khut uh nga ding uh hi; Levi mite’ ading kilemna bawlsakna dingin khialhna hanga biakna-in khat, meihal biakna-in a khat, Topa tungah na pia ding hi.
  </para>
  <para style="p">
    <verse number="13" style="v"/>Aaron leh a tapate’ mai-ah Levi mite na koih ding a, Topa tungah amaute veii-a biakna-in na pia ding hi.
  </para>
  <para style="p">
    <verse number="14" style="v"/>“Tua ciangin Israel mite lak panin Levi mite na khenkhia ding a Levi mite in keima’ aa hi ding hi.
  </para>
  <para style="p">
    <verse number="15" style="v"/>Amaute siangsakin veii-a biakna-in na piak khit ciangin kikhopna bukah nasem dingin Levi mite pai ding uh hi.
  </para>
  <para style="p">
    <verse number="16" style="v"/>Bang hang hiam cih leh Israel mite’ lak panin kei tungah amaute hong kipia khin hi; naubu a hong, Israel mite tacil khempeuh tangdingin keima adingin amaute ka la khin hi.
  </para>
  <para style="p">
    <verse number="17" style="v"/>Bang hang hiam cih leh Israel mite lakah tacil khempeuh, mihing hita leh ganhing hita leh keima’ aa ahi hi; Izipt gam sungah tacil khempeuh ka thah ni-in keima adingin amaute ka tuam koih a,
  </para>
  <para style="p">
    <verse number="18" style="v"/>Israel mite lak panin tacil khempeuh tangdingin Levi mite ka la khin hi.
  </para>
  <para style="p">
    <verse number="19" style="v"/>Kikhopna bukah Israel mite adingin na a sem ding leh, biakinn nai-ah Israel mite a paikhak ciangin Israel mite lakah gimna a tun’ loh nadingin Israel mite’ adingin kilemna a bawl dingin Israel mite’ lak panin Aaron leh a tapate tungah letsong-in Levi mite ka pia khin hi,” a ci hi.
  </para>
  <para style="p">
    <verse number="20" style="v"/>Tua bangin Moses leh Aaron leh Israel mi honpite khempeuh in Levi mite tungah hih uh hi; Topa in Levi mite tawh kisai-in Moses tungah a thupiak khempeuh tawh kizui-in Israel mite in amaute tungah hih uh hi.
  </para>
  <para style="p">
    <verse number="21" style="v"/>Levi mite in khialhna panin amaute kisiangthosak tawm uh a, a puante uh sawp uh hi; Aaron in veii-a biakna-in Topa’ mai-ah amaute pia a, amaute sian’sak nadingin Aaron in amau’ ading kilemna bawlsak hi.
  </para>
  <para style="p">
    <verse number="22" style="v"/>Tua khit ciangin Aaron leh a tapate omna kikhopna buk sungah nasem dingin Levi mite pai uh hi; Topa in Levi mite tawh kisai-in Moses a thupiak bangin amaute in Levi mite tungah a hih uh hi.
  </para>
  <para style="p">
    <verse number="23" style="v"/>Topa in Moses kiangah,
  </para>
  <para style="p">
    <verse number="24" style="v"/>“Hih in Levi mite tawh a kisai thu ahi hi; kum sawmnih leh kumnga pan a tungsiah a phate in kikhopna buk nasepna sungah na a sem dingin pai ding uh hi;
  </para>
  <para style="p">
    <verse number="25" style="v"/>kum sawmnga a phak uh cianga kipan nasepna panin amau kihemkhia-in na sem nawn lo ding uh hi;
  </para>
  <para style="p">
    <verse number="26" style="v"/>ahih hangin kikhopna buk sungah a sanggamte huh ding uh a, amaute in a na taktak sem lo ding uh hi. Tua bangin Levi mite’ nasep ding na seh ding hi,” a ci hi.
  </para>
  <chapter number="9" style="c"/>
  <para style="p">
    <verse number="1" style="v"/>Amaute Izipt gam panin a paikhiat zawh uh a kumnihna a kha masa sungin Sinai gamlakah Topa in Moses kiangah,
  </para>
  <para style="p">
    <verse number="2" style="v"/>“A kiseh hunin Paisan pawi, Israel mite kham sak in.
  </para>
  <para style="p">
    <verse number="3" style="v"/>A kiseh hun, tu kha ni sawm leh nili ni nitakin na kham ding uh hi; a thukhamte leh a ngeina kipte bangin na kham ding uh hi,” a ci hi.
  </para>
  <para style="p">
    <verse number="4" style="v"/>Tua ahih ciangin amaute in Paisan pawi a kham nadingun Moses in Israel mite tungah a gen hi.
  </para>
  <para style="p">
    <verse number="5" style="v"/>Amaute in a kha masa, a ni sawm leh nili nitakin Sinai gamlakah Paisan pawi a kham uh hi; Topa in Moses a thupiak bangin Israel mite gamta uh hi.
  </para>
  <para style="p">
    <verse number="6" style="v"/>Misi luang a lawn’na uh hangin a nin mi pawlkhat om uh a, tua ni-in amaute in Paisan pawi kham thei lo uh hi; tua ni-in amaute Moses leh Aaron mai-ah pai uh hi;
  </para>
  <para style="p">
    <verse number="7" style="v"/>tua mite in ama kiangah, “Misi luang lawn’na hangin ka nin uh hi; bang hangin a kiseh hunin Israel mite lakah Topa biakna hong kipiasak lo ahi hiam?” a ci uh hi.
  </para>
  <para style="p">
    <verse number="8" style="v"/>Moses in amaute kiangah, “Note’ thu tawh kisai Topa’ thupiak ka zak dong na ngak dih un,” a ci hi.
  </para>
  <para style="p">
    <verse number="9" style="v"/>Topa in Moses kiangah,
  </para>
  <para style="p">
    <verse number="10" style="v"/>“Israel mite tungah hih bangin gen in. Note lakah mi khatpeuh ahi a, na suan na khakte uh khatpeuh ahi zongin si luang lawn’na hangin a nin ahi a, khualzinin gamlapi-ah a om ahi zongin, Topa adingin Paisan pawi kham veve ding hi.
  </para>
  <para style="p">
    <verse number="11" style="v"/>A kha nihna a ni sawm leh nili ni nitakin amaute in kham ding uh hi; amaute in silngo sawhloh anlum leh a kha meh tawh ne ding uh hi.
  </para>
  <para style="p">
    <verse number="12" style="v"/>Amaute in a zingsang dong bangmah siit lo ding uh a, a guh khat zong su-tan lo ding uh hi; Paisan pawi thukhamte tawh kizui-in amaute in a kham ding uh hi.
  </para>
  <para style="p">
    <verse number="13" style="v"/>Ahih hangin a siang mi khat khualzin lo napi-in Paisan pawi a kham kei leh, amah in a kiseh hunin Topa biakna pia lo ahih manin a mite lak panin tua mipa kikhenkhia ding hi; tua mi in ama khialhna mah thuak ding hi.
  </para>
  <para style="p">
    <verse number="14" style="v"/>Note lakah khualmi khat hong peemin, Topa ading Paisan pawi a kham leh Paisan pawi thukhamte leh a ngeina kipte bangin hih ding hi; peemta leh tual sung mite’ adingin thukham khat na nei khawm ding uh hi,” a ci hi.
  </para>
  <para style="p">
    <verse number="15" style="v"/>Biakbuk a kidin’sak ni-in meii in teci pan’na puanbuk ahi, biakbuk tuam hi; nitak-a kipan a zingsang dong meikuang tawh kibangin biakbuk tung san-ah om hi.
  </para>
  <para style="p">
    <verse number="16" style="v"/>Tua bangin om den hi; sun-in meii in tuam a, zan-in mei tawh kibang khat in tuam hi.
  </para>
  <para style="p">
    <verse number="17" style="v"/>Puanbuk tung san panin meii a kilak toh khit ciangin Israel mite ding khia uh hi; meii a kiphuhna munah Israel mite in giahphual a sat uh hi.
  </para>
  <para style="p">
    <verse number="18" style="v"/>Topa in thu a piak ciangin Israel mite a ding khia uh a, Topa in thu a piak ciangin amaute in giahphual a sat uh hi; biakbuk tung sanah meii a khawl lai teng, amaute zong giahphual ah om uh hi.
  </para>
  <para style="p">
    <verse number="19" style="v"/>Biakbuk tungah ni tampi tak meii a om khin ta zongin Israel mite in Topa’ thupiakna zui-in ding khia lo uh hi.
  </para>
  <para style="p">
    <verse number="20" style="v"/>Biakbuk tungah ni tawmno sung meii om thei zel hi; tua bang ciangin Topa’ thupiak bangin giahphual ah amaute om uh hi; tua ciangin Topa’ thupiakna mah tawh amaute a ding khia uh hi.
  </para>
  <para style="p">
    <verse number="21" style="v"/>Khat veivei nitak-a kipan zingsang dong tua meii om hi; zingsangin meii a kilak toh ciangin amaute a ding khia uh hi; tua hi kei leh, sun khat leh zan khat a om lai leh zong, meii a kilak toh hun hunin amaute ding khia uh hi.
  </para>
  <para style="p">
    <verse number="22" style="v"/>Ni nih ahi a, kha khat ahi a, a hun sau zaw ahi zongin biakbuk tung san-ah meii a khawl lai teng Israel mite giahphual ah om-in ding khia lo ding uh hi; ahih hangin a kilak toh ciangin amaute ding khia uh hi.
  </para>
  <para style="p">
    <verse number="23" style="v"/>Topa’ thupiakna tawh amaute in giahphual sat uh a, Topa’ thupiakna mah tawh amaute ding khia uh hi; Topa in Moses a thupiak bangin amaute in Topa’ thu a mang uh hi.
  </para>
  <chapter number="10" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Ngun peengkul nih bawl in; tuate na bawl ciangin na seek ding hi; mi honte khop nading leh giahphual nusiat nadingin na zang ding hi.
  </para>
  <para style="p">
    <verse number="3" style="v"/>A nih-in a kitum ciangin kikhopna buk kong nangma kiangah mihon khempeuh hong kikhawm ding uh hi.
  </para>
  <para style="p">
    <verse number="4" style="v"/>Ahih hangin amaute in khat bek a tum leh Israel minamte’ lutangte ahi makaite nangma kiangah hong kikhawm ding uh hi.
  </para>
  <para style="p">
    <verse number="5" style="v"/>Theihsakna na tum ciangin nisuahna lam panga giahphualate ding khia ding uh hi.
  </para>
  <para style="p">
    <verse number="6" style="v"/>Theihsakna a nih veina na tum ciangin leitaw lam panga giahphual a, omte ding khia ding hi. Amaute a din’ khiat ding peuhpeuh ciangun theihsakna kitum ding hi.
  </para>
  <para style="p">
    <verse number="7" style="v"/>Mihonte a kikaih khop ding ciangin na tum ding a, ahih hangin theihsakna na gingsak kei ding hi.
  </para>
  <para style="p">
    <verse number="8" style="v"/>Aaron’ tapa siampite in peengkulte tum ding uh hi. Peengkul zatna in na khang tawntungun note adingin a kip den ngeina khat hi ding hi.
  </para>
  <para style="p">
    <verse number="9" style="v"/>Na gam sung uhah no hong nengniam na galte uh tawh na kido ding uh ciangin, Topa na Pasian uh mai-ah note hong kiphawk nadingin peengkulte tawh pataukohna aw na gingsak ding uh a, na langte panun note hong kihon ding hi.
  </para>
  <para style="p">
    <verse number="10" style="v"/>Na lungdam hun uh, a kiseh na pawi hunte uh, leh kha kipat hunte-in, note in na meihal baiknate uh leh thunuam-a na biak piaknate uhah zong peengkulte na tum ding uh hi; tuate in na Pasian uh mai-ah phawkna-in kimang ding hi; keimah in Topa na Pasian uh ka hi hi,” a ci hi.
  </para>
  <para style="p">
    <verse number="11" style="v"/>A kum nihna, a kha nihna, tua kha ni sawmnih ni-in teci pan’na biakbuk tung san panin meii kilakhia to a,
  </para>
  <para style="p">
    <verse number="12" style="v"/>Sinai gamlak panin Israel mite phual khat pan phual khatah ding khia uh hi; Paran gamlakah meii khawl hi.
  </para>
  <para style="p">
    <verse number="13" style="v"/>Moses tung tawnin Topa’ thupiakna tawh khualzin cilna kipan uh hi.
  </para>
  <para style="p">
    <verse number="14" style="v"/>Judah mite’ giahphual dialkhai a neite a pawl pawlin ding khia masa uh hi; tua mihonte Amminadab’ tapa Nahshon in uk hi.
  </para>
  <para style="p">
    <verse number="15" style="v"/>Issakhar minam honte Zuar’ tapa Nethanel in uk hi.
  </para>
  <para style="p">
    <verse number="16" style="v"/>Zebulun minam honte Helon’ tapa Eliab in uk hi.
  </para>
  <para style="p">
    <verse number="17" style="v"/>Biakbuk a kiphel khit ciangin, biakbuk a pua Gershon mite leh Merari mite ding khia uh hi.
  </para>
  <para style="p">
    <verse number="18" style="v"/>Reuben’ giahphual dialkhai a neite a pawl pawlin ding khia uh hi; tua mihonte Shedeur’ tapa Elizur in uk hi.
  </para>
  <para style="p">
    <verse number="19" style="v"/>Simeon minam honpite Zurishaddai’ tapa Shelumiel in uk hi.
  </para>
  <para style="p">
    <verse number="20" style="v"/>Gad minam honpite De-uel’ tapa Eliasaf in uk hi.
  </para>
  <para style="p">
    <verse number="21" style="v"/>Tua ciangin a siangtho nate pua-in Kohath mite ding khia uh a, amaute a tun’ ma-in biakbuk na kidingsak khin hi.
  </para>
  <para style="p">
    <verse number="22" style="v"/>Efraim mite’ giahphual dialkhai a neite a pawl pawlin ding khia uh hi; tua mihonte Ammihud’ tapa Elishama in uk hi.
  </para>
  <para style="p">
    <verse number="23" style="v"/>Manasseh minam honte Pedahzur’ tapa Gamaliel in uk hi.
  </para>
  <para style="p">
    <verse number="24" style="v"/>Benjamin minam honte Gideoni’ tapa Abidan in uk hi.
  </para>
  <para style="p">
    <verse number="25" style="v"/>Tua ciangin giahphualte khempeuh’ nung dalin Dan mite’ giahphual dialkhai a neite a pawl pawlin ding khia uh hi; tua mi honte Ammishaddai’ tapa Ahiezer in uk hi.
  </para>
  <para style="p">
    <verse number="26" style="v"/>Asher minam honte Okran’ tapa Pagiel in uk hi.
  </para>
  <para style="p">
    <verse number="27" style="v"/>Naftali minam honte Enan’ tapa Ahira in uk hi.
  </para>
  <para style="p">
    <verse number="28" style="v"/>Hih in Israel mite a din’ khiat uh ciangin amau’ mihonte tawh kizui-in a paina zia uh ahi hi.
  </para>
  <para style="p">
    <verse number="29" style="v"/>Moses in ama zi sanggampa ahi, Midian mi Re-u-el’ tapa Hobab kiangah, “Topa in, ‘Note tungah kong pia ding hi,’ a cihna mun zuanin a ding khia ding ka hi uh hi; ko hong zui in, nang kong limbawl ding uh hi; bang hang hiam cih leh Topa in Israelte hong limbawl ding hong ciam hi,” a ci hi.
  </para>
  <para style="p">
    <verse number="30" style="v"/>Ahih hangin amah in, “Kong zui kei ding hi; ka leitang leh ka behte kiangah ka pai ding hi,” a ci hi.
  </para>
  <para style="p">
    <verse number="31" style="v"/>Amah in, “Kote hong nusia kei in, kong thuum hi, nangmah in gamlakah giahphual sat nading zia thei na hih manin, kote adingin lam hilh nong hi ding hi.
  </para>
  <para style="p">
    <verse number="32" style="v"/>Kote hong zui lecin, Topa in kote hong limbawl ding bangbangin nang zong kong limbawl ding uh hi,” a ci hi.
  </para>
  <para style="p">
    <verse number="33" style="v"/>Tua ahih ciangin Topa’ mual panin ni thum lam a pai uh hi; a tawlngak nading mun uh a zon’sak dingin Topa’ thuciamna singkuang in amau mai ni thum lam na pai khol hi.
  </para>
  <para style="p">
    <verse number="34" style="v"/>Giahphual panin a din’ khiat peuhmah uh ciangin sun-in amaute tungah Topa’ meii a om hi.
  </para>
  <para style="p">
    <verse number="35" style="v"/>Singkuang a din’ khiat peuhmah ciangin Moses in, “Topa aw, ding in la, na galte kithehthang sak in; nang hong mudahte na mai-ah tai sak in,” a ci hi.
  </para>
  <para style="p">
    <verse number="36" style="v"/>A khawl ciangin, “Topa aw, Israel tul sawm tampite kiangah hong ciah kik in,” a ci hi.
  </para>
  <chapter number="11" style="c"/>
  <para style="p">
    <verse number="1" style="v"/>Mi honte in amau’ tuahsiatna thu hangin Topa’ zakin phun uh hi; Topa in tua thu a zak ciangin ama hehna so a, amaute lakah Topa’ mei kuangin, giahphual nawl kimkhat kangtum hi.
  </para>
  <para style="p">
    <verse number="2" style="v"/>Tua ciangin Moses’ zak dingin mite kiko uh hi; Moses in Topa tungah thu ngen a, mei a mit hi.
  </para>
  <para style="p">
    <verse number="3" style="v"/>Tua ahih manin tua mun pen Taberah kici hi, bang hang hiam cih leh amaute lakah Topa’ mei kuang hi.
  </para>
  <para style="p">
    <verse number="4" style="v"/>Tu-in amaute’ lakah a om gamdang mite in anlim a lunggulh mahmah uh hi; Israel mite zong kap kik uh a, “Sa nek ding nei hi leeng maw!
  </para>
  <para style="p">
    <verse number="5" style="v"/>Izipt ah man pia loin i nek ngasate, tangmaite, dawnpawlte, lo-uih neute, lo-uih sante, leh lo-uih kangte i phawk hi;
  </para>
  <para style="p">
    <verse number="6" style="v"/>ahih hangin tu-in i tha bei ta a, hih manna sim loh bangmah om peuhmah lo hi,” ci uh hi.
  </para>
  <para style="p">
    <verse number="7" style="v"/>Manna pen nannan tang tawh kibang a, a meel in bedolak singnai tawh kibang hi.
  </para>
  <para style="p">
    <verse number="8" style="v"/>Mite pai kawikawi-in khawm uh a, an gawina tawh gawi-in, tua ahih kei leh sum sungah su-in, beel-in huan uh a, moh-in bawl uh hi; a limna pen sathau tawh a kibawl moh ki-em tawh kibang hi.
  </para>
  <para style="p">
    <verse number="9" style="v"/>Zan-in giahphual tungah daitui a kiat ciangin manna tawh kia khawm hi.
  </para>
  <para style="p">
    <verse number="10" style="v"/>Mite a innkuankuan-un, a milip-in a puanbuk kongah a kahna uh Moses in za hi; Topa’ hehna sa mahmahin so a, Moses lungkim lo hi.
  </para>
  <para style="p">
    <verse number="11" style="v"/>Moses in Topa kiangah, “Bang hangin na nasempa hong hici bawlsiat na hi hiam? Bang hangin na maipha hong musak loin, hih mi khempeuhte’ vangik kei tungah hong suan na hi hiam?
  </para>
  <para style="p">
    <verse number="12" style="v"/>Keimah in hih mite khempeuh paii ka hi hiam? Nangmah in kei kiangah, ‘Naucingnu in nawi ne naungek a puak bangin, nangmah in amau’ pate piak dingin ka ciam leitangah amaute ang puakin paipih in,’ nong cih theih nadingin kei sunga piang ahi uh hiam?
  </para>
  <para style="p">
    <verse number="13" style="v"/>Hih mite khempeuh piak ding koi lai-ah sa ngah ding ka hi hiam? Bang hang hiam cih leh ka mai-ah amaute kap-in, ‘Ka nek ding uh sa hong pia in,’ hong ci uh hi.
  </para>
  <para style="p">
    <verse number="14" style="v"/>Kei guak in hih mite khempeuh ka si zo kei hi, kei adingin vangik lua hi.
  </para>
  <para style="p">
    <verse number="15" style="v"/>Hih bangin kei hong bawl ding na hih leh, ka gentheihna ka kimuh loh nadingin nong hehpih zawh leh, thakhatin hong that in,” a ci hi.
  </para>
  <para style="p">
    <verse number="16" style="v"/>Topa in Moses kiangah, “Mite’ upa leh ulian hi ci-a na theih, Israel upate’ sung panin mi sawmsagih hong khopsak in; kikhopna bukah amaute paipih in la, tua lai-ah nang tawh ding khawmsak in.
  </para>
  <para style="p">
    <verse number="17" style="v"/>Keimah hong pai sukin tua munah nang tawh i kiho ding hi; keimah in nang sunga om lungsim pawl khat la-in amaute sungah ka guang ding hi; nang guak in na puak loh nadingin amaute in mite’ vangik hong puakpih ding uh hi.
  </para>
  <para style="p">
    <verse number="18" style="v"/>Mite tungah, ‘Zing cianga dingin note ki-ap pha un, sa na ne ding uh hi; bang hang hiam cih leh Topa’ zakin na kap uh a, “Sa nek ding kua in hong pia ding ahi hiam? Bang hang hiam cih leh Izipt gamah nuam i sa hi,” na ci uh hi. Tua ahih ciangin note tungah Topa in sa hong pia ding a, note in na ne ding uh hi.
  </para>
  <para style="p">
    <verse number="19" style="v"/>Note in ni khat sung, ahih kei leh ni nih sung, ahih kei leh ni nga sung, ahih kei leh ni sawm sung, ahih kei leh ni sawmnih sung bek ne loin,
  </para>
  <para style="p">
    <verse number="20" style="v"/>na ikkhiat dong uh leh na kih dong matengun kha khat tawntung na ne ding uh hi, bang hang hiam cih leh note lakah a om Topa nialin a mai-ah na kap uh a, “Bang hangin Izipt panin paikhia i hi hiam?” na ci uh hi,’ ci in,” a ci hi.
  </para>
  <para style="p">
    <verse number="21" style="v"/>Ahih hangin Moses in, “Kei tawh a kisim khawm mi tul zaguk om hi; nangmah in, ‘Kha khat tawntung a nek dingun amaute sa pia ning!” na ci hi.
  </para>
  <para style="p">
    <verse number="22" style="v"/>Amaute’ kham zah dingin tuu honte leh bawng honte amau’ adingin kigo ding ahi hiam? Tua ahih kei leh tuipi ngasate khempeuh amau’ kham zah ding kiman ding ahi hiam?” a ci hi.
  </para>
  <para style="p">
    <verse number="23" style="v"/>Topa in Moses kiangah, “Topa’ hih theih ding zah kiciangtan sa na hi hiam? Ka thugen a manin hong tun’ leh hong tun’ loh tu-in na mu ding hi,” a ci hi.
  </para>
  <para style="p">
    <verse number="24" style="v"/>Tua ahih ciangin Moses paikhia-in mite tungah Topa’ thugente gen sawn hi; amah in mite a makai mi sawmsagih kaikhawmin, puanbuk kimkotah amaute om sak hi.
  </para>
  <para style="p">
    <verse number="25" style="v"/>Tua ciangin meii sungah Topa hong pai sukin amah hopih a, ama sunga om lungsim pawl khat la-in upa sawmsagihte sungah a guang hi; amaute sungah tua lungsim a om ciangin, amaute in thu a genkhol uh hi. Ahih hangin amaute in tua khit zawh hih nawn lo uh hi.
  </para>
  <para style="p">
    <verse number="26" style="v"/>Giahphual ah mi nih om uh a, khat Eldad kici-in, a khat Medad kici a, amaute sungah tua lungsim a lut hi; amaute in a kiciamtehte lakah a kihelte hi uh a, ahih hangin puanbukah pai loin, giahphual ah thu a genkhol uh hi.
  </para>
  <para style="p">
    <verse number="27" style="v"/>Tangval khat va tai-in Moses kiangah, “Eldad leh Medad-te in giahphual ah thu a genkhol uh hi,” va ci hi.
  </para>
  <para style="p">
    <verse number="28" style="v"/>Ama teel mite lakah khat ahi, Moses’ nasem, Nun’ tapa Joshua in, “Ka topa Moses aw, amaute kham in,” a ci hi.
  </para>
  <para style="p">
    <verse number="29" style="v"/>Ahih hangin Moses in ama kiangah, “Keima tangin hong hazatsak na hi uh hiam? Topa’ mi khempeuh kamsang hi hen la, Topa in amau sungah ama lungsim guan leh ka cih lai tak hi!” a ci hi.
  </para>
  <para style="p">
    <verse number="30" style="v"/>Moses leh Israel upate giahphual ah a ciahkik uh hi.
  </para>
  <para style="p">
    <verse number="31" style="v"/>Topa kiang pan huih nungin, tuipi panin vamimte hong puak a, giahphual kiang hih lam pang ni khat paina ciang, hua lam pang ni khat paina ciang mah’ giahphual kimkotah kia sak hi, lei maitang tungah tong nih bang sah hi.
  </para>
  <para style="p">
    <verse number="32" style="v"/>Tua sun tawntung leh a zan tawntung leh a zing ciang tawntung mite ding-in vamimte khawm uh hi; tawm a khawm pen mipa in beem sawm dim khawm hi; amaute in amau adingin giahphual kimkotah tuate pho uh hi.
  </para>
  <para style="p">
    <verse number="33" style="v"/>Sa a kigaih ma, amau ha kawmah sa baang laipi mahin, mite tungah Topa’ hehna so-in, Topa in gimna lianpi khat tawh mite vatgawp hi.
  </para>
  <para style="p">
    <verse number="34" style="v"/>Tua ahih ciangin tua mun pen Kibrothhattavah kici hi, bang hang hiam cih leh amaute in sa a lunggulh mite tua lai munah a vui uh hi.
  </para>
  <para style="p">
    <verse number="35" style="v"/>Kibrothhattavah panin Hazeroth munah mite zin uh hi; Hazeroth ah amaute taam uh hi.
  </para>
  <chapter number="12" style="c"/>
  <para style="p">
    <verse number="1" style="v"/>Moses in Kush numei khat ten’pih ahih manin, ama ten’pih Kush numei’ hangin Miriam leh Aaron in amah gensia uh hi;
  </para>
  <para style="p">
    <verse number="2" style="v"/>amaute in, “Topa in Moses’ tung bek tawnin thu gen takpi ahi hiam? Eite’ tung tawnin zong hong gen lo ahi hiam?” a ci uh hi. Topa in tua thu za hi.
  </para>
  <para style="p">
    <verse number="3" style="v"/>Pasalpa Moses lungnem mahmah a, leitunga om mi khempeuh sangin lungnem zaw hi.
  </para>
  <para style="p">
    <verse number="4" style="v"/>Topa in thakhat thu-in Moses leh Aaron leh Miriam kiangah, “Kikhopna bukah no mihing thumte hong pai un,” a ci hi. Amau thumte pai uh hi.
  </para>
  <para style="p">
    <verse number="5" style="v"/>Meii khuam sungah Topa hong kum sukin, kikhopna buk kongah ding a, Aaron leh Miriam sam hi; amaute gel mai lam nehin hong pai uh hi.
  </para>
  <para style="p">
    <verse number="6" style="v"/>Amah in, “Ka thu za un: Note lakah kamsang a om leh Topa keimah in ama tungah mangmuhna tawh ka kilak a, amah tawh mang sungah ka kiho hi.
  </para>
  <para style="p">
    <verse number="7" style="v"/>Ka nasem Moses tawh tua bang hi lo hi; ka inn sung thu khempeuh amah ki-ap hi.
  </para>
  <para style="p">
    <verse number="8" style="v"/>Amah tawh kam leh kam kiho-in a kitel lo kampaute tawh hi loin, a kitel takin thu ka gen uh hi; amah in Topa’ mel mu hi. Tua bang ahih ciangin bang hangin ka nasem Moses gensiat ding lau lo na hi uh hiam?” a ci hi.
  </para>
  <para style="p">
    <verse number="9" style="v"/>Topa’ hehna amau tungah so a, amah paikhia hi;
  </para>
  <para style="p">
    <verse number="10" style="v"/>puanbuk tung san panin meiipi a kilakkhiat ciangin Miriam phak a, vuk bangin pak hi. Miriam lamah Aaron kihei a, tua numei na phak hi.
  </para>
  <para style="p">
    <verse number="11" style="v"/>Aaron in Moses kiangah, “Ka topa aw, kote hai gamtatin ka khialhna hangun daan hong pia kei in,
  </para>
  <para style="p">
    <verse number="12" style="v"/>a nu’ sung panin a suahkhiat ciangin a pum phel lang khat a bei mi si bangin Miriam hi sak kei in,” a ci hi.
  </para>
  <para style="p">
    <verse number="13" style="v"/>Tua ciangin Moses in Topa tungah, “Amah dam sak in, Pasian aw, kong thuum hi,” ci-in kiko hi.
  </para>
  <para style="p">
    <verse number="14" style="v"/>Ahih hangin Topa in Moses kiangah, “Tua numei’ maitangah a pa in cil phih leh tua numei ni sagih sung maizum ding hi lo ahi hiam? Giahphual pua lamah ni sagih sung kikhumcip sak in la, tua khit ciangin amah hong kipaipih kik thei ding hi,” a ci hi.
  </para>
  <para style="p">
    <verse number="15" style="v"/>Tua ahih ciangin giahphual pua lamah ni sagih sung Miriam kikhumcip hi; Miriam a kipaipih kik mateng khualzin a zom dingin mite ding khia lo uh hi.
  </para>
  <para style="p">
    <verse number="16" style="v"/>Tua khit ciangin Hazeroth panin mite ding khia uh a, Paran gamlakah giahphual a sat uh hi.
  </para>
  <chapter number="13" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah ka piak Kanaan leitang a vaan dingin mi sawl in; amaute lakah makai ahi, nam khat sung panin mi khat ciat sawl in,” a ci hi.
  </para>
  <para style="p">
    <verse number="3" style="v"/>Tua ahih ciangin Moses in Topa’ thupiakna tawh kizui-in Paran gamlak panin Israel mite lutang ahi mi khempeuh a sawl hi.
  </para>
  <para style="p">
    <verse number="4" style="v"/>Hihte in amaute’ min ahi hi: Reuben minam panin Zakkur’ tapa Shamua;
  </para>
  <para style="p">
    <verse number="5" style="v"/>Simeon minam panin Hori’ tapa Shafat;
  </para>
  <para style="p">
    <verse number="6" style="v"/>Judah minam panin Jefunneh’ tapa Kaleb;
  </para>
  <para style="p">
    <verse number="7" style="v"/>Issakhar minam panin Josef’ tapa Igal;
  </para>
  <para style="p">
    <verse number="8" style="v"/>Efraim minam panin Nun’ tapa Hoshea;
  </para>
  <para style="p">
    <verse number="9" style="v"/>Benjamin minam panin Rafu’ tapa Palti;
  </para>
  <para style="p">
    <verse number="10" style="v"/>Zebulun minam panin Sedi’ tapa Gaddel;
  </para>
  <para style="p">
    <verse number="11" style="v"/>Josef minam (Manasseh minam) panin Susi’ tapa Gaddi;
  </para>
  <para style="p">
    <verse number="12" style="v"/>Dan minam panin Gemalli’ tapa Ammiel;
  </para>
  <para style="p">
    <verse number="13" style="v"/>Asher minam panin Mikhael’ tapa Sethur;
  </para>
  <para style="p">
    <verse number="14" style="v"/>Naftali minam panin Vofsi’ tapa Nahbi;
  </para>
  <para style="p">
    <verse number="15" style="v"/>Gad minam panin Makhi’ tapa Ge-uel ahi hi.
  </para>
  <para style="p">
    <verse number="16" style="v"/>Hihte in gam vaan dinga Moses in a sawl mite’ min ahi hi. Moses in Nun’ tapa Hoshea pen Joshua ci hi.
  </para>
  <para style="p">
    <verse number="17" style="v"/>Moses in Kanaan gam vaan dingin amaute sawl a, amaute kiangah, “Negeb gam gal khatah pai to-in, mual tung gamah paito un la,
  </para>
  <para style="p">
    <verse number="18" style="v"/>leitang bang ci hiam, tua leitangah a teeng mite thahat hiam, thanem hiam, amaute tawm hiam, tam hiam,
  </para>
  <para style="p">
    <verse number="19" style="v"/>amau’ ten’na gam in nuntak olna gam hiam haksatna gam hiam, amaute’ ten’na khuapite in giahphual hiam, mun muanhuai hiam,
  </para>
  <para style="p">
    <verse number="20" style="v"/>a leitang a lei hoih hiam lei sia hiam, sing om hiam om lo hiam va thei un. Na siam tawp-un va hih un la, tua leitanga gah pawl khat hong ciahpih un,” a ci hi. Tua hun in leenggah a palte a min hun ahi hi.
  </para>
  <para style="p">
    <verse number="21" style="v"/>Tua ahih ciangin amaute pai to-in Zin gamlak panin Hamath khua lutna gei, Rehob mun dong gam vaan uh hi.
  </para>
  <para style="p">
    <verse number="22" style="v"/>Amaute Negeb lamah paito uh a, Hebron tung uh hi; Anak’ suan leh khakte ahi Ahiman mite, Sheshai mite leh Talmai mite, tua lai-ah na om uh hi. (Hebron pen Izipt gamah Zoan a kisat ma kum sagih lai-in kisat hi).
  </para>
  <para style="p">
    <verse number="23" style="v"/>Amaute Eshkol Kuam tung uh a, tua lai panin leenggah bawk khat bek a hiang tawh lo-in, mi nih in zawl khat-in zawng uh hi; amaute in mang kawlsing leh thei zong tawm khat pua uh hi.
  </para>
  <para style="p">
    <verse number="24" style="v"/>Tua lai panin Israel mite in leenggah bawk a lawhna hangin tua mun pen Eshkol Kuam kici hi.
  </para>
  <para style="p">
    <verse number="25" style="v"/>Ni sawmli a cin’ ciangin gam vaanna panin amaute hong ciahkik uh hi.
  </para>
  <para style="p">
    <verse number="26" style="v"/>Paran gamlak Kadesh muna Moses leh Aaron leh Israel mi honte khempeuh kiangah amaute hong tung uh hi; amaute leh mihon khempeuh tungah thu puak kik uh a, tua leitanga gahte amaute lak uh hi.
  </para>
  <para style="p">
    <verse number="27" style="v"/>Amaute in ama kiangah, “Kote nong sawlna leitangah ka va tung uh hi; tua lai-ah bawngnawi leh khuaizu luang a, hih in tua gama gah ahi hi.
  </para>
  <para style="p">
    <verse number="28" style="v"/>Ahi zongin tua gama teeng mite thahat uh a, a khuapite uh kulh tawh ki-uumin lian mahmah hi; tua banah Anak’ suan leh khakte tua lai-ah ka mu uh hi;
  </para>
  <para style="p">
    <verse number="29" style="v"/>Amalek mite Negeb gamah teeng uh hi; Hih mite, Jebus mite, leh Amor mite mual tung gamah teeng uh hi; Kanaan mite tuipi gei leh Jordan dungah teeng uh hi,” ci-in gen uh hi.
  </para>
  <para style="p">
    <verse number="30" style="v"/>Ahih hangin Kaleb in Moses mai-ah mite gamdai sakin, “Thakhatin pai to-in va luah ni; bang hang hiam cih leh eite pen a zo thei mahmah ding i hi hi,” a ci hi.
  </para>
  <para style="p">
    <verse number="31" style="v"/>Tua ciangin amah tawh a paito mite in, “Mite do dingin i pai ngam kei ding hi; bang hang hiam cih leh eite sangin amaute hatzaw uh hi,” a ci uh hi.
  </para>
  <para style="p">
    <verse number="32" style="v"/>Tua ahih ciangin amaute in amau’ vaansa gam thu Israel mite tungah a sia lamin hong puak uh a, “Kote in a vaan dingin ka va paina uh gam in a tunga teeng mite a valhtum thei ding gam ahi hi; tua lai-a ka muh uh mite khempeuh mi tha liante ahi hi.
  </para>
  <para style="p">
    <verse number="33" style="v"/>Tua lai-ah Nefilim mite (Nefilim pana hong piang Anak mite) ka mu uh hi; kote pen kauphe bang lelin ka kingaihsun uh a, amau’ muhna ah zong tua bangmah ka hi uh hi,” a ci uh hi.
  </para>
  <chapter number="14" style="c"/>
  <para style="p">
    <verse number="1" style="v"/>Tua ciangin mihon khempeuhte nakpi takin kiko uh hi; mite tua zan sung kap uh hi.
  </para>
  <para style="p">
    <verse number="2" style="v"/>Israel mite khempeuh in Moses leh Aaron phunsan uh hi; mihon buppi in amaute tungah, “Izipt gamah a si khin hi zaw hoh le-ung! Tua ahih kei leh zong hih gamlakah a si khin hi zaw hoh le-ung!
  </para>
  <para style="p">
    <verse number="3" style="v"/>Namsau tawh a si dingin bang hangin Topa in hih gamah kote hong paipih ahi hiam? Ka zite leh ka tate uh galte’ mat suak ding uh hi; Izipt ah ciahkik ding ko adingin hoihzaw ding hilo ahi hiam?” a ci hi.
  </para>
  <para style="p">
    <verse number="4" style="v"/>Amaute khat leh khat kiangah, “Makai khat teelin Izipt ah ciahkik ni,” kici uh hi.
  </para>
  <para style="p">
    <verse number="5" style="v"/>Tua ciangin Israel mihon kikhawmte khempeuh’ mai-ah Moses leh Aaron boksuk uh hi.
  </para>
  <para style="p">
    <verse number="6" style="v"/>Gam vaante lakah a kihel Nun’ tapa Joshua leh Jefunneh’ tapa Kaleb-te in a puan uh balkeekin,
  </para>
  <para style="p">
    <verse number="7" style="v"/>Israel mi honpite khempeuh tungah, “A vaan dingin kote ka va painasa uh leitang in leitang hoih mahmah ahi hi.
  </para>
  <para style="p">
    <verse number="8" style="v"/>Eite tungah Topa a lungkim leh, bawngnawi leh khuaizu a luan’na hih leitangah eite hong paipihin eite tungah tua leitang hong pia ding hi.
  </para>
  <para style="p">
    <verse number="9" style="v"/>Topa lehdo kei hamtang un; amaute pen zialmang pak ding i hih manin tua gam mite kihta kei un; amau’ kiang panin amau’ kidalna kilakhia a, eite tawh Topa hong om hi; amaute kihta kei un,” ci uh hi.
  </para>
  <para style="p">
    <verse number="10" style="v"/>Ahih hangin mi honte khempeuh in amaute suang tawh deng un, ci uh hi.
  </para>
  <para style="p">
    <verse number="11" style="v"/>Topa in Moses kiangah, “Hih mite in bang tanvei kei hong simmawh ding ahi hiam? Amaute lakah ka hihsa limte khempeuh om napi-in, amaute in bang tanvei kei hong um lo ding ahi hiam?
  </para>
  <para style="p">
    <verse number="12" style="v"/>Pul natna tawh amaute vat gawpin ka lawnkhia kik ding a, amaute sangin a lianzaw a thahat zaw minamin nang kong bawl ding hi,” a ci hi.
  </para>
  <para style="p">
    <verse number="13" style="v"/>Ahih hangin Moses in Topa kiangah, “Tua bang hi leh Izipt mite in hih thu za ding uh hi; bang hang hiam cih leh amaute’ lak panin na thahatna tawh hih mite na paikhiatpih hi.
  </para>
  <para style="p">
    <verse number="14" style="v"/>Amaute in hih gama teeng mite tungah gen ding uh hi. Topa aw, hih mite laizangah nang na omna thu hih mite in za khin zo uh hi; bang hang hiam cih leh Topa aw, maitang kituahin nang hong kimu a, amaute tungah nangma meii a ding hi. Nangmah in amaute mai-ah sun-in meii khuam sungah, zan-in mei khuam sungah na pai hi.
  </para>
  <para style="p">
    <verse number="15" style="v"/>Tu-in hih mite mihing khat thah bangin that lecin, nangma minthan’na a zasa minamte in,
  </para>
  <para style="p">
    <verse number="16" style="v"/>‘Amaute tungah piak dinga a kiciam leitangah Topa in hih mite paipih zo lo ahih manin, amah in gamlakah amaute that hi,’ ci ding uh hi.
  </para>
  <para style="p">
    <verse number="17" style="v"/>-
  </para>
  <para style="p">
    <verse number="18" style="v"/>Tu-in, nang tungah hong thuum ing, nangmah in thuciamin, ‘Topa heh hak a, a itna kip lianin, mawhna leh thu palsatna maisak a, ahih hangin a mawhte siangsak ngei loin, pate’ mawhna tate tungah, khang thum khang lina dongin thuk hi,’ na cih mah bangin Topa’ vangliatna liansak in.
  </para>
  <para style="p">
    <verse number="19" style="v"/>A lian nangma itna kip tawh a kizui leh Izipt panin tu hun dong hih mite na maisakna tawh kizui-in hih mite’ mawhna maisak in, kong thuum hi,” a ci hi.
  </para>
  <para style="p">
    <verse number="20" style="v"/>Tua ciangin Topa in, “Nangma gen bangin ka maisak hi;
  </para>
  <para style="p">
    <verse number="21" style="v"/>ahih hangin a tak takin, ka nun’tak lai teng, Topa’ minthan’na tawh leitung kidim ding ahih mah bangin,
  </para>
  <para style="p">
    <verse number="22" style="v"/>Izipt leh gamlakah ka hihsa ka minthan’na leh ka limte mu khin napi-in sawm vei kei hong ze-etin keima aw a ngai lo mite,
  </para>
  <para style="p">
    <verse number="23" style="v"/>amau’ pate tungah piak dinga ka kiciam leitang a mu kuamah om lo ding uh hi; kei hong simmawh mi kuamah in tua leitang mu lo ding hi.
  </para>
  <para style="p">
    <verse number="24" style="v"/>Ahih hangin ka nasem Kaleb ahih leh, amah in lungsim tuam nei-in lim takin kei hong zui ahih manin, amah in a zuat leitangah ka tun’ pih ding a, ama suan leh khakte in tua leitang luah ding uh hi.
  </para>
  <para style="p">
    <verse number="25" style="v"/>Tu-in tua kuam sungah Amalek mite leh Kanaan mite teeng uh ahih manin, San Tuipi paina lampi tawnin zing ciangin gamlakah pai un,” a ci hi.
  </para>
  <para style="p">
    <verse number="26" style="v"/>Topa in Moses leh Aaron kiangah,
  </para>
  <para style="p">
    <verse number="27" style="v"/>“Hih a gilo mihonte in bang tanvei kei hong phunsan ding ahi uh hiam? Amaute in kei hong phunsanna uh ahi Israel mite’ phunna ka za khin hi.
  </para>
  <para style="p">
    <verse number="28" style="v"/>Amaute tungah hih bangin gen in. Topa in, ‘Keimah in a nungta ka hih mah bangin zakna ah na gente uh no tungah ka hong hih ding hi:
  </para>
  <para style="p">
    <verse number="29" style="v"/>na luang hawmte uh hih gamlakah lum ding hi; note khempeuh, kum sawmnih pan a tungsiah, kei hong phunsante,
  </para>
  <para style="p">
    <verse number="30" style="v"/>Jefunneh’ tapa Kaleb leh Nun’ tapa Joshua sim loh, note teengsak dingin ka kiciamna leitangah khat beek na tung kei ding uh hi.
  </para>
  <para style="p">
    <verse number="31" style="v"/>Ahih hangin galte in man ding na cih uh na tate uh, keimah in ka tumpih ding a, note in na thusim loh uh leitang amaute in mu ding uh hi.
  </para>
  <para style="p">
    <verse number="32" style="v"/>Ahih hangin note ahih leh, na luang hawmte uh hih gamlakah lum ding hi.
  </para>
  <para style="p">
    <verse number="33" style="v"/>Na luang hawmte uh a nunung pen gamlakah a kisial mateng, gamlakah kum sawmli sung na tate uh tuucing hi ding uh a, note’ ginat lohna thuak ding uh hi.
  </para>
  <para style="p">
    <verse number="34" style="v"/>Na gam vaan sung uh ni phazah tawh kizui-in, ni sawmli, ni khat ciangin kum khat, note in na mawhna uh kum sawmli sung na thuak ding uh a, keima lungkim lohna na thei ding uh hi,’ a ci hi.
  </para>
  <para style="p">
    <verse number="35" style="v"/>Topa ahi keimah in thu ka gen hi; keimah langpangin a kikaikhawm hih a gilo mi honte khempeuh tungah hih thu ka hih taktak ding hi: hih gamlakah amaute bei mang ding uh a, amaute si ding uh hi,” a ci hi.
  </para>
  <para style="p">
    <verse number="36" style="v"/>Moses in gam vaan dingin a sawl mite hong ciahkikin a gam thu a sia lamin gen ahih manin mi honte amah a phunsan sak,
  </para>
  <para style="p">
    <verse number="37" style="v"/>a gam thu a sia lam a, a gen tua mite, Topa’ mai-ah gimna in si sak hi.
  </para>
  <para style="p">
    <verse number="38" style="v"/>Ahih hangin gam vaan dingin a pai mite lak panin Nun’ tapa Joshua leh Jefunneh’ tapa Kaleb-te hing lai uh hi.
  </para>
  <para style="p">
    <verse number="39" style="v"/>Moses in Israel mite khempeuh tungah hih thute gen a, nakpi-in mite thuum uh hi.
  </para>
  <para style="p">
    <verse number="40" style="v"/>Amaute zingsangin tho baih uh a, gamlak mual dawnah pai to-in, “Thei un, hih lai-ah i om hi. Topa’ ciamnasa munah i paito ding hi; bang hang hiam cih leh i khial khin hi,” ci uh hi.
  </para>
  <para style="p">
    <verse number="41" style="v"/>Ahih hangin Moses in, “Bang hangin tu-in Topa’ thupiakna palsat na hi uh hiam, tangtung lo ding hilo ahi hiam?
  </para>
  <para style="p">
    <verse number="42" style="v"/>Na galte uh mai-ah note hong kisat puk kha ding ahih ciangin kuanto kei un, bang hang hiam cih leh note lakah Topa om lo hi.
  </para>
  <para style="p">
    <verse number="43" style="v"/>Amalek mite leh Kanaan mite na mai uhah om ahih ciangin namsau tawh note na puk ding uh hi; Topa zuihna panin nungkik na hih uh ciangin note tawh Topa om lo ding hi,” a ci hi.
  </para>
  <para style="p">
    <verse number="44" style="v"/>Ahih hangin Topa’ thuciamna singkuang hita leh Moses hita leh giahphual panin dingkhia lo napi-in gamlak mual dawnah kuantoh ding amaute in ngaihsun veve uh hi.
  </para>
  <para style="p">
    <verse number="45" style="v"/>Tua ciangin mual tung gamah a teeng Amalek mite leh Kanaan mite hong paisuk uh a, amaute zoin Hormah ciang dong na ngawn ah amaute delh uh hi.
  </para>
  <chapter number="15" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah hih bangin gen in. Note kong piak leitangah a teeng dingin note tungin,
  </para>
  <para style="p">
    <verse number="3" style="v"/>bawnghon pan hita leh tuuhon pan hita leh thuciamna tun’sak nadingin Topa’ tungah meihal biakna ahi a, biak piakna ahi zongin na piak ciang uh hita leh, Topa tungah a gim namtui bawl nadingin ut thu-a biakna hita leh, a kiseh pawi hunte-ah hita leh na piak uh ciangin,
  </para>
  <para style="p">
    <verse number="4" style="v"/>biakna a paipih mipa in annel seu khat sehsawm suah sehkhat sathau bung khat sehli suah sehkhat tawh a kibawl an tawh biakna Topa tungah pia ding hi;
  </para>
  <para style="p">
    <verse number="5" style="v"/>tuuno khat tawh piak khawm dingin meihal biakna ahih kei leh biak piakna tawh, tui-buah dingin leenggahzu bung khat sehli suah sehkhat na bawl ding hi.
  </para>
  <para style="p">
    <verse number="6" style="v"/>Tua ahih kei leh tuutal khat tawh piak khawm dingin annel seu khat sehsawm suah sehnih sathau bung khat sehthum suah sehkhat tawh a kibawl an tawh biak nading na bawl ding hi;
  </para>
  <para style="p">
    <verse number="7" style="v"/>Topa’ tungah a gim namtui-in tuibuah dingin leenggahzu bung khat sehsawm suah sehkhat na pia ding hi.
  </para>
  <para style="p">
    <verse number="8" style="v"/>Meihal biak nading ahi a, thuciamna tun’sakna-in biakpiak nading ahi a, Topa’ tungah thunuam-a biak nading ahi zongin bawngtal na bawl uh ciangin,
  </para>
  <para style="p">
    <verse number="9" style="v"/>mi khat in a bawngtal tawh annel seu khat sehsawm suah sehthum sathau bung lang tawh a kibawl an tawh biakna pia ding a,
  </para>
  <para style="p">
    <verse number="10" style="v"/>Topa’ tungah a gim namtui, mei tawh kihal biakna-in tuibuah dingin leenggahzu bung lang na pia ding hi.
  </para>
  <para style="p">
    <verse number="11" style="v"/>“Bawngtal ahi a tuutal ahi zongin, tuuno a pa ahi a keelno a pa tawh ahi zongin piak khawm dingin tua bangin kihih ding hi.
  </para>
  <para style="p">
    <verse number="12" style="v"/>Na bawl ganhing khempeuh a pha zahzah tua bangin na bawl kim ding hi.
  </para>
  <para style="p">
    <verse number="13" style="v"/>Topa tungah a gim namtui, mei tawh kihal biakna a piakna uhah tual sung mi khempeuh in hih nate tu-a bangin hih ding uh hi.
  </para>
  <para style="p">
    <verse number="14" style="v"/>Note kiangah khualmi khat hong peem ahi a, na khang tawntungun note lakah mi khatpeuh hong om leh ahi zongin, amah in Topa’ tungah a gim namtui, mei tawh kihal biakna a piak nop leh, note’ hih mah bangin hih ding hi.
  </para>
  <para style="p">
    <verse number="15" style="v"/>Mi honpi’ adingin ngeina khat om ding hi; note leh note lakah hong peem mi’ adingin tawntung ngeina khat na khang tawntungun om ding hi. Topa’ mai-ah note leh peemta mite na kibang ding uh hi.
  </para>
  <para style="p">
    <verse number="16" style="v"/>Note leh note lakah hong peem mi’ adingin a kibang thu khat, ngeina kip khat om ding hi,” a ci hi.
  </para>
  <para style="p">
    <verse number="17" style="v"/>Topa in Moses kiangah,
  </para>
  <para style="p">
    <verse number="18" style="v"/>“Israel mite tungah hih bangin gen in. Note kong paipihna gamah tungin
  </para>
  <para style="p">
    <verse number="19" style="v"/>tua gama piang ante na nek uh ciangin Topa tungah biakna na pia ding uh hi.
  </para>
  <para style="p">
    <verse number="20" style="v"/>Na an-ham uh a masa pen sung panin biakna in moh khat na pia ding uh hi; an cilna pana biakna-in na pia ding uh hi.
  </para>
  <para style="p">
    <verse number="21" style="v"/>Na khang tawntungun na an-ham uh a masa pen Topa’ tungah biakna ah na pia ding uh hi.
  </para>
  <para style="p">
    <verse number="22" style="v"/>“Ahih hangin note khialin, Topa in Moses tungah a gensa hih thupiaknate khempeuh,
  </para>
  <para style="p">
    <verse number="23" style="v"/>Topa in a thupiak-a kipanin na khang tawntungun, Moses tung tawnin Topa in note hong thupiaknate khempeuh na zuih kei uh leh,
  </para>
  <para style="p">
    <verse number="24" style="v"/>theih lohna hangin mi honte’ phawk lohin a kikhial ahih leh, mi honte khempeuh in Topa tungah a gim namtui, meihal biakna dingin bawngtal no khat, ngeina kip om bangin an tawh biakna leh a tuibuah tawh, leh khialhna hanga biakna-in keel a pa khat pia ding hi.
  </para>
  <para style="p">
    <verse number="25" style="v"/>Siampipa in Israel mihonte khempeuh adingin kilemna bawlsak ding a, amaute kimaisak ding hi; bang hang hiam cih leh tua in tatkhialhna hi a, amaute in tua amau’ tatkhialhna hangin Topa’ tungah mei tawh kihal amau’ biakna leh khialhna hanga amau’ biakna uh Topa’ mai-ah hong paipih khin uh hi.
  </para>
  <para style="p">
    <verse number="26" style="v"/>Tua tatkhialhna in amaute khempeuh huamkha ahih manin Israel mihonte khempeuh leh amau lakah a peem khualmi zong kimaisak ding hi.
  </para>
  <para style="p">
    <verse number="27" style="v"/>“Theih lohna hangin mi khat a khialh leh, khialna hanga biak nadingin kum khat a pha keel a nu khat pia ding hi.
  </para>
  <para style="p">
    <verse number="28" style="v"/>Mi khat in theih lohna hangin a khialh ciangin, ama ading kilemna bawlsak nadingin siampipa in tua a khial mipa’ adingin Topa’ mai-ah kilemna bawl sak ding hi; amah kimaisak ding hi.
  </para>
  <para style="p">
    <verse number="29" style="v"/>Theih lohna hangin na khatpeuh peuh a hih, Israel mi lakah a om tual sung mipa leh amaute lakah a peem khual mipa’ adingin ngeina a kibang khat na nei ding uh hi.
  </para>
  <para style="p">
    <verse number="30" style="v"/>Ahih hangin tual sung mi hita leh peemta hita leh, na khatpeuh peuh a hih teitei mipa in Topa a simmawh hi a, ama mite kiang panin tua mipa kikhenkhia ding hi.
  </para>
  <para style="p">
    <verse number="31" style="v"/>Amah in Topa’ thu simmawhin, a thupiakna siasak ahih manin, tua mipa kikhenkhia siang ding hi; ama mawhna ama tung mahmah om ding hi,” a ci hi.
  </para>
  <para style="p">
    <verse number="32" style="v"/>Israel mite gamlakah a om sungun, sabbath ni-in sing a tom mi khat mu uh hi.
  </para>
  <para style="p">
    <verse number="33" style="v"/>Sing a tom laitak a mu mite in Aaron leh Moses, leh mihonte khempeuh kiangah amah paipih uh hi.
  </para>
  <para style="p">
    <verse number="34" style="v"/>Amah bang kicih ding cih tel takin kigen lo ahih manin amaute in khumcip uh hi.
  </para>
  <para style="p">
    <verse number="35" style="v"/>Topa in Moses kiangah, “Tua mipa kithat ding hi; mihonte khempeuh in giahphual pua-ah suang tawh amah deng ding uh hi,” a ci hi.
  </para>
  <para style="p">
    <verse number="36" style="v"/>Mi honte khempeuh in giahphual pua-ah amah paipih uh a, Topa in Moses a thupiak bangin suang tawh amah deng lum uh hi.
  </para>
  <para style="p">
    <verse number="37" style="v"/>Topa in Moses kiangah,
  </para>
  <para style="p">
    <verse number="38" style="v"/>“Israel mite tungah gen in la, a khang tawntungun a puan mongte uhah a teep bawlin, a puan mong-a a teep tungah khau dum khat a khih dingun sawl in;
  </para>
  <para style="p">
    <verse number="39" style="v"/>tua in, note in ut luatna tawh na zuih theih zel uh ahi nomau’ lungsim leh nomau’ mittang deihna zui loin, note in na et ding uh puanmongteep leh Topa’ thupiakte khempeuh phawkin na sep ding uh ahi hi.
  </para>
  <para style="p">
    <verse number="40" style="v"/>Tua ahih ciangin note in ka thupiakte khempeuhte phawkin na sem ding uh a, na Pasian uh tungah na siangtho ding uh hi.
  </para>
  <para style="p">
    <verse number="41" style="v"/>Keimah in, note’ Pasian a hi dingin Izipt gam panin note a hong paikhiatpih Topa na Pasian uh ka hi hi: keimah in Topa na Pasian uh ka hi hi,” a ci hi.
  </para>
  <chapter number="16" style="c"/>
  <para style="p">
    <verse number="1" style="v"/>Tu-in Levi mite sung pan Levi’ tapa Kohath, Kohath’ tapa Izhar, Izhar’ tapa Korah leh Reuben mite sung Reuben’ tapa Eliab, Eliab’ tapa Dathan leh Abiram leh Peleth’ tapa On,
  </para>
  <para style="p">
    <verse number="2" style="v"/>hih mite in pawl kai uh hi; Israel mite sung panin mi’ theihkim, mihon sung panin a kiteel, mihonte a makai mi zanih leh sawmnga tawh Moses’ mai-ah ding uh hi;
  </para>
  <para style="p">
    <verse number="3" style="v"/>Moses leh Aaron langpangin amaute kikaikhawm uh a, amaute kiangah, “Khengval lua uh teh! Mihon khempeuhte a milip-in siangtho uh a, amaute lakah Topa om hi; bang hangin Topa’ mi honpite’ tungah nomau kiliansak tawm na hi uh hiam?” ci uh hi.
  </para>
  <para style="p">
    <verse number="4" style="v"/>Moses in tua thu a zak ciangin boksuk hi;
  </para>
  <para style="p">
    <verse number="5" style="v"/>amah in Korah leh a pawlte khempeuh kiangah, “Zing ciangin Topa in a siangtho ahi mi, ama’ aa ahi mi hong lakin, ama kiangah pai sak ding hi; amah in a teel ding mipa ama kiangah pai sak ding hi.
  </para>
  <para style="p">
    <verse number="6" style="v"/>Hih bangin gamta un: Korah leh a pawlte khempeuh in paknamtui beel la un;
  </para>
  <para style="p">
    <verse number="7" style="v"/>zing ciangin Topa’ mai-ah tua beelte’ sungah mei koihin, mei tungah paknamtui koih un; tua ciangin Topa’ teel mi in a siangtho hong hi ding hi. Levi’ tapate aw, khengval lua uh teh!” a ci hi.
  </para>
  <para style="p">
    <verse number="8" style="v"/>Moses in Korah kiangah, “No Levi mite aw, tu-in za un;
  </para>
  <para style="p">
    <verse number="9" style="v"/>Israel mite’ Pasian in ama kiangah hong paipih ding, Topa’ biakbuk sungah nasep sem ding, mi honte’ na sem dingin amau’ mai-ah a ding dingin Israel mi honte kiang panin hong khenkhiatna leh
  </para>
  <para style="p">
    <verse number="10" style="v"/>nang leh na sanggamte ahi Levi’ mite ama kiangah hong paipihna, hawmthawh lai na hi hiam? Siampi nasepna zong deih lai na hi hiam?
  </para>
  <para style="p">
    <verse number="11" style="v"/>Tua ahih ciangin nang leh na pawlte khempeuh hih lai-ah na kikaihkhopna uh in Topa langpan’na ahi hi; note in na phunsan uh Aaron pen bang mi hi mawk ahi hiam?” a ci hi.
  </para>
  <para style="p">
    <verse number="12" style="v"/>Moses in Eliab’ tapa Dathan leh Abiramte sam sak hi; amaute in, “Kong pai kei ding uh hi.
  </para>
  <para style="p">
    <verse number="13" style="v"/>Kote tungah nangmah ulian-in kibawl tawmin, gamlakah kote hong that dingin bawngnawi leh khuaizu a luan’na gam panin nong paikhiatpihna thu hawmthawh lai na hi hiam?
  </para>
  <para style="p">
    <verse number="14" style="v"/>Tua tham loin nangmah in bawngnawi leh khuaizu a luan’na gamah kote hong paipih loin, lote leh leenggui lote zong nong luah sak kei hi. Hih mite’ mit khel khia ding na hi hiam? Kong pai kei ding uh hi,” a ci hi.
  </para>
  <para style="p">
    <verse number="15" style="v"/>Moses heh mahmah a, Topa kiangah, “Amau’ biakna thupi ngaihsut kei in. Amaute tung panin la khat zong la loin, amaute khat zong ka siasak kei hi,” a ci hi.
  </para>
  <para style="p">
    <verse number="16" style="v"/>Tua ciangin Moses in Korah’ kiangah, “Nang leh na pawlte, nang leh amaute, Aaron tawh zing ciangin Topa’ mai-ah hong om un;
  </para>
  <para style="p">
    <verse number="17" style="v"/>note in na milip-un na paknamtui beel ciat uh la-in, a sungah paknamtui koih un la, Topa’ mai-ah na paknamtui beel ciat uh, paknamtui beel zanih leh sawmnga paipih un; Aaron leh nangmah in zong na paknamtui beel tuak uh paipih un,” a ci hi.
  </para>
  <para style="p">
    <verse number="18" style="v"/>Tua ahih ciangin a milip-un a paknamtui beel ciat uh la a, tuate sungah mei koihin a tungah paknamtui koih uh a, kikhopna buk kongah Moses leh Aaron tawh ding uh hi.
  </para>
  <para style="p">
    <verse number="19" style="v"/>Tua ciangin Korah in amaute’ lang khat, kikhopna buk kongah mihonte khempeuh khawm hi. Topa’ minthan’na mihon khempeuhte tungah kilang hi.
  </para>
  <para style="p">
    <verse number="20" style="v"/>Tua ciangin Topa in Moses leh Aaron kiangah,
  </para>
  <para style="p">
    <verse number="21" style="v"/>“Amaute tomno sungin ka beisak theih nadingin hih mihonte lak panin kihem un,” a ci hi.
  </para>
  <para style="p">
    <verse number="22" style="v"/>Amaute boksuk uh a, “Pasian, mi khempeuhte tungah nuntakna a pia Pasian aw, mi khat khial ding a, mihon khempeuhte tungah nang heh ding na hi hiam?” a ci uh hi.
  </para>
  <para style="p">
    <verse number="23" style="v"/>Topa in Moses kiangah,
  </para>
  <para style="p">
    <verse number="24" style="v"/>”Mihonte tungah hih bangin gen in, Korah, Dathan leh Abiramte’ omna kiim panin paikhia un, ci in,” a ci hi.
  </para>
  <para style="p">
    <verse number="25" style="v"/>Tua ciangin Moses ding-in Dathan leh Abiram kiangah pai hi; Israel upate in amah zui hi.
  </para>
  <para style="p">
    <verse number="26" style="v"/>Amah in mihonte kiangah, “Amaute’ khialhna khempeuh tawh note hong kiphiat khia kha ding ahih manin, hih migilote’ puanbuk panin paikhia un la, amau’ na khat beek lawng kha kei un, hong thuum ing,” a ci hi.
  </para>
  <para style="p">
    <verse number="27" style="v"/>Tua ahih ciangin Korah, Dathan leh Abiramte’ omna kiim panin, amau paikhia uh hi; Dathan leh Abiramte a zite uh leh a tapate uh leh a taneute uh tawh hong pusuakin a puanbuk kong uhah ding khawm uh hi.
  </para>
  <para style="p">
    <verse number="28" style="v"/>Tua ciangin Moses in, “Hih na khempeuh a sem dingin Topa in kei hong sawlin, tua pen keima ut thu a hih lohna, hih thu tawh na thei ding uh hi.
  </para>
  <para style="p">
    <verse number="29" style="v"/>Mi khempeuh a sih ngei bang danin hih mite si a, tua ahih kei leh mi khempeuh in a tuah ngeite a tuah leh, Topa in kei hong sawl loh ahi hi.
  </para>
  <para style="p">
    <verse number="30" style="v"/>Ahih hangin Topa in a thak khat hong piangsakin, leitang a kam ka-in amaute’ neih khempeuh tawh hih mite valh tumin, a hing tangun Leinuai-ah a tumsuk uh leh, hih mite Topa a simmawhna thu na thei ding uh hi,” a ci hi.
  </para>
  <para style="p">
    <verse number="31" style="v"/>Hih thute a gen khiat phetin amau’ nuai-ah lei kiphel kham hi;
  </para>
  <para style="p">
    <verse number="32" style="v"/>leitang in a kam ka-in, Korah tawh a kipawl mi khempeuh leh a innkuanpihte uh leh a neihsa khempeuh uh valh tum hi.
  </para>
  <para style="p">
    <verse number="33" style="v"/>Tua ahih ciangin amaute leh a neihsa khempeuh uh a hing tangun Leinuai-ah tumsuk uh hi; leitang in amaute khup nelh a, mi honpite laizang panin amaute bei uh hi.
  </para>
  <para style="p">
    <verse number="34" style="v"/>Amaute’ kikona hangin a kiim uh a, a om Israel khempeuh tai uh hi; bang hang hiam cih leh amaute in, “Leitang in hong valh tum kha in teh!” ci uh hi.
  </para>
  <para style="p">
    <verse number="35" style="v"/>Topa kiang panin mei hong paikhia a, paknamtui a pia mi zanih leh sawmngate kangtum hi.
  </para>
  <para style="p">
    <verse number="36" style="v"/>Tua ciangin Topa in Moses kiangah,
  </para>
  <para style="p">
    <verse number="37" style="v"/>“Siampi Aaron’ tapa Eleazar in meikuang sung panin paknamtui beelte a lak khiat ding gen in; tua ciangin a gamlapi-in mei thehthang in. Bang hang hiam cih leh tua nate,
  </para>
  <para style="p">
    <verse number="38" style="v"/>amau’ nuntakna a beina dongin a khial hih mite’ paknamtui beelte siangtho hi; tua ahih ciangin biakna tau sitna kuangdai dingin seek un; bang hang hiam cih leh amaute in Topa mai-ah tuate pia uh hi; tua ahih ciangin tua nate siangtho hi. Israel mite tungah tua bangin hih nate in lim khat hi ding hi,” a ci hi.
  </para>
  <para style="p">
    <verse number="39" style="v"/>Tua ahih ciangin siampi Eleazar in mei tawh a kang tum mite’ piak paknamtui sumngo beelte la-in biakna tau sitna-in seek hi—
  </para>
  <para style="p">
    <verse number="40" style="v"/>Topa in Moses tung tawnin Eleazar tungah a gen bangin Korah leh a pawlte tawh a kibang kha lo dingin, siampi ahi lo, Aaron, suan leh khakte ahi lo mi peuhmah in Topa’ mai-ah paknamtui hal dingin a pai loh nading, Israel mite tungah phawksakna khat ahi hi.
  </para>
  <para style="p">
    <verse number="41" style="v"/>Ahih hangin a zing ciangin Israel mi hon khempeuh in Moses leh Aaron phunsan uh a, “Topa mite na that uh hi,” a ci uh hi.
  </para>
  <para style="p">
    <verse number="42" style="v"/>Moses leh Aaron langpangin mihonte a kikhop uh ciangin, kikhopna buk lamah amaute kihei uh hi, en in: meii in tuam a, Topa minthan’na kilang hi.
  </para>
  <para style="p">
    <verse number="43" style="v"/>Kikhopna buk mai lamah Moses leh Aaron pai a,
  </para>
  <para style="p">
    <verse number="44" style="v"/>Topa in Moses kiangah,
  </para>
  <para style="p">
    <verse number="45" style="v"/>“Tomno sungin amaute ka siatsak theih nadingin hih mihonte laizang panin paikhia un,” a ci hi. Amaute boksuk uh hi.
  </para>
  <para style="p">
    <verse number="46" style="v"/>Moses in Aaron kiangah, “Na paknamtui beel la-in, biakna tau pan-a mei a sungah koih in la, a tungah paknamtui koihin, mihonte lakah paipih mengmeng in la, amaute’ adingin kilemna bawlsak in; bang hang hiam cih leh Topa kiang panin hehna hong paikhia khin a, gimna kipan khin hi,” a ci hi.
  </para>
  <para style="p">
    <verse number="47" style="v"/>Tua ahih ciangin Moses’ gen bangin Aaron in la-in mihonte lakah tai hi, en in: mite lakah gimna kipan khin hi; amah in paknamtui koihin mite’ adingin kilemna bawlsak hi.
  </para>
  <para style="p">
    <verse number="48" style="v"/>A si leh a hing-te kikalah amah ding a, gimna veng hi.
  </para>
  <para style="p">
    <verse number="49" style="v"/>Tu-in Korah’ tungtangah a site sim loh, hih gimna tawh a si mi tulsawm leh tulli leh za sagih ahi hi.
  </para>
  <para style="p">
    <verse number="50" style="v"/>Gimna a ven’ ciangin kikhopna buk kong Moses kiangah Aaron ciahkik hi.
  </para>
  <chapter number="17" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite tungah thu gen in la, amaute tung panin, beh khat ciangin ciangkhut khat, a beh tawh kizui-in a makaite khempeuh tung panin ciangkhut sawm-le-nih la in. A ciangkhut tungah amau min ciat gelh in la,
  </para>
  <para style="p">
    <verse number="3" style="v"/>Levi ciangkhut tungah Aaron’ min gelh in. Bang hang hiam cih leh beh lutang khatah ciangkhut khat hi ding hi.
  </para>
  <para style="p">
    <verse number="4" style="v"/>Tua ciangin kikhopna buk sung teci pan’na mai, nang tawh i kituahna munah tuate na koih ding hi.
  </para>
  <para style="p">
    <verse number="5" style="v"/>Keimah in ka teel mipa, ciangkhut hong sel ding hi; amaute in nang hong phunsanna, Israel mite’ phunna tua bangin kei kiang panin ka beisak ding hi,” a ci hi.
  </para>
  <para style="p">
    <verse number="6" style="v"/>Moses in Israel mite tungah gen hi; a makaite khempeuh in a beh tawh kizui-in makai khat ciangin khat pai, ciangkhut sawm leh nih ama tungah pia uh hi; Aaron’ ciangkhut pen amaute’ ciangkhut lakah om hi.
  </para>
  <para style="p">
    <verse number="7" style="v"/>Moses in teci pan’na puanbuk sung Topa’ mai-ah ciangkhutte koih hi.
  </para>
  <para style="p">
    <verse number="8" style="v"/>A zing ciangin teci pan’na puanbuk sungah Moses pai hi, en in: Levi-te beh ading Aaron’ ciangkhut selin nguum khia a, paakin, almond min gah a gah hi.
  </para>
  <para style="p">
    <verse number="9" style="v"/>Tua ciangin Moses in Topa’ mai panin Israel mite khempeuh kiangah ciangkhut khempeuh pai khiatpih hi; amaute in en uh a, a ciangkhut ciat uh la uh hi.
  </para>
  <para style="p">
    <verse number="10" style="v"/>Topa in Moses kiangah, “Amaute si kha ding ahih manin, amaute in kei hong phunsanna na bei sak theih nadingin a lehdo mite adingin lim ahi dingin teci pan’na mai-ah Aaron’ ciangkhut koih kik in,” a ci hi.
  </para>
  <para style="p">
    <verse number="11" style="v"/>Tua mah bangin Moses in hih hi; Topa in amah a sawl bangin, amah in zong hih hi.
  </para>
  <para style="p">
    <verse number="12" style="v"/>Israel mite in Moses kiangah, “En in, kote a si ka hi ta uh a, a mawkna ka hi ta uh hi; kote khempeuh a mawkna ka hi ta uh hi.
  </para>
  <para style="p">
    <verse number="13" style="v"/>A nai-ah a pai, Topa’ biakbuk nai-ah a pai peuhmah si ding hi. Kote khempeuh ka bei nading uh hi ta ahi hiam?” a ci uh hi.
  </para>
  <chapter number="18" style="c"/>
  <para style="p">
    <verse number="1" style="v"/>Tua ahih ciangin Topa in Aaron kiangah, “Nang leh na tapate leh na behte biakinn tawh kisai-in mawhna nang tawh pua khawm ding uh hi; nang leh na tapate in na siampi nasepna tawh kisai-in mawhna nang tawh na pua khawm ding uh hi.
  </para>
  <para style="p">
    <verse number="2" style="v"/>Amaute in nang hong pawlin, teci pan’na puanbuk mai-ah nang leh na tapate na om lai takun note’ na hong sep theih nadingin na pate’ nam ahi Levi minam na sanggamte zong paipih in.
  </para>
  <para style="p">
    <verse number="3" style="v"/>Amaute in note hong huhin puanbuk nasep khempeuh sem ding uh hi; ahih hangin note leh amaute si kha ding na hih ciangun biakinn nazatte leh biakna tau kiangah pai lo ding uh hi.
  </para>
  <para style="p">
    <verse number="4" style="v"/>Amaute in note hong pawlin, kikhopna buk vaan-in puanbuk nasep khempeuh sem ding uh hi; note kiangah mi dang kuamah hong pai lo ding hi.
  </para>
  <para style="p">
    <verse number="5" style="v"/>Israel mite tungah hehna a a om nawn loh nadingin biakinn nasep leh biakna tau nasep note in na sem ding uh hi.
  </para>
  <para style="p">
    <verse number="6" style="v"/>En un, Israel mite kiang panin na sanggam uh Levi mite ka la khin hi; amaute pen kikhopna buk nasep a sem dingin Topa tungah a kipia, note tungah letsong ahi hi.
  </para>
  <para style="p">
    <verse number="7" style="v"/>Nang leh na tapate in biakna tau tawh kisai nate leh dalna puan sunga om nate khempeuhah na siampi nasep uh na sem ding uh hi; na siampi nasep uh letsongin kong piak hi a, a nai-ah hong pai midang peuhmah kithat ding hi,” a ci hi.
  </para>
  <para style="p">
    <verse number="8" style="v"/>Tua ciangin Topa in Aaron kiangah, “En in, kei tungah hong kipia biakna a kikoih khempeuh, Israel mite in a ap nate khempeuh nang kong pia hi; nangma tanh ding leh na suan na khakte’ kaih ahi tawntung dingin note tungah kong pia hi.
  </para>
  <para style="p">
    <verse number="9" style="v"/>Hih in mei tawh hal dingte lak panin a kisiit, a siangtho pen nangma nate ahi hi; amaute in kei tungah hong piak amau’ biaknate khempeuh, an tawh amau’ biaknate khempeuh leh khialhna hanga amau’ biaknate khempeuh leh mawhna hanga amau’ biaknate khempeuh pen nang leh na suan na khakte adingin a siangtho pen hi ding hi.
  </para>
  <para style="p">
    <verse number="10" style="v"/>A siangtho pen mun khatah na ne ding uh hi; pasal peuhmah in ne thei ding hi; note’ adingin a siangtho ahi hi.
  </para>
  <para style="p">
    <verse number="11" style="v"/>Amau’ letsong biakna, Israel mite in veii-a biaknate khempeuh uh zong nomau aa ahi hi; nang leh na tapate leh na tanute kaih tawntung dingin tuate kong pia hi; na inn sunga om a siangtho mi peuhpeuh in ne thei ding hi.
  </para>
  <para style="p">
    <verse number="12" style="v"/>Sathau a limci pen khempeuh, leh leenggahzu leh an a limci pen khempeuh, Topa tungah amau piak an palte, note tungah kong pia hi.
  </para>
  <para style="p">
    <verse number="13" style="v"/>Amaute in Topa tungah a piak uh, amau’ leitangah a min masa gah khempeuh nomau’ aa hi ding hi; na inn sunga om a siangtho mi peuhpeuh in ne thei ding hi.
  </para>
  <para style="p">
    <verse number="14" style="v"/>Israelte sungah a ki-ap na peuhmah nomau aa hi ding hi.
  </para>
  <para style="p">
    <verse number="15" style="v"/>Mihing leh ganhing khempeuh sung panin naubu a hong, amaute in Topa tungah a piakte khempeuh uh, mihing hita leh ganhing hita leh, nomau aa hi ding hi; ahi zongin mihing tacil na tankhia ding uh a, ganhing tacil zong na tankhia ding uh hi.
  </para>
  <para style="p">
    <verse number="16" style="v"/>Tuate a kitatna man (kha khat a phak ciangin tuate na tankhia ding uh hi) gerah sawmnih a pha biakinn shekel tawh kizui-in ngun shekel nga-in na seh ding uh hi.
  </para>
  <para style="p">
    <verse number="17" style="v"/>Ahih hangin bawng tacil, ahih kei leh tuu tacil, ahi kei leh keel tacilte na tan kei ding uh hi; tuate siangtho hi. Biakna tau tungah tuate’ si na theh ding uh a, Topa tungah gim namtui, mei tawh kihal biakna-in tuate’ thau na hal ding uh hi;
  </para>
  <para style="p">
    <verse number="18" style="v"/>ahih hangin a kiveii sa-iik leh a taklam phei nomau aa ahih mah bangin, tuate’ sate nomau aa hi ding hi.
  </para>
  <para style="p">
    <verse number="19" style="v"/>Israel mite in Topa tungah a piak a siangtho biaknate khempeuh, nang leh na tapate leh na tanute tungah kaih tawntung dingin kong pia hi; tua in nang leh na suan na khakte adingin Topa mai-ah a tawntung a, ci tawh thuciamna ahi hi,” a ci hi.
  </para>
  <para style="p">
    <verse number="20" style="v"/>Topa in Aaron kiangah, “Nang in amau’ gam sungah gamhluah na nei kei ding a, amaute lakah tanh zong na nei kei ding hi; keimah in Israel mite lakah nangma tanh leh nangma luah ka hi hi.
  </para>
  <para style="p">
    <verse number="21" style="v"/>“Kikhopna buk sungah amaute’ nasepna, amau’ nasep thaman dingin Israel sunga sehsawm suah sehkhat khempeuh, Levi mite tungah gamh-in ka pia hi.
  </para>
  <para style="p">
    <verse number="22" style="v"/>Amaute in khialhna thuakin si kha ding uh ahih manin tu-a kipan kikhopna buk kiangah Israel mite pai lo ding uh hi.
  </para>
  <para style="p">
    <verse number="23" style="v"/>Ahih hangin Levi mite in kikhopna buk nasep sem ding uh a, amaute in a mawhna uh pua ding uh hi; tua in amau’ khang tawntungin tawntung ngeina hi ding hi; amaute in Israel mite lakah luah nei lo ding uh hi.
  </para>
  <para style="p">
    <verse number="24" style="v"/>Bang hang hiam cih leh amaute in biakna-in Topa tungah a piak uh Israel mite’ sehsawm suah sehkhat pen Levi mite tungah luah dingin ka pia khin hi; tua ahih ciangin Israel mite lakah amaute in luah a neih loh ding uh ka gensa ahi hi,” a ci hi.
  </para>
  <para style="p">
    <verse number="25" style="v"/>Topa in Moses kiangah,
  </para>
  <para style="p">
    <verse number="26" style="v"/>“Levi mite kiangah hih bangin na gen lai ding hi: “Note luah dingin amaute’ tung panin kong piak ahi sehsawm suah sehkhat Israel mite tung panin na lak uh ciangin, tua sung panin Topa tungah biakna, sehsawm suah sehkhat sung pan sehsawm suah sehkhat na pia sawn ding uh hi.
  </para>
  <para style="p">
    <verse number="27" style="v"/>Tua na biaknate uh, ancilna pana an leh leenggah sukna pana kipia mah bangin note aa-in kiciamteh ding hi.
  </para>
  <para style="p">
    <verse number="28" style="v"/>Tua ahih ciangin Israel mite tung panin na ngah uh sehsawm suah sehkhat khempeuh tung panin Topa tungah biakna na pia ding uh hi; tua sung panin siampi Aaron’ tungah Topa a kibiakna na pia ding uh hi.
  </para>
  <para style="p">
    <verse number="29" style="v"/>Note tungah hong kipia letsong lakah a limci pen, a siangtho pen paipihin Topa adingin biakna khempeuh na pia ding uh hi,’ ci-in gen in.
  </para>
  <para style="p">
    <verse number="30" style="v"/>Tua ahih ciangin amaute kiangah, ‘Tuate sung panin a limci pen teng na piak khit uh ciangin, a om lai teng Levi mite’ adingin ancilna pana piangte leh leenggah sukna pana piangte a kipia mah bangin kiciamteh ding hi;
  </para>
  <para style="p">
    <verse number="31" style="v"/>mun khatpeuh peuh ah na ne thei ding uh hi, nang leh na innkuanpihte in na ne thei ding uh hi; bang hang hiam cih leh tua in kikhopna buk sungah note’ nasepna thaman ahi hi.
  </para>
  <para style="p">
    <verse number="32" style="v"/>Tua sung panin a limci pen na piak nak uh leh tua thu hangin mawhsakna na thuak kei ding uh hi. Israel mite’ na a siangthote na nin sak kei ding uh hi, na ninsak uh leh na si ding uh hi,’ ci-in gen in,” a ci hi.
  </para>
  <chapter number="19" style="c"/>
  <para style="p">
    <verse number="1" style="v"/>Tu-in Topa in Moses leh Aaron kiangah,
  </para>
  <para style="p">
    <verse number="2" style="v"/>“Hih in Topa’ thupiak thukham leh ngeina ahi hi: Poina a nei lo, sit ban’na a om lo, a tungah nasepna kol a kivawh ngei nai lo, bawngla a san khat nangma kiangah hong paipih nadingun Israel mite kiangah gen un.
  </para>
  <para style="p">
    <verse number="3" style="v"/>Siampi Eleazar kiangah na pia ding uh a, giahphual pua lamah kipaipihin ama mai-ah kigo ding hi;
  </para>
  <para style="p">
    <verse number="4" style="v"/>siampi Eleazar in a khutme tawh a si tawm khat la-in, kikhopna buk mai lamah a si sagih vei theh ding hi.
  </para>
  <para style="p">
    <verse number="5" style="v"/>Ama muhna ah a bawngla kihal ding hi; a vun, a sa, leh a si, a ek tawh kihal ding hi;
  </para>
  <para style="p">
    <verse number="6" style="v"/>siampipa in taamtaak sing leh puknah leh a ausan khaute la-in bawngla a kihalna sungah tuate khul ding hi.
  </para>
  <para style="p">
    <verse number="7" style="v"/>Tua ciangin siampipa in ama puante sawpin tui sungah kipumsil ding a, tua khit ciangin giahphual ah hong pai ding hi; a nitak mateng siampipa a nin hi ding hi.
  </para>
  <para style="p">
    <verse number="8" style="v"/>Bawngla a hal mipa-in ama puante sawpin tui sungah kipumsil ding a, a nitak mateng a nin hi ding hi.
  </para>
  <para style="p">
    <verse number="9" style="v"/>Mi a siang khat in bawngla vute khawmin, giahphual pua lam a siang mun khatah tuate koih ding hi; khialhna maisak nading, nitna sian’sak nading tui-ah zat dingin Israel mi honpite adingin tuate kikem ding hi.
  </para>
  <para style="p">
    <verse number="10" style="v"/>Bawngla vute a khawm mipa in ama puante sawpin, a nitak mateng a nin hi ding hi. Hih in Israel mite leh amaute lakah a peem khualmi tungah tawntung ngeina hi ding hi.
  </para>
  <para style="p">
    <verse number="11" style="v"/>“A si mi khatpeuh’ pumpi a lawngpa ni sagih sung a nin hi ding hi;
  </para>
  <para style="p">
    <verse number="12" style="v"/>a ni thum ni leh a ni sagih ni-in amahmah tui tawh kisiangsakin, tua khit ciangin a siang hi ding hi; ahih hangin a ni thum ni leh a ni sagih ni-in amahmah a kisian’sak kei leh, amah a siang suak thei lo ding hi.
  </para>
  <para style="p">
    <verse number="13" style="v"/>A sisa mi khatpeuh’ pumpi, mi si a lawng mi in amahmah a kisian’sak tawm kei leh amah in Topa’ biakbuk a ninsak hi a, Israel sung panin tua mi kikhen khia ding hi; nitna hangin ama tungah tui kibuak lo ahih manin amah a nin hi ding hi; ama nitna ama tungah om lai hi.
  </para>
  <para style="p">
    <verse number="14" style="v"/>“Hih in, mi khat puanbuk sungah a sih ciangin ngeina ahi hi; puanbuk sungah a pai mi peuhmah leh puanbuk sungah a om mi peuhmah ni sagih sung a nin hi ding hi.
  </para>
  <para style="p">
    <verse number="15" style="v"/>A kisin cip lo a kihong beel peuhmah a nin ahi hi.
  </para>
  <para style="p">
    <verse number="16" style="v"/>Namsau tawh gamlakah a kithat mi ahi a, misi pumpi ahi a, mi guh ahi a, han ahi zongin a lawng mi peuhmah ni sagih sung a nin hi ding hi.
  </para>
  <para style="p">
    <verse number="17" style="v"/>Amaute in a nin mipa adingin a kihal khialhna hanga biakna vute la-in beel sung khatah tui luang lai tawh hel ding uh hi;
  </para>
  <para style="p">
    <verse number="18" style="v"/>tua ciangin a siang mi khat in puknah la-in a tui sungah diah ding a, puanbuk tung leh a nazatte khempeuh tung leh tua lai-ah a om mi khempeuh tung leh guh ahi a, a kithat mi ahi a, misi ahi a, han ahi zongin a lawng mipa tungah theh ding hi;
  </para>
  <para style="p">
    <verse number="19" style="v"/>a ni thum ni leh a ni sagih ni-in a siang mipa in a nin mipa tungah theh ding hi; tua bangin a ni sagih ni-in amah in mi nin pa siangsakin, amah in a puante sawpin tui sungah kipumsil ding a, a nitak ciangin amah siang ding hi.
  </para>
  <para style="p">
    <verse number="20" style="v"/>“Ahih hangin a nin hi napi-in amah a kisiangsak lo mipa in Topa’ biakinn ninsak ahih manin mi honpi panin tua mipa kikhen khia ding hi; nitna hangin ama tungah tui kibuak lo ahih manin amah a nin ahi hi.
  </para>
  <para style="p">
    <verse number="21" style="v"/>Tua in amaute adingin tawntung ngeina khat hi ding hi. Nitna hangin tui a theh mipa in ama puante sawp ding hi; nitna hanga a kizang tui a lawng mipa a nitak mateng nin ding hi.
  </para>
  <para style="p">
    <verse number="22" style="v"/>A nin mipa in a lawn’ peuhpeuh nin ding hi; tua a lawng peuhpeuh a nitak mateng nin ding hi,” a ci hi.
  </para>
  <chapter number="20" style="c"/>
  <para style="p">
    <verse number="1" style="v"/>Israel mite, a mihon buppi, a kha masa sungin Zin gamlak tung uh a, mite Kadesh munah om uh hi; tua lai-ah Miriam si a, tua lai mahah kivui hi.
  </para>
  <para style="p">
    <verse number="2" style="v"/>Tu-in mihonte ading tui om lo hi; tua ahih manin Moses leh Aaron’ langah amaute kihawmin kituah uh hi.
  </para>
  <para style="p">
    <verse number="3" style="v"/>Mite Moses tawh kiseelin, “Topa mai-ah ka sanggamte uh a sih lai-in a si hi zaw ta le ung!
  </para>
  <para style="p">
    <verse number="4" style="v"/>Bang hangin hih lai-ah kote leh ka ganhingte uh a si dingin Topa’ mihonte hih gam lakah hong paipih na hi hiam?
  </para>
  <para style="p">
    <verse number="5" style="v"/>Bang hangin hih mun sia-ah hong paipih dingin Izipt panin kote hong paito sak na hi hiam? An ahi a, thei ahi a, leenggui ahi a, mang kawlsing ahi zongin a omna mun hi lo hi; dawn ding tui zong om lo hi,” a ci uh hi.
  </para>
  <para style="p">
    <verse number="6" style="v"/>Tua ciangin mihonte omna panin kikhopna buk kongah Moses leh Aaron pai-in bok uh hi. Topa’ minthan’na amaute tungah kilang a,
  </para>
  <para style="p">
    <verse number="7" style="v"/>Topa in Moses kiangah,
  </para>
  <para style="p">
    <verse number="8" style="v"/>“Ciangkhut la-in, nang leh na sanggampa Aaron in mihonte khawm un la, suangpi in amau’ muh-in tui a piak ding sawl un; tua bangin suangpi panin amau ading tui na pia ding hi; tua bangin mihonte tung leh amau’ ganhingte tungah tui na pia ding hi,” a ci hi.
  </para>
  <para style="p">
    <verse number="9" style="v"/>Amah in a thupiak bangin Topa mai panin ciangkhut la hi.
  </para>
  <para style="p">
    <verse number="10" style="v"/>Moses leh Aaron in suangpi mai-ah mihonte kaikhawmin, amah in amaute kiangah, “Tu-in za un, a lehdo mite aw; hih suangpi panin note ading tui hong phulkhiasak ding ka hi uh hiam?” a ci hi.
  </para>
  <para style="p">
    <verse number="11" style="v"/>Moses in a khut laam toin a ciangkhut tawh suangpi nih vei sat hi; tui tampi phulkhia-in mihonte leh amau’ ganhingte in dawn uh hi.
  </para>
  <para style="p">
    <verse number="12" style="v"/>Topa in Moses leh Aaron kiangah, “Israel mite mai-ah kei hong um lo hong siangthosak lo na hih uh ciangin amaute ka piaksa leitangah hih mihonte na tun’pih kei ding uh hi,” a ci hi.
  </para>
  <para style="p">
    <verse number="13" style="v"/>Hihte pen, Israel mite Topa tawh a kiseelna, amaute lakah amahmah a siangtho a, a kilahna mun, Meribah tui phual-a thu piang ahi hi.
  </para>
  <para style="p">
    <verse number="14" style="v"/>Moses in Kadesh panin Edom kumpipa kiangah kamtaite sawl a, “Na sanggam ahi Israelte in hih bangin ci hi: Kote’ tuah khak kamsiatna khempeuh na thei hi.
  </para>
  <para style="p">
    <verse number="15" style="v"/>Ka pu ka pate uh Izipt ah na paisukin Izipt ah sau veipi ka teeng uh hi; Izipt mite in kote leh ka pu ka pate uh hong gim bawl hi;
  </para>
  <para style="p">
    <verse number="16" style="v"/>Topa tungah ka kiko uh ciangin amah in ka aw uh hong za a, vantung mi khat hong sawlin, Izipt panin hong pai khiatpih hi; tu-in nangma gam nawl Kadesh khuapi ah ka om uh hi.
  </para>
  <para style="p">
    <verse number="17" style="v"/>Tu-in kote na gam hong kantan sak in. Lo ahi a, leenggui lo ahi zong nawk loin, tuikhuk panin zong tui ka dawn kei ding uh hi; Kumpipa’ Lamlian dungah ka pai ding uh a, na gamsung ka khen’ matengun tak lam ahi a, vei lamah ahi zongin ka pial kei ding uh hi,” a ci hi.
  </para>
  <para style="p">
    <verse number="18" style="v"/>Ahih hangin Edom mite in ama kiangah, “Nong nawk kei ding uh hi, nong nawk uh leh note lang pangin namsau tawh kong kuan ding uh hi,” a ci hi.
  </para>
  <para style="p">
    <verse number="19" style="v"/>Israel mite in, lamlian lam tawnin ka pai to ding uh hi; kote leh ka ganhingte un na tui uh ka dawn uh leh, a man kong pia ding uh hi; khe tawh pai-in hong nawk sak un, a dang kong ngen kei uh hi,” a ci hi.
  </para>
  <para style="p">
    <verse number="20" style="v"/>Ahih hangin Edom mite in, “Nong nawk kei ding uh hi,” a ci uh hi. Amaute’ lang khatah galkap tampi tawh Edom mite kuan hi.
  </para>
  <para style="p">
    <verse number="21" style="v"/>Israel, amau gam a nawk sak ding tua bangin Edom mite in nial uh hi; tua ahih ciangin amau kiang panin Israel mite paikhia uh hi.
  </para>
  <para style="p">
    <verse number="22" style="v"/>Kadesh panin amaute pai uh a, Israel mite, a mihon buppi-in Hor Mual tung uh hi.
  </para>
  <para style="p">
    <verse number="23" style="v"/>Edom gamgi Hor Mual ah Topa in Moses leh Aaron tungah,
  </para>
  <para style="p">
    <verse number="24" style="v"/>“Ama mite kiangah Aaron kigawm ding hi; bang hang hiam cih leh Meribah tui-ah note in ka thupiak lehdo na hih manun, Israel mite tungah ka piak leitangah amah tum lo ding hi.
  </para>
  <para style="p">
    <verse number="25" style="v"/>Aaron leh ama tapa Eleazar sam in la, Hor Mual ah amaute paipih in;
  </para>
  <para style="p">
    <verse number="26" style="v"/>ama tung panin Aaron puante suahkhia in la, a tapa Eleazar silh sak in; ama mite kiangah Aaron kigawm ding a, tua lai-ah si ding hi,” a ci hi.
  </para>
  <para style="p">
    <verse number="27" style="v"/>Topa thupiak bangin Moses gamta hi; mihonte khempeuh’ muhin Hor Mual tungah amaute paito uh hi.
  </para>
  <para style="p">
    <verse number="28" style="v"/>Moses in Aaron puante suahkhiatsak a, a tapa Eleazar silh sak hi; tua mual dawnah Aaron si hi. Tua ciangin mual tung panin Moses leh Eleazar paisuk uh hi.
  </para>
  <para style="p">
    <verse number="29" style="v"/>Mi honte khempeuh in Aaron si hi ci-in a muh uh ciangin, Aaron hangin Israel innkuan khempeuh ni sawmthum sung kap uh hi.
  </para>
  <chapter number="21" style="c"/>
  <para style="p">
    <verse number="1" style="v"/>Kanaan mi ahi Negeb gama teeng Arad gam kumpipa in Atharim lam tawnin Israel hong paina thu a zak ciangin, amah in Israel doin, amaute kimkhat sal-in man hi.
  </para>
  <para style="p">
    <verse number="2" style="v"/>Israelte in Topa tungah kiciamna khat bawl uh a, “Ka khut sung uhah hih mite nong piak nak leh kote in amau’ khuapite ka susia mang ding uh hi,” a ci uh hi.
  </para>
  <para style="p">
    <verse number="3" style="v"/>Topa in Israelte’ aw ngai-in Kanaan mite pia hi; amaute in amau leh a khuapite uh susia mang hi; tua ahih ciangin tua mun pen Hormah kici hi.
  </para>
  <para style="p">
    <verse number="4" style="v"/>Amaute Hor Mual panin ding khia-in, Edom gam kiim-ah pai dingin San Tuipi lamah, pai uh hi; lam kalah mite lungkia uh hi.
  </para>
  <para style="p">
    <verse number="5" style="v"/>Mite in Pasian leh Moses gensia uh a, “Bang hangin gam lakah a si dingin Izipt panin kote hong pai khiatpih to na hi hiam? Bang hang hiam cih leh an leh tui om lo hi, bangmah a man lo hih an ka kih uh hi,” a ci uh hi.
  </para>
  <para style="p">
    <verse number="6" style="v"/>Tua ciangin Topa in mite lakah gul gu-phate khah a, tuate in mite tu-in Israel mi tampi si hi.
  </para>
  <para style="p">
    <verse number="7" style="v"/>Moses kiangah mite hong pai-in, “Topa leh nang hong gensia-in kam pau ka hih manun ka khial uh hi; kote kiang panin gulte a lak khiat nadingin Topa tungah thuum in,” a ci uh hi. Tua ahih ciangin mite’ adingin Moses in thuumsak hi.
  </para>
  <para style="p">
    <verse number="8" style="v"/>Topa in Moses kiangah, “Gul gu-pha khat bawl in la, khuam khat tungah khai in; gul in a tuk mi peuhmah in tua gul a muh ciangin hing ding hi,” a ci hi.
  </para>
  <para style="p">
    <verse number="9" style="v"/>Tua ahih ciangin Moses in sumngo gul khat bawl a, khuam khat tungah khai hi; gul in mi khatpeuh a tuk leh amah in sumngo gul enin hing pah hi.
  </para>
  <para style="p">
    <verse number="10" style="v"/>Israel mite ding khia uh a, Oboth munah giahphual sat uh hi.
  </para>
  <para style="p">
    <verse number="11" style="v"/>Amaute Oboth panin ding khia uh a, nisuahna lam, Moab gal gamlak, Iyeabarim munah giahphual sat uh hi.
  </para>
  <para style="p">
    <verse number="12" style="v"/>Tua lai panin amaute ding khia uh a, Zered Kuam ah giahphual sat uh hi.
  </para>
  <para style="p">
    <verse number="13" style="v"/>Tua lai panin amaute ding khia uh a, Amor mite’ gamgi pana hong kikhung suk gamlak a, om Arnon gun gal khatah giahphual sat uh hi; bang hang hiam cih leh Arnon gun pen Moab leh Amor mite kikalah gamgi ahi hi.
  </para>
  <para style="p">
    <verse number="14" style="v"/>Tua ahih manin Topa’ Gal Laibu sungah,
  </para>
  <para style="p">
    <verse number="15" style="v"/>leh Ar khua ciang a ban suk a, Moab gamgi lamah a paisuk kuam,” kici hi.
  </para>
  <para style="p">
    <verse number="16" style="v"/>Tua lai panin Be-er munah pai uh hi; tua pen Topa in Moses kiangah, “Mite kaikhawmin, amaute tui ka pia ding hi,” a cihna tuikhuk ahi hi.
  </para>
  <para style="p">
    <verse number="17" style="v"/>Tua ciangin Israel mite in hih la sa uh hi:
  </para>
  <para style="p">
    <verse number="18" style="v"/>kumpi ciangkhut leh amau ciangkhutte tawh mite’ uliante in a tawh, kumpi tate in a tawh tuikhuk,” a ci uh hi. Gamlak panin amaute Mattanah mun-ah pai uh a,
  </para>
  <para style="p">
    <verse number="19" style="v"/>Mattanah panin Nahaliel, Nahaliel panin Bamoth,
  </para>
  <para style="p">
    <verse number="20" style="v"/>Bamoth panin sehnel gam a kimuh suk theihna Pisgah mual kiang nai, Moab gam sunga kuam khatah tung uh hi.
  </para>
  <para style="p">
    <verse number="21" style="v"/>Tua ciangin Israelte in Amor kumpipa Sihon kiangah kamtaite sawl a,
  </para>
  <para style="p">
    <verse number="22" style="v"/>“Na gam hong kantan sak in; lo ahi a, leenggui lo ahi zongin ka pial kei ding uh hi; tuikhuk tui ka dawn kei ding uh hi; na gam ka khen khit mateng uh Kumpipa’ Lamlian tawnin ka pai ding uh hi,” a ci hi.
  </para>
  <para style="p">
    <verse number="23" style="v"/>Ahih hangin Sihon in ama gam Israelte kantan sak lo hi. Amah in a mite khempeuh kaikhawmin, Israelte do dingin gam lakah pai-in Jahaz mun tung a, Israelte a do hi.
  </para>
  <para style="p">
    <verse number="24" style="v"/>Israelte in namsau tawh amah leh a mite tampi thatin, Arnon gun panin Jabbok lui, Ammon mite kiang dong a gam lak sak hi; bang hang hiam cih leh Jazer pen Ammon mite’ gamgi ahi hi.
  </para>
  <para style="p">
    <verse number="25" style="v"/>Israelte in hih khuapite khempeuh la-in, Heshbon gam sunga Amor mite’ khuapite khempeuh leh khua neute khempeuh ah teeng uh hi.
  </para>
  <para style="p">
    <verse number="26" style="v"/>Bang hang hiam cih leh Heshbon pen, ni danga Moab kumpipa simin a khut sung panin Arnon gun ciang dong a gam khempeuh a lak sak, Amor mite’ kumpipa Sihon’ khuapi ahi hi.
  </para>
  <para style="p">
    <verse number="27" style="v"/>Tua ahi ciangin la a sa pawlte in,
  </para>
  <para style="p">
    <verse number="28" style="v"/>Heshbon panin mei piang khia hi, Sihon khuapi panin meikuang piang khia hi. Moabte’ kumpi Ar, Arnon mual sang a ukte kang tum hi.
  </para>
  <para style="p">
    <verse number="29" style="v"/>O Moab! gimna na ngah hi, O Khemosh mite! na mangthang uh hi, Amah in a tapate gal tai-in, a tanute gal matin, Amor kumpipa Sihon adingin hong bawl hi.
  </para>
  <para style="p">
    <verse number="30" style="v"/>Tua ahih ciangin amau’ suan leh khakte Heshbon panin Dibon ciang dong si uh a, mei in Medeba ciang dong a bat mateng ka siasak uh hi,” ci-in sa uh hi.
  </para>
  <para style="p">
    <verse number="31" style="v"/>Tua ciangin Amor mite’ gam sungah Israelte teeng hi.
  </para>
  <para style="p">
    <verse number="32" style="v"/>Moses in Jazer khua thu a kansim ding a sawl hi; amaute in a khua neute la-in tua lai-a om Amor mite suan uh hi.
  </para>
  <para style="p">
    <verse number="33" style="v"/>Tua ciangin amaute kihei-in Bashan lamah paito uh hi; Bashan kumpipa Og leh a mite khempeuh Edrei-ah amaute do dingin kuan uh hi.
  </para>
  <para style="p">
    <verse number="34" style="v"/>Ahih hangin Topa in Moses kiangah, “Amah kihta kei in; bang hang hiam cih leh amah leh a mite khempeuh leh a leitang, nangma khut sungah kong pia khin hi; Heshbon ah a teeng Amor kumpipa Sihon na bawl bangin amah na bawl ding hi,” a ci hi.
  </para>
  <para style="p">
    <verse number="35" style="v"/>Tua ahih ciangin khat beek a nungta a om lo dingin amaute in amah leh a tapate leh a mite khempeuh that uh hi; amaute in ama gam tang uh hi.
  </para>
  <chapter number="22" style="c"/>
  <para style="p">
    <verse number="1" style="v"/>Tua ciangin Israel mite ding khia uh a, Jerikho gei Jordan gal khat Moab gam leizangah giahphual sat uh hi.
  </para>
  <para style="p">
    <verse number="2" style="v"/>Israelte in Amor mite tungah a bawlna khempeuh Zippor’ tapa Balak in mu hi.
  </para>
  <para style="p">
    <verse number="3" style="v"/>Amaute tam mahmah uh ahih manin Moab mite in tua mite kihta uh hi; Israel mite kihtakna tawh Moab mite a kidim hi.
  </para>
  <para style="p">
    <verse number="4" style="v"/>Moab mite in Midian upate kiangah, “Bawngtal in gamlak lopate a liah bangin hih mihonte in i kiim-a om khempeuh liak tum mang ding hi,” a ci hi. Tua ahih ciangin Zippor’ tapa Balak, tua hun lai taka Moab kumpipa in
  </para>
  <para style="p">
    <verse number="5" style="v"/>Amau mite’ gam, Gun gei Pethor ah a om Beor tapa Balaam kiangah kamtaite sawlin, “En in, Izipt panin mihon khat hong paikhia hi; amaute in lei maitang teng dim khin uh a, keima gal khatah amaute om uh hi.
  </para>
  <para style="p">
    <verse number="6" style="v"/>Tu-in hong pai in la, amaute hat lua uh ahih manin hih mite hong samsiat sak in; tua hi leh amaute zoin hih gam panin ka hawl khia zo kha ding hi; bang hang hiam cih leh thupha na piak mi in thupha ngahin na samsiat mi in siatna a ngah ka thei hi,” a ci sak hi.
  </para>
  <para style="p">
    <verse number="7" style="v"/>Tua ahih ciangin Moab upate leh Midian upate aisaan man ding tawh kuan khia uh hi; Balaam kiangah amaute pai uh a, Balak’ thu ama kiangah sung uh hi.
  </para>
  <para style="p">
    <verse number="8" style="v"/>Amah in amaute kiangah, “Tu zan hih lai-ah giak un, Topa in kei tungah hong gen bangin note tungah thu kong puak kik ding hi,” a ci hi; tua ahih ciangin Moab uliante Balaam tawh om hi.
  </para>
  <para style="p">
    <verse number="9" style="v"/>Balaam kiangah Pasian hong pai-in, “Nang tawh a om hih mite kua ahi hiam?” a ci hi.
  </para>
  <para style="p">
    <verse number="10" style="v"/>Balaam in Pasian kiangah, “Zippor’ tapa Balak, Moab kumpipa in kei kiangah hong sawlin,
  </para>
  <para style="p">
    <verse number="11" style="v"/>‘En in, Izipt panin mihon khat hong paikhia a, lei maitang teng dim uh hi; tu-in hong pai in la amaute doin ka hawl khia zo kha ding hi,’ hong ci hi,” ci-in a gen hi.
  </para>
  <para style="p">
    <verse number="12" style="v"/>Pasian in Balaam kiangah, “Amaute na zui kei ding hi; tua mite thupha kipia ahih manin na samsia kei ding hi,” a ci hi.
  </para>
  <para style="p">
    <verse number="13" style="v"/>Tua ahih ciangin zingsangin Balaam tho-in Balak’ uliante kiangah, “Na gam uhah ciah un; bang hang hiam cih leh Topa in note kong zuih ding hong phal lo hi,” a ci hi.
  </para>
  <para style="p">
    <verse number="14" style="v"/>Tua ahih ciangin Moab uliante ding-in Balak kiangah pai uh a, “Balaam in kote hong zui nuam lo hi,” ci uh hi.
  </para>
  <para style="p">
    <verse number="15" style="v"/>Balak in amaute sangin a tamzaw leh a zahtak-huai zaw uliante khat vei sawl kik hi.
  </para>
  <para style="p">
    <verse number="16" style="v"/>Amaute Balaam kiangah pai uh a, ama kiangah, “Zippor’ tapa Balak in hih bangin ci hi: ‘Kei kiangah nong pai nading bangmah kikol-awk sak kei in;
  </para>
  <para style="p">
    <verse number="17" style="v"/>bang hang hiam cih leh min phatna lianpi nang kong pia ding a, kei tunga nong gen peuhpeuh ka hih ding hi; hong pai in la, hih mite hong samsiat sak in,’ a ci hi,” ci-in a gen uh hi.
  </para>
  <para style="p">
    <verse number="18" style="v"/>Ahih hangin Balaam in dawngin Balak’ nasemte kiangah, “Balak in kham leh ngun tawh a kidim ama inn hong pia ding hita leh zong, Topa ka Pasian’ thu piakna banah a tawmzaw hita leh a tamzaw hita leh bangmah ka hih thei kei hi.
  </para>
  <para style="p">
    <verse number="19" style="v"/>Tu-in kong thuum hi, Topa in kei tungah bang hong ci lai ding hiam cih ka theih nadingin tu zan zong hih lai-ah giak un,” a ci hi.
  </para>
  <para style="p">
    <verse number="20" style="v"/>Balaam kiangah zanin Pasian hong pai-in, “Nangmah sam dingin mite hong pai ahih leh, tho in la, amaute zui in; ahih hangin nang kong sawl teng bek na hih ding hi,” a ci hi.
  </para>
  <para style="p">
    <verse number="21" style="v"/>Tua ahih ciangin zingsangin Balaam tho-in a la tutphah vawh a, Moab uliante zui hi.
  </para>
  <para style="p">
    <verse number="22" style="v"/>Ahih hangin amah pai ahih manin Pasian’ hehna so hi; amah langpang dingin Topa’ vantungmi in lampi ah na pang hi. Tu-in a la tungah amah tuang a, a nasemte nih in zong a zui uh hi.
  </para>
  <para style="p">
    <verse number="23" style="v"/>A la in Topa’ vantungmi a khut sungah namsau dawhsa tawi-in lampi ah a ding mu hi; lampi panin lam pialin gam lakah pai hi; Balaam in lampi ah a paikik nadingin a la sat hi.
  </para>
  <para style="p">
    <verse number="24" style="v"/>Tua ciangin leenggui lo kikal, a pang tuakah phung a omna lam kawcik ah Topa’ vantungmi na ding hi.
  </para>
  <para style="p">
    <verse number="25" style="v"/>La in Topa’ vantungmi a muh ciangin phung phu a, Balaam’ khe phung tawh nengcip hi; tua ahih ciangin amah in a la sat kik hi.
  </para>
  <para style="p">
    <verse number="26" style="v"/>Tua ciangin Topa’ vantungmi na ma pai-in, tak lam ahi a, vei lam ahi zongin kihei theih nading a om lohna mun kawcik khatah na ding leuleu hi.
  </para>
  <para style="p">
    <verse number="27" style="v"/>La in Topa’ vantungmi a muh ciangin Balaam nuai-ah lumsuk hi; Balaam heh mahmah a, a ciangkhut tawh la sat hi.
  </para>
  <para style="p">
    <verse number="28" style="v"/>Tua ciangin Topa in la pau theisak a, la in Balaam kiangah, “Thum vei dong nong sat nadingin nang bang hong cih ka hi hiam?” a ci hi.
  </para>
  <para style="p">
    <verse number="29" style="v"/>Balaam in la kiangah, “Nang in kei nong mawlpihna hang ahi hi. Ka khutah namsau tawi leng ka ut hi; tua hi leh nang kong that khin ding hi,” a ci hi.
  </para>
  <para style="p">
    <verse number="30" style="v"/>La in Balaam kiangah, “Na khan’ tawnin tu ni ciang dong na tuan’na na la hilo ka hi hiam? Hih bangin nang hong hih ngei ka hi hiam?” a ci hi. Amah in, “Nong hih ngei kei hi,” a ci hi.
  </para>
  <para style="p">
    <verse number="31" style="v"/>Tua ciangin Topa in Balaam’ mitte hon’sak a, a khut sungah namsau dawhsa tawh Topa’ vantungmi lampi ah a ding mu hi; a lu kunin boksuk hi.
  </para>
  <para style="p">
    <verse number="32" style="v"/>Topa’ vantungmi in ama kiangah, “Bang hangin na la thum vei dong sat na hi hiam? En in, hih na khualzinna ah lungkim lo ka hih manin nang hong pang dingin kong kuankhia hi;
  </para>
  <para style="p">
    <verse number="33" style="v"/>la in kei hong mu-in thum vei dong hong pel hi. Kei hong pel kei leh, tu mahmahin nang hong that khinin amah ka hingsak ding hi,” a ci hi.
  </para>
  <para style="p">
    <verse number="34" style="v"/>Tua ciangin Balaam in Topa’ vantungmi kiangah, “Kei hong pangin lampi ah na din’ lam thei lo ka hih manin ka khial hi. Tua ahih ciangin tu-in ka khualzinna hoih sa lo na hih leh ka ciahkik ding hi,” a ci hi.
  </para>
  <para style="p">
    <verse number="35" style="v"/>Topa’ vantungmi in Balaam kiangah, “Mite zui in; ahih hangin nang kong sawl teng bek na gen ding hi,” a ci hi. Tua ahih ciangin Balaam in Balak’ uliante zui suak hi.
  </para>
  <para style="p">
    <verse number="36" style="v"/>Balaam’ hong paina thu Balak in a zak ciangin, Arnon gun gamgi-a a kizatna gei-a om Moab khuapi, gampi ciangah amah dawn dingin paikhia hi.
  </para>
  <para style="p">
    <verse number="37" style="v"/>Balak in Balaam kiangah, “Nang hong sam ding hong sawl hilo ka hi hiam? Bang hangin hong pai lo na hi hiam? Nang hong liansak lah ding ka hi hiam?” a ci hi.
  </para>
  <para style="p">
    <verse number="38" style="v"/>Balaam in Balak kiangah, “En in, na kiang hong tung ing! Na khatpeuh ka gen theih nading vangliatna khatpeuh nei ka hi hiam? Pasian in ka kam sungah hong guan’ thu bek ka gen ding hi,” a ci hi.
  </para>
  <para style="p">
    <verse number="39" style="v"/>Tua ciangin Balaam in Balak zui a, Kiriath-huzoth khua ah tung uh hi.
  </para>
  <para style="p">
    <verse number="40" style="v"/>Balak in bawngtalte leh tuute tawh biakna pia-in Balaam leh amah tawh a om uliante kiangah a puak hi.
  </para>
  <para style="p">
    <verse number="41" style="v"/>A zing ciangin Balak in Balaam samin Bamoth-baal munah paipih to hi; tua lai panin amah in Israel mi a madawk pente gal muh thei hi.
  </para>
  <chapter number="23" style="c"/>
  <para style="p">
    <verse number="1" style="v"/>Tua ciangin Balaam in Balak kiangah, “Hih lai-ah kei adingin biakna tau sagih hong bawlsak in la, kei adingin bawngtal sagih leh tuutal sagih hong pia in,” a ci hi.
  </para>
  <para style="p">
    <verse number="2" style="v"/>Balaam’ gen bangin Balak in hih hi; Balak leh Balaam in biakna tau simah bawngtal khat leh tuutal khat ciat pia uh hi.
  </para>
  <para style="p">
    <verse number="3" style="v"/>Balaam in Balak kiangah, “Na meihal biakna kiangah na ding in, kei ka va pai ding hi; kei hong dawn dingin Topa hong pai kha ding hi; amah in kei hong lah khempeuh nang kiangah kong gen ding hi,” a ci hi. Tua ciangin a sang mualpawn khatah amah pai hi.’
  </para>
  <para style="p">
    <verse number="4" style="v"/>Pasian in Balaam na dawn hi; Balaam in ama kiangah, “Biakna tau sagih ka bawl khin a, baikna tau simah bawngtal khat leh tuutal khat ciat ka pia hi,” a ci hi.
  </para>
  <para style="p">
    <verse number="5" style="v"/>Topa in Balaam’ kamah thu guang a, “Balak kiangah ciahkik in la, hih bangin na gen ding hi,” a ci hi.
  </para>
  <para style="p">
    <verse number="6" style="v"/>Ama kiangah a ciahkik ciangin amah leh Moab uliante khempeuh a meihal biakna gei-ah na ding uh hi.
  </para>
  <para style="p">
    <verse number="7" style="v"/>Balaam in a thugen ding teng genin,
  </para>
  <para style="p">
    <verse number="8" style="v"/>Pasian’ samsiat loh mite bangci samsiat ding ka hi hiam? Topa’ mawhsak loh mite bangci mawhsak ding ka hi hiam?
  </para>
  <para style="p">
    <verse number="9" style="v"/>Bang hang hiam cih leh mualte’ dawn panin amaute ka mu hi, mual neute panin amaute ka en hi; en in, a tang teen, mite minamte lakah a kihel lote!
  </para>
  <para style="p">
    <verse number="10" style="v"/>Kua in Leivui banga a tam Jakob mite a mal sim zo ding a, Israel sehli suah sehkhat a mal sim zo ding ahi hiam? Mi thumanpa’ sihna bangin hong si sak in la, ka mailam thu ama’ aa bang hi sak in!” a ci hi.
  </para>
  <para style="p">
    <verse number="11" style="v"/>Tua ciangin Balak in Balaam kiangah, “Kei bang hong cih na hi hiam? Ka galte a samsia dingin nang kong sam hi, en in, bangmah na hih kei a, amaute thupha na pia zawsop hi,” a ci hi.
  </para>
  <para style="p">
    <verse number="12" style="v"/>Amah in, “Topa in ka gen dingin ka kam sungah hong guan thu, don lo ding ka hi hiam?” ci-in a dawng hi.
  </para>
  <para style="p">
    <verse number="13" style="v"/>Tua ciangin Balak in ama kiangah, “Amaute na muh theih nading mun dangah kei hong zui in; amaute a madawk teng bek na mu ding a, a vekpi-in na mu kei ding hi; tua ciangin tua lai panin amaute nong samsiat sak ding hi,” a ci hi.
  </para>
  <para style="p">
    <verse number="14" style="v"/>Tua ciangin amah in Zofim gamlak, Pisgah mual dawnah amah paipihin, biakna tau sagih bawl a, biakna tau simah bawngtal khat leh tuutal khat ciat a pia hi.
  </para>
  <para style="p">
    <verse number="15" style="v"/>Balaam in Balak kiangah, “Hua lamah Topa tawh ka va kituah kalun na meihal biakna gei hih lai-ah na ding in,” a ci hi.
  </para>
  <para style="p">
    <verse number="16" style="v"/>Topa in Balaam na dawn a, ama kam sungah thu guangin, “Balak kiangah ciahkik in la, hih bangin thu na gen ding hi,” a ci hi.
  </para>
  <para style="p">
    <verse number="17" style="v"/>Ama kiangah a pai ciangin a meihal biakna gei-ah amah na ding a, Moab uliante tawh na om uh hi. Balak in ama kiangah, “Topa in bang hong gen ahi hiam?” a ci hi.
  </para>
  <para style="p">
    <verse number="18" style="v"/>Balaam in a thugen ding teng genin,
  </para>
  <para style="p">
    <verse number="19" style="v"/>A zuau dingin Pasian in mihing hi lo hi, a kisik dingin mihing’ tapa hi lo hi. Amah in ci khin hi, amah in hih lo ding ahi hiam? Amah in gen khin hi, amah in tangtungsak lo ding ahi hiam?
  </para>
  <para style="p">
    <verse number="20" style="v"/>En in, thupha piak ding thu ka ngah hi; amah in thupha pia khin hi, keimah in ka khelkik thei kei hi.
  </para>
  <para style="p">
    <verse number="21" style="v"/>Amah in Jakob mite sungah mawhna mu lo hi; amah in Israel mite sungah zong gamtat siatna mu lo hi. Topa amau’ Pasian in amaute tawh om a, kumpipa phatna awging amaute’ lakah om hi.
  </para>
  <para style="p">
    <verse number="22" style="v"/>Pasian in Izipt panin amaute paikhiatpih hi; amaute in gamsial tha bang hatna nei uh hi.
  </para>
  <para style="p">
    <verse number="23" style="v"/>Bang hang hiam cih leh Jakob mite a kibum nading om lo a, Israel mite lang khatah aisaanna ding om lo hi; tu-in Jakob suan Israel mite thu tawh kisai-in, ‘Pasian in bang hih hiam!’ kici ding hi.
  </para>
  <para style="p">
    <verse number="24" style="v"/>En un, hua mite! Humpinelkaipi bangin tho toin, humpinelkaipa bangin kaang to hi; a an a nek mateng, a matte’ si a dawn mateng, lumsuk lo hi,” a ci hi.
  </para>
  <para style="p">
    <verse number="25" style="v"/>Tua ciangin Balak in Balaam kiangah, “Amaute samsia peuhmah kei in la, thupha zong pia peuhmah kei in,” a ci hi.
  </para>
  <para style="p">
    <verse number="26" style="v"/>Ahih hangin Balaam in Balak kiangah, “‘Topa’ cih khempeuh keimah in ka hih ding hi,’ hong ci hilo ka hi hiam?” ci-in a dawng hi.
  </para>
  <para style="p">
    <verse number="27" style="v"/>Balak in Balaam kiangah, “Tu-in hong pai in, mun dangah kong paipih ding hi; tua lai panin amaute nong samsiat sakna ding Pasian in hong lungkimpih kha ding hi,” a ci hi.
  </para>
  <para style="p">
    <verse number="28" style="v"/>Tua ahih ciangin Balak in sehnel gam a kimuh sukna Peor mual dawnah Balaam paipih hi.
  </para>
  <para style="p">
    <verse number="29" style="v"/>Tua ciangin Balaam in Balak kiangah, “Hih lai-ah kei adingin biakna tau sagih hong bawlsak in la, bawngtal sagih leh tuutal sagih hih lai-ah hong pia in,” a ci hi.
  </para>
  <para style="p">
    <verse number="30" style="v"/>Balaam’ cih bangin Balak in hih a, biakna tau simah bawngtal khat leh tuutal khat ciat pia hi.
  </para>
  <chapter number="24" style="c"/>
  <para style="p">
    <verse number="1" style="v"/>Israel thupha piak ding in Topa lungkimsak ahihna Balaam in a muh ciangin, a hun danga bangin kihilna lim mu dingin pai lo a, a maitang gamlak lam ngat hi.
  </para>
  <para style="p">
    <verse number="2" style="v"/>Balaam khua dak a, a nam-namin Israelte giahphual sat a mu hi. Pasian’ Kha ama tungah hong tung a,
  </para>
  <para style="p">
    <verse number="3" style="v"/>amah in a thugen ding teng genin,
  </para>
  <para style="p">
    <verse number="4" style="v"/>Pasian’ thute a za, Vanglianpa’ mangmuhna a mu, mang mu napi-in a mit in khua a mu thei mipa’ thugen in:
  </para>
  <para style="p">
    <verse number="5" style="v"/>Jakob mite aw, na puanbukte uh bangzahin hoih ahi hiam, Israel mite aw, na giahphual uh bangzahin hoih ahi hiah?
  </para>
  <para style="p">
    <verse number="6" style="v"/>Saupi a kiphah kuamte tawh kibang a, gun gei-a om huante tawh kibang hi, Topa in a suan aloes paknamtui kungte tawh kibang a, tui gei-a om taamtaak kungte tawh kibang hi.
  </para>
  <para style="p">
    <verse number="7" style="v"/>A phelkhaite panin tui luang ding a, a khaici in tui tampite ngahin, a kumpipa uh, Agag sangin sangzaw ding a, ama kumpigam kiliansak ding hi.
  </para>
  <para style="p">
    <verse number="8" style="v"/>Pasian in Izipt panin amaute paikhiatpih a, amaute in gamsial tha bang hatna nei uh hi. Amaute in a gal uh ahi minamte ne tum ding uh a, amaute’ guh suzan gawp ding uh a, a thaltang uh tawh amaute kap let ding uh hi.
  </para>
  <para style="p">
    <verse number="9" style="v"/>Amaute bok hi, humpinelkaipa bangin lumsuk uh hi, humpinelkaipi bangin lumsuk uh hi; kua in amaute phong ngam ding ahi hiam? Note thupha hong piate in thupha ngah hen la, note hong samsiate in samsiatna ngah ta hen,” a ci hi.
  </para>
  <para style="p">
    <verse number="10" style="v"/>Balaam’ tungah Balak heh mahmah a, amah in a khut leh a khut a tuum hi; Balak in Balaam kiangah, “Ka galte a samsia dingin nang kong sam hi, en in, nang in amaute thum vei tak thupha na pia khin zo hi.
  </para>
  <para style="p">
    <verse number="11" style="v"/>Tua ahih ciangin tu-in na omna munah tai in; ‘Nang kong min liansak taktak ding hi,’ ka hong ci hi; ahih hangin na minliat nading panin Topa in nang hong khaktan hi,” a ci hi.
  </para>
  <para style="p">
    <verse number="12" style="v"/>Balaam in Balak kiangah, “Kei kiangah nong sawl na kamtaite kiangah
  </para>
  <para style="p">
    <verse number="13" style="v"/>‘Balak in kham leh ngun tawh a kidim ama inn hong pia ding hita leh zong, Topa’ thu banah keima thu-in a pha bawl ding ahi a, a sia bawl ding ahi zongin, ka hih thei kei hi; Topa’ gente bek keimah in ka gen ding hi,’ ci-in gen hilo ka hi hiam?
  </para>
  <para style="p">
    <verse number="14" style="v"/>Tu-in, en in, ka mite kiangah ka pai ding hi; hong pai in, nidang ciangin hih mite in na mite tungah a bawl dingte kong thei sak ding hi,” a ci hi.
  </para>
  <para style="p">
    <verse number="15" style="v"/>Amah in a thugen ding teng genin,
  </para>
  <para style="p">
    <verse number="16" style="v"/>Pasian’ thute a za, Sang Penpa’ thutheihna a thei, Vanglianpa’ mangmuhna a mu, mang mu napi-in a mit in khua a mu thei mipa’ thugen in:
  </para>
  <para style="p">
    <verse number="17" style="v"/>Amah ka mu hi, ahih hangin tu hun hi lo hi; amah ka en hi, ahih hangin a hun nai nai lo hi: Jakob sung pan aksi khat hong suakkhia ding a, Israel sung pan kumpi ciangkhut khat hong piang ding hi; tua in Moab’ taltang sat kham ding a, Sheth’ suante khempeuh sugawp ding hi.
  </para>
  <para style="p">
    <verse number="18" style="v"/>Israel hang takin a om sungin, Edomte kisuankhia ding hi, A galte ahi Sheir zong, kisuankhia ding hi.
  </para>
  <para style="p">
    <verse number="19" style="v"/>Jakob tawh ukna na kisem ding a, khuapi sunga a suaktate kisusia ding!” a ci hi.
  </para>
  <para style="p">
    <verse number="20" style="v"/>Tua ciangin amah in Amalek enin, ama thu gen ding teng genin,
  </para>
  <para style="p">
    <verse number="21" style="v"/>Tua ciangin amah in Ken mite enin, ama thugen ding teng genin, “Na omna mun kho a, suangpi sungah na bu kibawl hi;
  </para>
  <para style="p">
    <verse number="22" style="v"/>Ahih hangin Kain bei ding hi. Ashur in galmatin nang bang tan vei hong nei ding ahi hiam?” a ci hi.
  </para>
  <para style="p">
    <verse number="23" style="v"/>Amah in a thugen ding teng genin, “Ala, Pasian in hihte ahih ciangin kua nungta zo ding ahi hiam?
  </para>
  <para style="p">
    <verse number="24" style="v"/>Ahih hangin Kittim panin teembawte hong pai-in Ashur leh Eber gimsak ding hi; amah in zong siatna tuak ding hi,” a ci hi.
  </para>
  <para style="p">
    <verse number="25" style="v"/>Tua ciangin Balaam ding-in ama gamah ciahkik hi; Balak zong a ciah hi.
  </para>
  <chapter number="25" style="c"/>
  <para style="p">
    <verse number="1" style="v"/>Shittim ah Israel mite a om lai takin mite in Moab tanute tawh paktat ding kipan uh hi.
  </para>
  <para style="p">
    <verse number="2" style="v"/>Hih mite in amau’ pasian biak piakna ah mite sam uh a, mite in ne-in, amau’ pasiante’ mai-ah kun uh hi.
  </para>
  <para style="p">
    <verse number="3" style="v"/>Tua ahih ciangin Peor-a Baal tawh Israel mite va kizom tawm hi. Israel tungah Topa heh mahmah hi;
  </para>
  <para style="p">
    <verse number="4" style="v"/>Topa in Moses kiangah, “Israel mite tung panin Topa’ hehna a kihtakhuai a kipelh theih nadingin mite’ ukpite khempeuh man in la, Topa mai-ah suntangin amaute khai in,” a ci hi.
  </para>
  <para style="p">
    <verse number="5" style="v"/>Moses in Israel thukhente kiangah, “Note khempeuh in Peor-a Baal tawh a va kizom tawm na mite khempeuh uh na that ciat ding uh hi,” a ci hi.
  </para>
  <para style="p">
    <verse number="6" style="v"/>En in, kikhopna buk kongah amaute kapin a om laitak, Moses’ muhna leh Israel mihon buppi’ muhna ah Israel mite khat hong pai-in Midian numei khat ama innkuanpihte kiangah hong ciahpih hi.
  </para>
  <para style="p">
    <verse number="7" style="v"/>Siampi Aaron’ tapa Eleazar, Eleazar’ tapa Finehas in a muh ciangin ding-in mihonte nusia a, a khutah teipi khat tawi-in
  </para>
  <para style="p">
    <verse number="8" style="v"/>Israel mipa inndei sungah zui a, Israel mipa leh a numei, a numei’ pumpi pailetin a nihin sun khawm hi. Tua bangin Israel mite sung panin gimna dai hi.
  </para>
  <para style="p">
    <verse number="9" style="v"/>Ahih zongin tua gimna tawh a si mite tul sawmnih leh tulli ahi hi.
  </para>
  <para style="p">
    <verse number="10" style="v"/>Topa in Moses kiangah,
  </para>
  <para style="p">
    <verse number="11" style="v"/>“Siampi Aaron’ tapa Eleazar, Eleazar’ tapa Finehas in Israel mite tungah ka hehna damsak kik hi; keima pammaihsak bangin amah in pammaih sa a, tua ahih ciangin pammaih ka sakna tawh Israel mite ka beisak kei hi.
  </para>
  <para style="p">
    <verse number="12" style="v"/>Tua ahih ciangin, ‘En in, ka thuciam ahi nopsakna amah ka pia hi;
  </para>
  <para style="p">
    <verse number="13" style="v"/>ama tung leh ama khit-a a suan leh khakte tungah tawntung siampi hihna thuciamna hi ding hi; bang hang hiam cih leh ama Pasian’ ading amah in pammaih sak sak a, Israel mite ading kilemna bawl sak hi,’ ci in,” a ci hi.
  </para>
  <para style="p">
    <verse number="14" style="v"/>Midian numei tawh a kithat khawm, Israel mi a kithatpa’ min in Simeon mite sung panin a beh lutang Salu’ tapa Zimri ahi hi.
  </para>
  <para style="p">
    <verse number="15" style="v"/>Midian numei a kithatnu’ min in Midian innkuan sungah a beh lutang ahi Zur’ tanu Kozbi ahi hi.
  </para>
  <para style="p">
    <verse number="16" style="v"/>Topa in Moses kiangah,
  </para>
  <para style="p">
    <verse number="17" style="v"/>”Midian mite gimsak gawp in la, amaute vat gawp in;
  </para>
  <para style="p">
    <verse number="18" style="v"/>bang hang hiam cih leh amaute in a khel pilna uh tawh note hong gimsak gawp uh a, Peor tawh kisai thu leh Peor hangin gimna ni-in a kithat, amau’ sanggamnu, Midian uliante tanu Kozbi thu-ah note hong khem uh hi,” a ci hi.
  </para>
  <chapter number="26" style="c"/>
  <para style="p">
    <verse number="1" style="v"/>Tua gimna khit ciangin Topa in Moses tung leh siampi Aaron’ tapa Eleazar tungah
  </para>
  <para style="p">
    <verse number="2" style="v"/>“Israel mi honte khempeuh kum sawmnih pan a tungsiah, a beh beh-in, Israel sung panin galdo dingin a kuan khia thei ding khempeuh sim in,” a ci hi.
  </para>
  <para style="p">
    <verse number="3" style="v"/>Moses leh siampi Eleazar in Jerikho nai, Jordan kiang, Moab leizangah amaute tungah thu gen a,
  </para>
  <para style="p">
    <verse number="4" style="v"/>Topa in Moses a thupiak bangin, “Kum sawmnih pan a tungsiah peuhmah mi sim un,” a ci hi. Izipt gam panin a paikhia Israel mite in:
  </para>
  <para style="p">
    <verse number="5" style="v"/>Israel’ tacil Reuben ahi hi; Reuben’ tapate in: Honak pan Hanok behte ahi uh hi; Pallu pan Pallu behte ahi uh hi;
  </para>
  <para style="p">
    <verse number="6" style="v"/>Hezron pan Hezron behte ahi uh hi; Karmi pan Karmi behte ahi uh hi.
  </para>
  <para style="p">
    <verse number="7" style="v"/>Hihte in Reubente beh ahi uh hi; amau mi tul sawmli leh tulthum leh za sagih leh sawmthum pha hi.
  </para>
  <para style="p">
    <verse number="8" style="v"/>Pallu’ tapate in: Eliab ahi hi.
  </para>
  <para style="p">
    <verse number="9" style="v"/>Eliab’ tapate in: Nemuel, Dathan, leh Abiram ahi uh hi. Hih Dathan leh Abiramte in, mihonte lak panin pawl a kai, amaute in Topa’ thu a seel lai-in Korah tawh kipawlin Moses leh Aaron’ thu a seelte ahi uh hi,
  </para>
  <para style="p">
    <verse number="10" style="v"/>mei in mihing zanih leh sawmnga a kat tum lai-in lei in a kam ka-in Korah tawh amaute valh tum a, amau pawl teng si uh hi; amaute pen hilhkholhna a suak uh hi.
  </para>
  <para style="p">
    <verse number="11" style="v"/>Ahi zongin Korah’ tapate si lo uh hi.
  </para>
  <para style="p">
    <verse number="12" style="v"/>Amau’ behbehin Simeon minamte in: Nemuel pan Nemuel behte ahi uh hi; Jamin pan Jamin behte ahi uh hi; Jakhin pan Jakhin behte ahi uh hi;
  </para>
  <para style="p">
    <verse number="13" style="v"/>Zerah pan Zerah behte ahi uh hi; Shawl pan Shawl behte ahi uh hi.
  </para>
  <para style="p">
    <verse number="14" style="v"/>Hihte in Simeon minam hi uh a, tul sawmnih leh tulnih leh za nih ahi hi.
  </para>
  <para style="p">
    <verse number="15" style="v"/>Amau’ behbehin Gad minamte in: Zefon pan Zefon behte ahi hi; Haggi pan Haggi behte ahi uh hi; Shuni pan Shuni behte ahi uh hi;
  </para>
  <para style="p">
    <verse number="16" style="v"/>Ozni pan Ozni behte ahi uh hi; Eri pan Eri behte ahi uh hi;
  </para>
  <para style="p">
    <verse number="17" style="v"/>Arod pan Arod behte ahi uh hi; Areli pan Areli behte ahi uh hi.
  </para>
  <para style="p">
    <verse number="18" style="v"/>Hihte in amau mi phazah tawh kizui-in Gad minamte hi a, tul sawmli leh zanga ahi hi.
  </para>
  <para style="p">
    <verse number="19" style="v"/>Judah’ tapate in Er leh Onan ahi hi; Kanaan gamah Er leh Onan si uh hi.
  </para>
  <para style="p">
    <verse number="20" style="v"/>Amau’ behbehin Judah minamte in: Shelah pan Shelah behte ahi uh hi; Perez pan Perez behte ahi uh hi; Zerah pan Zerah behte ahi uh hi.
  </para>
  <para style="p">
    <verse number="21" style="v"/>Perez mite; Hezron pan Hezron behte ahi uh hi; Hamul pan Hamul behte ahi uh hi.
  </para>
  <para style="p">
    <verse number="22" style="v"/>Hihte in amau mi phazah tawh kizui-in Judah’ minamte hi a, tul sawmsagih leh tulguk leh zanga ahi uh hi.
  </para>
  <para style="p">
    <verse number="23" style="v"/>Amau’ behbehin Issakhar minamte in: Tola pan Tola behte ahi uh hi; Puvah pan Puvah behte ahi uh hi;
  </para>
  <para style="p">
    <verse number="24" style="v"/>Jashub pan Jashub behte ahi uh hi; Shimron an Shimron behte ahi uh hi.
  </para>
  <para style="p">
    <verse number="25" style="v"/>Hihte in amau mi phazah tawh kizui-in Issakhar minamte hi a, tul sawmguk leh tulli leh zathum ahi hi.
  </para>
  <para style="p">
    <verse number="26" style="v"/>Amau’ behbehin Zebulun minamte in: Sered pan Sered behte ahi uh hi; Elon pan Elon behte ahi uh hi; Jahle-el pan Jahle-le behte ahi uh hi.
  </para>
  <para style="p">
    <verse number="27" style="v"/>Hihte in amau mi phazah tawh kizui-in Zebulun minamte hi a, tul sawmguk leh zanga ahi hi.
  </para>
  <para style="p">
    <verse number="28" style="v"/>Amau’ behbehin Josef minamte in: Manasseh leh Efraim ahi uh hi.
  </para>
  <para style="p">
    <verse number="29" style="v"/>Manasseh minamte in: Makhir pan Makhir behte ahi uh hi; Makhir in Gilead’ pa ahi hi; Gilead pan Gilead behte ahi uh hi.
  </para>
  <para style="p">
    <verse number="30" style="v"/>Hihte in Gilead’ tapate ahi uh hi: Iezer pan Iezer behte ahi uh hi; Helek pan Helek behte ahi uh hi;
  </para>
  <para style="p">
    <verse number="31" style="v"/>Asriel pan Asriel behte ahi uh hi; Shekhem pan Shekhem behte ahi uh hi;
  </para>
  <para style="p">
    <verse number="32" style="v"/>Shemida pan Shemida behte ahi uh hi; Hefer pan Hefer behte ahi uh hi.
  </para>
  <para style="p">
    <verse number="33" style="v"/>Tu-in Hefer’ tapa Zelofehad in tapa nei lo a, ahih hangin tanu nei hi: Zelofehad’ tanute’ minte in Mahlah, Noah, Hoglah, Milkah leh Tirzah ahi hi.
  </para>
  <para style="p">
    <verse number="34" style="v"/>Hihte in Manasseh minamte ahi hi; amau mi a phazah in tul sawmnga leh tulnih leh za sagih ahi hi.
  </para>
  <para style="p">
    <verse number="35" style="v"/>Hihte in amau’ behbehin Efraim minamte ahi uh hi; Shuthelah pan Shuthelah behte ahi uh hi; Bekher pan Bekher behte ahi uh hi; Tahan pan Tahan behte ahi uh hi.
  </para>
  <para style="p">
    <verse number="36" style="v"/>Hih in Shuthelah minamte ahi uh hi: Eran pan Eran behte ahi uh hi.
  </para>
  <para style="p">
    <verse number="37" style="v"/>Hihte in amau mi phazah tawh kizui-in Efraim minamte hi a, tul sawmthum leh tulnih leh za nga ahi hi. Hihte in amau’ behbehin Josef minamte ahi hi.
  </para>
  <para style="p">
    <verse number="38" style="v"/>Amau’ behbehin Benjamin minamte in: Bela pan Bela behte ahi uh hi; Ashbel pan Ashbel behte ahi uh hi; Ahiram pan Ahiram behte ahi uh hi;
  </para>
  <para style="p">
    <verse number="39" style="v"/>Shefufam pan Shefufam behte ahi uh hi; Hufam pan Hufam behte ahi uh hi.
  </para>
  <para style="p">
    <verse number="40" style="v"/>Bela’ tapate in Ard leh Na-aman ahi uh hi: Ard pan Ard behte ahi uh hi; Na-aman pan Na-aman behte ahi uh hi.
  </para>
  <para style="p">
    <verse number="41" style="v"/>Hihte in amau’ behbehin Benjamin minamte ahi hi; amah mi a phazah in tul sawmli leh tulnga leh za guk ahi hi.
  </para>
  <para style="p">
    <verse number="42" style="v"/>Hihte in amau’ behbehin Dan minamte ahi hi: Shuham pan Shuham behte ahi uh hi. Hihte in amau’ behbehin Dan minamte ahi uh hi.
  </para>
  <para style="p">
    <verse number="43" style="v"/>Amau mi a phazah tawh kizui-in Shuham minamte khempeuh in tul sawmguk leh tulli leh zali ahi hi.
  </para>
  <para style="p">
    <verse number="44" style="v"/>Amau’ beh behin Asher minamte in: Imnah pan Imnah behte ahi uh hi; Ishvi pan Ishvi behte ahi uh hi; Beriah pan Beriah behte ahi uh hi.
  </para>
  <para style="p">
    <verse number="45" style="v"/>Beriah minamte in: Heber pan Heber behte ahi uh hi; Malkhiel pan Malkhiel behte ahi uh hi.
  </para>
  <para style="p">
    <verse number="46" style="v"/>Asher’ tanu’ min in Serah ahi hi.
  </para>
  <para style="p">
    <verse number="47" style="v"/>Hihte in amau mi a phazah tawh kizui-in Asher minamte hi a, tul sawmnga leh tulthum leh zali ahi hi.
  </para>
  <para style="p">
    <verse number="48" style="v"/>Amau’ behbehin Naftali minamte in: Jahze-el pan Jahze-el behte ahi uh hi; Guni pan Guni behte ahi uh hi;
  </para>
  <para style="p">
    <verse number="49" style="v"/>Jezer pan Jezer behte ahi uh hi; Shillem pan Shillem behte ahi uh hi.
  </para>
  <para style="p">
    <verse number="50" style="v"/>Hihte in amau’ beh beh-in Naftali minamte ahi hi, amau mi a phazah in tul sawmli leh tul nga leh zali ahi hi.
  </para>
  <para style="p">
    <verse number="51" style="v"/>Hih in Israel mi a phazah hi a, tul zaguk leh tulkhat leh za sagih leh sawmthum ahi hi.
  </para>
  <para style="p">
    <verse number="52" style="v"/>Topa in Moses kiangah,
  </para>
  <para style="p">
    <verse number="53" style="v"/>“Min a phazah tawh kizui-in hih mite tungah luah dingin leitang kihawm ding hi.
  </para>
  <para style="p">
    <verse number="54" style="v"/>Minam a tamte tungah gamh a tam na pia ding a, minam tawmte tungah gamh a tawm na pia ding hi; minam khempeuh a mi phazah tawh kizui-in gamh kipia ding hi.
  </para>
  <para style="p">
    <verse number="55" style="v"/>Ahih hangin leitang pen aisaanna tawh kihawm ding hi; amau’ beh min tawh kizui-in amaute in luah ding uh hi.
  </para>
  <para style="p">
    <verse number="56" style="v"/>Aisaanna tawh kizui-in a tam a tawmte a gamh uh kihawmsak ding hi,” a ci hi.
  </para>
  <para style="p">
    <verse number="57" style="v"/>Hihte in amau’ behbeh-in a kisim Levi minamte ahi uh hi: Gershon pan Gershon behte ahi uh hi; Kohath pan Kohath behte ahi uh hi; Merari pan Merari behte ahi uh hi.
  </para>
  <para style="p">
    <verse number="58" style="v"/>Hihte in Levi minamte ahi uh hi: Libni behte, Hebron behte, Mahli behte, Mushi behte leh Korah behte ahi uh hi. Kohath in Amram’ pa ahi hi.
  </para>
  <para style="p">
    <verse number="59" style="v"/>Amram’ zi a min in Levi sung pan Izipt gamah a suak ahi Levi’ tanu Jokhebed ahi hi; tua nu in Amram tawh Aaron leh Moses leh a sanggamnu uh Miriam nei hi.
  </para>
  <para style="p">
    <verse number="60" style="v"/>Aaron in ta Nadab, Abihu, Eleazar, leh Ithamar nei hi.
  </para>
  <para style="p">
    <verse number="61" style="v"/>Ahih hangin Nabad leh Abihu pen amaute in Topa mai-ah mei siangtho lo a piak lai-un si uh hi.
  </para>
  <para style="p">
    <verse number="62" style="v"/>Pasal peuhmah kha khat pan a tungsiah, amau sung pan a kisimte in tul sawmnih leh tulthum ahi hi; bang hang hiam cih leh Israel mite lakah amaute gamh kipia lo ahih manin Israel mite lakah amaute kisim khawm lo hi.
  </para>
  <para style="p">
    <verse number="63" style="v"/>Jerikho nai Jordan kiang Moab leizangah Israel mite a sim Moses leh siampi Eleazer mah in a sim mite in hihte ahi uh hi.
  </para>
  <para style="p">
    <verse number="64" style="v"/>Ahih hangin Sinai gam lakah Israel mite a sim Moses leh siampi Aaron in a simte lakah hihte khat zong kihel lo hi.
  </para>
  <para style="p">
    <verse number="65" style="v"/>Bang hang hiam cih leh Topa in amaute thu a genna ah, “Amaute gam lakah si ding uh hi,” a ci hi. Jefunneh’ tapa Kaleb leh Nun’ tapa Joshua lo buang amaute khat beek om nawn lo hi.
  </para>
  <chapter number="27" style="c"/>
  <para style="p">
    <verse number="1" style="v"/>Tua ciangin Josef tapa sung panin Manasseh’ tapa Makhir, Makhir’ tapa Gilead, Gilead’ tapa Hefer, Hefer’ tapa Zelofehad, Zelofehad’ tanute a nai-ah hong pai uh hi. Ama tanute’ minte in: Mahlah, Noah, Hoglah, Milkah, leh Tirzah ahi hi.
  </para>
  <para style="p">
    <verse number="2" style="v"/>Amaute, Moses mai leh siampi Eleazer mai leh makaite mai leh mihonte khempeuh mai, kikhopna buk kongah ding uh a,
  </para>
  <para style="p">
    <verse number="3" style="v"/>“Ka pa uh gam lakah a si hi; Korah tawh kipawlin Topa’ langah a kikaikhawm tawm mihonte lakah amah kihel lo hi; ahih hangin ama khialhna hangin si hi; amah in tapa nei lo hi.
  </para>
  <para style="p">
    <verse number="4" style="v"/>Amah in tapa a neih loh man bekin bang hangin a beh sung panin ka pa uh min mangthang ding ahi hiam? Ka pa uh’ sanggamte lakah kote neihsa hong pia un,” a ci uh hi.
  </para>
  <para style="p">
    <verse number="5" style="v"/>Moses inTopa mai-ah amau’ thu gen hi.
  </para>
  <para style="p">
    <verse number="6" style="v"/>Topa in Moses kiangah,
  </para>
  <para style="p">
    <verse number="7" style="v"/>“Zelofehad’ tanute’ a thugen man hi; amau pa’ sanggamte lakah gamh neihsa amaute tungah na pia ding a, amau’ pa gamh amaute tungah na tung sak ding hi.
  </para>
  <para style="p">
    <verse number="8" style="v"/>Israel mite tungah hih bangin na gen ding hi: ‘Pasal khat si-in, tapa a neih kei leh, a tanu ama gamh na luah sak ding uh hi.
  </para>
  <para style="p">
    <verse number="9" style="v"/>Amah in tanu a neih kei leh, ama gamh a sanggam pasalte tungah na tung sak ding uh hi.
  </para>
  <para style="p">
    <verse number="10" style="v"/>Amah in sanggam pasal a neih kei leh, ama gamh ama pa’ sanggam pasalte tungah na pia ding uh hi.
  </para>
  <para style="p">
    <verse number="11" style="v"/>Ama pa in sanggam pasal a neih kei leh, ama gamh ama innkuan tawh a kinai ama behpa’ tungah na pia ding a, amah in tang ding hi. Topa in Moses a thupiak bangin hih in Israel mite tungah thukham leh ngeina kip hi ding hi,’ ci in,” a ci hi.
  </para>
  <para style="p">
    <verse number="12" style="v"/>Topa in Moses kiangah, “Hih Abarim mual tungah paito in la, Israel mite tungah ka piak leitang en in.
  </para>
  <para style="p">
    <verse number="13" style="v"/>Na muh khit ciangin na sanggampa Aaron mah bangin nang zong na mite kiangah hong kigawm ding hi; bang hang hiam cih leh
  </para>
  <para style="p">
    <verse number="14" style="v"/>mi honpite a kitot lai-un tui phual-ah keimah sian’thosak ding hunin Zin gam lakah keima thu nong lehpan’ hi,” a ci hi. (Hihte in Zin gamlak, Kadesh gam Meribath tui-a thu piangte ahi hi.)
  </para>
  <para style="p">
    <verse number="15" style="v"/>Moses in Topa kiangah,
  </para>
  <para style="p">
    <verse number="16" style="v"/>-
  </para>
  <para style="p">
    <verse number="17" style="v"/>“Topa’ mihonte a cing nei lo tuute a bat loh nadingin amaute’ mai-ah pai khia-in amaute mai-ah a tum ding, amaute paikhiatpihin amaute a ciahpih ding, mihonte a uk dingin, Topa, mi khempeuh tungah nuntakna a pia Pasian ahi nangmah in mi khat seh in,” a ci hi.
  </para>
  <para style="p">
    <verse number="18" style="v"/>Topa in Moses kiangah, “Nun’ tapa Joshua, siamna a nei mipa la in la, ama tungah na khut nga in;
  </para>
  <para style="p">
    <verse number="19" style="v"/>siampi Eleazar leh mihon khempeuh mai-ah amah na ding sak ding a, amaute’ muhna ah amah za na pia ding hi.
  </para>
  <para style="p">
    <verse number="20" style="v"/>Israel mihon khempeuh in ama thu a man’ theih nadingin thuneihna pawl khat amah na guan ding hi.
  </para>
  <para style="p">
    <verse number="21" style="v"/>Siampi Eleazar’ mai-ah amah ding ding a, amah in Topa mai-ah Urim thukhenna tawh thu dotsak ding hi; amah leh amah tawh a om Israel mi khempeuh, mihon buppi, ama thu tawh pusuak ding uh a, ama thu mah tawh sungtum ding uh hi,” a ci hi.
  </para>
  <para style="p">
    <verse number="22" style="v"/>Topa in amah a thupiak bangin Moses gamta hi; amah in Joshua la-in siampi Eleazar leh mihon buppi mai-ah dingsak a,
  </para>
  <para style="p">
    <verse number="23" style="v"/>amah in ama tungah a khutte nga-in, Topa in Moses’ tungah a gen bangin amah za pia hi.
  </para>
  <chapter number="28" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite thu pia in la, amaute tungah, ‘Keimah biakna, mei tawh kihal keimah hong kibiakna an, a gim namtui keima aa, a hunin kei tungah nong piak ding uh phawk un,’ ci-in gen in.
  </para>
  <para style="p">
    <verse number="3" style="v"/>Amaute tung a, hih in Topa tungah na piak ding uh mei tawh kihal biakna ahi hi; a sit bang lo kum khat a pha tuuno nih, tatsat loin biak piakna-in ni simin na pia ding uh hi.
  </para>
  <para style="p">
    <verse number="4" style="v"/>Tuuno khat zingsangin na pia ding uh a, tuuno khat pen nitakin na pia ding uh hi;
  </para>
  <para style="p">
    <verse number="5" style="v"/>an tawh biakna-in a kisatzan sathau thawl khat sehli suah sehkhat tawh a kibawl annel seu khat sehsawm suah sehkhat zong na pia ding uh hi.
  </para>
  <para style="p">
    <verse number="6" style="v"/>Tua in Topa tungah mei tawh kihal biakna, a gim namtui dingin Sinai Mual ah a kikipsak, a kitatsat lo meihal biakna ahi hi.
  </para>
  <para style="p">
    <verse number="7" style="v"/>Leenggahzu tawh a biakna pen tuuno khat ciangin thawl khat sehli suah sehkhat hi ding hi; Topa’ tungah leenggahzucil tawh biakna pen siangtho munah na sung ding uh hi.
  </para>
  <para style="p">
    <verse number="8" style="v"/>A tuuno khat nitakin na pia ding uh hi; zingsang a, an tawh biakna leh a leenggahzu tawh biakna mah bangin, mei tawh kihal biakna, Topa tungah a gim namtui-in na pia ding uh hi.
  </para>
  <para style="p">
    <verse number="9" style="v"/>“Sabbath ni-in a sit bang lo kum khat a pha tuuno nih leh an tawh biakna-in sathau tawh a kibawl annel seu khat sehsawm suah sehnih leh a leenggahzu tawh biakna hi ding hi:
  </para>
  <para style="p">
    <verse number="10" style="v"/>hih in, tatsat loin meihal biakna leh a leenggahzu tawh biaknate banah sabbath simin meihal biakna ahi hi.
  </para>
  <para style="p">
    <verse number="11" style="v"/>“Kha simin a ni masa ni-in Topa tungah meihal biakna na pia ding uh hi: bawngtalno nih, tuutal khat; a sit bang lo kum khat a pha tuuno a pa sagih hi ding hi;
  </para>
  <para style="p">
    <verse number="12" style="v"/>bawngtal khat ciangin an tawh biakna-in sathau tawh a kibawl annel seu sehsawm suah sehthum zong hi ding hi; a tuutal khat ciangin an tawh biakna-in sathau tawh a kibawl annel sehsawm suah sehnih hi ding hi;
  </para>
  <para style="p">
    <verse number="13" style="v"/>tuuno khat adingin an tawh biakna-in sathau tawh a kibawl annel sehsawm suah sehkhat ciat hi ding hi; a gim namtui meihal biakna, Topa tungah mei tawh kihal biakna ding ahi hi.
  </para>
  <para style="p">
    <verse number="14" style="v"/>Leenggahzu tawh a biaknate in, bawngtal khat ciangin leenggahzu thawl lang, tuutal khat ciangin leenggahzu thawl khat sehthum suah sehkhat tuuno khat ciangin leenggahzu thawl khat sehli suah sehkhat hi ding hi; hih in kum khat sunga om kha simin meihal biakna ahi hi.
  </para>
  <para style="p">
    <verse number="15" style="v"/>Topa tungah khialhna hanga biakna-in keel a pa khat zong hi ding hi; tua pen a kitatsat loin meihal biakna leh a leenggahzu tawh biaknate banah kipia ding hi.
  </para>
  <para style="p">
    <verse number="16" style="v"/>“Kha masa a nisawm leh nili ni in Topa’ Paisan Pawi ni ahi hi.
  </para>
  <para style="p">
    <verse number="17" style="v"/>Tua kha a ni sawm leh ni nga ni in pawi ni ahi hi; ni sagih sung silngo sawhloh anlum kine ding hi.
  </para>
  <para style="p">
    <verse number="18" style="v"/>A ni masa ni-in a siangtho kikhopna khat om ding hi: leitung nasep na sem kei ding uh a,
  </para>
  <para style="p">
    <verse number="19" style="v"/>mei tawh kihal biakna, meihal biakna Topa tungah na pia ding uh hi: bawngtalno nih, tuutal khat, leh kum khat a pha tuuno a pa sagih hi ding hi; tuate a sit bang lo a hih ding thei ta un;
  </para>
  <para style="p">
    <verse number="20" style="v"/>sathau tawh a kibawl annel ahi an tawh a biaknate zong hi ding hi; bawngtal khat ciangin seu khat sehsawm suah sehthum, leh tuutal khat ciangin seu khat sehsawm suah sehnih na pia ding uh hi;
  </para>
  <para style="p">
    <verse number="21" style="v"/>tuuno sagihte khat ciangin sehsawm suah sehkhat mah na pia ding uh hi;
  </para>
  <para style="p">
    <verse number="22" style="v"/>note adingin kilemna bawl nadingin khialhna hanga biakna-in keel a pa khat zong hi ding hi.
  </para>
  <para style="p">
    <verse number="23" style="v"/>Meihal biak nading ahi zingsanga meihal biakna banah tatsat lo-a biakna-in hihte na pia ding uh hi.
  </para>
  <para style="p">
    <verse number="24" style="v"/>Tua mah bangin mei tawh kihal an tawh biakna ahi, Topa tungah a gim namtui, ni sagih sung ni simin na pia ding uh hi; tua pen a kitatsat lo-a meihal biakna leh leenggahzu tawh a biaknate banah kipia ding hi.
  </para>
  <para style="p">
    <verse number="25" style="v"/>A ni sagih ni-in a siangtho kikhopna khat na nei ding uh hi; leitung nasep na sem kei ding uh hi.
  </para>
  <para style="p">
    <verse number="26" style="v"/>“Na nipi-kal pawi hunun Topa tungah an thak tawh biakna na piak hun uh anpal ni-in a siangtho kikhopna khat na nei ding uh hi; leitung nasep na sem kei ding uh a,
  </para>
  <para style="p">
    <verse number="27" style="v"/>meihal biakna, Topa tungah a gim namtui na pia ding uh hi: bawngtalno nih, tuutal khat, kum khat a pha tuuno a pa sagih hi ding hi;
  </para>
  <para style="p">
    <verse number="28" style="v"/>sathau tawh a kibawl ahi an tawh a biak nadingin zong, bawngtal khat ciangin seu khat sehsawm suah sehthum, tuutal khat ciangin sehsawm suah sehnih,
  </para>
  <para style="p">
    <verse number="29" style="v"/>tuuno sagihte khat ciangin sehsawm suah sehkhat na pia ding uh hi;
  </para>
  <para style="p">
    <verse number="30" style="v"/>note adingin kilemna bawl nadingin keel a pa khat zong na pia ding uh hi.
  </para>
  <para style="p">
    <verse number="31" style="v"/>A kitatsat lo-a meihal biakna leh an tawh a biaknate banah tuate leh leenggahzu tawh a biakna na pia ding uh hi. Tuate a sit bang lo a hih ding thei ta un.
  </para>
  <chapter number="29" style="c"/>
  <para style="p">
    <verse number="1" style="v"/>“A kha sagihna a ni masa ni-in kikhopna siangtho khat na nei ding uh hi; leitung nasep na sem kei ding uh hi. Tua pen note in peengkul na tum ni ding uh hi a,
  </para>
  <para style="p">
    <verse number="2" style="v"/>meihal biakna, Topa tungah a gim namtui na pia ding uh hi: bawngtalno khat, tuutal khat, a sit bang lo kum khat a pha tuuno a pa sagih hi ding hi;
  </para>
  <para style="p">
    <verse number="3" style="v"/>bawngtal tawh piak dingin sathau tawh a kibawl annel ahi an tawh a biaknate seu khat sehsawm suah sehthum, tuutal tawh sehsawm suah sehnih,
  </para>
  <para style="p">
    <verse number="4" style="v"/>leh tuuno sagihte khat ciangin sehsawm suah sehkhat hi ding hi;
  </para>
  <para style="p">
    <verse number="5" style="v"/>note adingin kilemna bawl nadingin khialhna hanga biakna-in keel a pa khat zong hi ding hi;
  </para>
  <para style="p">
    <verse number="6" style="v"/>a khasim meihal biakna leh an tawh a biakna, leh a kitatsat lo-a meihal biakna leh an tawh a biakna, leh tuate ading ngeina a om bangin a gim namtui, Topa tungah mei tawh kihal biakna ahi leenggahzu tawh a biaknate banah hi ding hi.
  </para>
  <para style="p">
    <verse number="7" style="v"/>“Hih kha sagihna a ni sawm ni-in a siangtho kikhopna khat na nei ding uh a, nomau na kigawt tawm ding uh hi; na na sem kei ding uh a,
  </para>
  <para style="p">
    <verse number="8" style="v"/>Topa tungah a gim namtui meihal biakna na pia ding uh hi: bawngtalno khat, tuutal khat, kum khat a pha tuuno a pa sagih hi ding hi; tuate in note’ muhna ah a sit bang lo hi ding hi;
  </para>
  <para style="p">
    <verse number="9" style="v"/>sathau tawh a kibawl annel tawh a biaknate in, bawngtal tawh piak dingin seu khat sehsawm suah sehthum, a tuutal tawh sehsawm suah sehnih,
  </para>
  <para style="p">
    <verse number="10" style="v"/>tuuno sagihte khat ciangin sehsawm suah sehkhat hi ding hi:
  </para>
  <para style="p">
    <verse number="11" style="v"/>kilem nadingin khialhna hanga biakna leh a kitatsat lo-a meihal biakna leh an tawh a biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="12" style="v"/>“A kha sagihna ni sawm leh ni nga ni-in a siangtho kikhopna khat na nei ding uh hi; leitung nasep na sem kei ding uh a, Topa adingin ni sagih sung pawi na kham ding uh hi;
  </para>
  <para style="p">
    <verse number="13" style="v"/>meihal biakna, Topa tungah a gim namtui, mei tawh kihal biakna, bawngtalno sawm-le-thum, tuutal nih, kum khat a pha tuuno a pa sawm-le-li na pia ding uh hi; tuate a sit bang lo hi ding hi:
  </para>
  <para style="p">
    <verse number="14" style="v"/>sathau tawh a kibawl annel ahi an tawh a biaknate in, bawngtal sawm-le-thumte khat ciangin seu khat sehsawm suah sehthum, tuutal nihte khat ciangin sehsawm suah sehnih,
  </para>
  <para style="p">
    <verse number="15" style="v"/>leh tuuno sawm-le-lite khat ciangin sehsawm suah sehkhat hi ding hi;
  </para>
  <para style="p">
    <verse number="16" style="v"/>a kitatsat lo-a meihal biakna, an tawh a biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="17" style="v"/>“A ni nih ni-in bawngtalno sawm-le-nih, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="18" style="v"/>ngeina kip om bangin a phazah tawh kizui-in bawngtalte, tuutalte, leh tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="19" style="v"/>a kitatsat lo-a meihal biakna leh an tawh a biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="20" style="v"/>“A ni thum ni-in bawngtal sawm-le-khat, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="21" style="v"/>ngeina kip om bangin a phazah tawh kizui-in bawngtalte, tuutalte, leh tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="22" style="v"/>a kitatsat lo-a meihal biakna leh an tawh a biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="23" style="v"/>“A ni li ni-in bawngtal sawm, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="24" style="v"/>ngeina om bangin a phazah tawh kizui-in bawngtalte, tuutalte, leh tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="25" style="v"/>a kitatsat lo-a meihal biakna, an tawh a biakna, leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="26" style="v"/>“A ni nga ni-in bawngtal kua, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="27" style="v"/>ngeina kip om bangin a phazah tawh kizui-in bawngtalte, tuutalte, tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="28" style="v"/>a kitatsat lo-a meihal biakna leh an tawh a biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="29" style="v"/>“A ni guk ni-in bawngtal giat, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="30" style="v"/>ngeina kip om bangin a phazah tawh kizui-in bawngtalte, tuutalte, leh tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="31" style="v"/>a kitatsat lo-a meihal biakna, an tawh a biakna, leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="32" style="v"/>“A ni sagih ni-in bawngtal sagih, tuutal nih, a sit bang lo kum khat a pha tuuno a pa sawm-le-li,
  </para>
  <para style="p">
    <verse number="33" style="v"/>ngeina kip om bangin a phazah tawh kizui-in bawngtalte, tuutalte, leh tuunote tawh piak dingin an tawh a biakna leh leenggahzu tawh a biaknate zong hi ding hi;
  </para>
  <para style="p">
    <verse number="34" style="v"/>a kitatsat lo-a meihal biakna, an tawh a biakna, leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="35" style="v"/>“A ni giat ni-in a zahtakhuai kikhopna na nei ding uh hi; leitung nasep na sem kei ding uh hi,
  </para>
  <para style="p">
    <verse number="36" style="v"/>meihal biakna, mei tawh kihal biakna, Topa tungah a gim namtui na pia ding uh hi: bawngtal khat, tuutal khat, a sit bang lo kum khat a pha tuuno a pa sagih,
  </para>
  <para style="p">
    <verse number="37" style="v"/>leh ngeina kip om bangin bawngtal, tuutal, leh tuunote a phazah tawh kizui-in piak khawm dingin an tawh a biakna leh leenggahzu tawh a biaknate hi ding hi;
  </para>
  <para style="p">
    <verse number="38" style="v"/>a kitatsat lo-a meihal biakna leh an tawh biakna leh leenggahzu tawh a biaknate banah khialhna hanga biakna-in keel a pa khat zong hi ding hi.
  </para>
  <para style="p">
    <verse number="39" style="v"/>“Na thuciam biak piakna uh leh ut thu-a na biak piaknate uh banah na meihal biaknate, leh an tawh na biaknate, leh leenggahzu tawh na biaknate, leh thunuam-a na biak nadingun a kiseh na pawi hunte uhah hihte Topa’ tungah na pia ding uh hi,” a ci hi.
  </para>
  <para style="p">
    <verse number="40" style="v"/>Topa in Moses a thupiaksa bangin Moses in Israel mite tungah a thu a kimin a gen hi.
  </para>
  <chapter number="30" style="c"/>
  <para style="p">
    <verse number="1" style="v"/>Moses in Israel minam lutangte tungah, “Hih in Topa’ thupiak ahi hi.
  </para>
  <para style="p">
    <verse number="2" style="v"/>Mi khat in Topa tungah thuciamna a ciam ciang ahi a, amah in a zuih dingin kiciamna a bawl ciang ahi zongin, amah ciampel lo ding hi; ama kam sung panin a gingkhiate khempeuh tawh kizui-in gamta ding hi.
  </para>
  <para style="p">
    <verse number="3" style="v"/>Tua ahih kei leh, numei khat in Topa tungah thuciamna bawlin, a pa’ inn sungah nungakin a om sungin kamciamna tawh amah kikhih tawm a,
  </para>
  <para style="p">
    <verse number="4" style="v"/>amah in a zuih dingin thuciamna leh kamciamnate a pa in za napi-in ama tungah bangmah a cih kei leh, ama thuciamna khempeuh kip ding a, amah kikhih tawmna kamciamna khempeuh kip ding hi.
  </para>
  <para style="p">
    <verse number="5" style="v"/>Ahih hangin a pa in a zak ni-in a lungkim lohna tua nu’ tungah a gen leh, tua nu’ thuciamna, amah a kikhih tawmna kamciamnate khat zong kip lo ding hi; a pa in nial ahih manin Topa in tua nu a maisak ding hi.
  </para>
  <para style="p">
    <verse number="6" style="v"/>Tua numei, pasalkhat tawh kiteng a, amah a kikhih tawmna thuciamna ahi a, ngaihsun lopi-in a kam paunate ahi zongin
  </para>
  <para style="p">
    <verse number="7" style="v"/>a pasal in za a, a zak ni-in tua nu’ tungah bangmah a cih kei leh tua numei’ thuciamna kip ding a, amah a kikhih tawmna a kamciam kip ding hi.
  </para>
  <para style="p">
    <verse number="8" style="v"/>Ahih hangin, a pasal in tua thu a zak ni-in a lungkim lohna a gen leh, amah a kikhih tawmna ahi numei’ tunga om kamciamna leh ngaihsun lopi-in a kam paunate amah in phiatsak ding hi; Topa in tua nu maisak ding hi.
  </para>
  <para style="p">
    <verse number="9" style="v"/>Ahih hangin meigong numei’ thuciamna ahi a, a kima numei’ aa ahi zongin, amah a kikhih tawmna peuhmah ama tungah kip ding hi.
  </para>
  <para style="p">
    <verse number="10" style="v"/>Amah in pasal’ inn sungah thuciam ahi a, kiciamna khat tawh kam ciamin amah a kikhih tawmna ahi zongin,
  </para>
  <para style="p">
    <verse number="11" style="v"/>a pasal in za a, tua nu’ tungah bangmah ci loin, a nial kei leh, ama thuciamna khempeuh kip ding a, amah a kikhih tawmna kamciamna khempeuh zong kip ding hi.
  </para>
  <para style="p">
    <verse number="12" style="v"/>Ahih hangin a pasal in tua thute a zak ni-in a phiatsak leh, ama thuciamna tawh kisai-in a kam pana a gingkhia peuhmah ahi a, amahmah a kamciamna tawh kisaite ahi zongin kip lo ding hi: a pasal in tuate phiatsak ahih manin Topa in tua nu maisak ding hi.
  </para>
  <para style="p">
    <verse number="13" style="v"/>Thuciamna khatpeuh ahi a, amah a kigawt tawm nadingin a kikhihna kamciam khatpeuh ahi zongin, a pasal in kipsak thei, a pasal in phiatsak thei hi.
  </para>
  <para style="p">
    <verse number="14" style="v"/>Ahih hangin a pasal in tua ni-a kipanin tua nu’ tungah bangmah a cih kei leh, amah in tua nu’ tunga om a thuciam khempeuh hita leh a kamciam khempeuh hita leh a kipsak ahi hi; amah in tuate a zak ni-in ama tungah bangmah ci lo ahih manin tuate a kipsak ahi hi.
  </para>
  <para style="p">
    <verse number="15" style="v"/>Ahih hangin amah in tuate a zak khit ciangin a nung phiat leh, amah in tua nu’ mawhna pua ding hi,” a ci hi.
  </para>
  <para style="p">
    <verse number="16" style="v"/>Hihte in, pasal leh a zi, leh a pa inn sungah nungakin a om lai takin a pa leh a tanu kikalah a om, Topa in Moses a thupiak ngeinate ahi hi.
  </para>
  <chapter number="31" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite’ phu Midiante tungah la in; tua khit ciangin na mite kiangah nang hong kigawm ding hi,” a ci hi.
  </para>
  <para style="p">
    <verse number="3" style="v"/>Tua ciangin Moses in mite kiangah, “Midian tungah Topa’ phulakna a sem ding, Midiante a do dingin note lak panin mi pawl khat galhiam guan un.
  </para>
  <para style="p">
    <verse number="4" style="v"/>Israel minamte nam khat panin tul khat ciat gal sungah na kuansak ding uh hi,” a ci hi.
  </para>
  <para style="p">
    <verse number="5" style="v"/>Tua ahih ciangin Israel tul tampi sung pan minam khatah tul khat, tulsawm leh tulnih galdo dingin galhiam kiguan hi.
  </para>
  <para style="p">
    <verse number="6" style="v"/>Moses in amaute’ minam khat panin tul khat ciat leh biakinn nate leh pataukoh nadingin peengkulte siampi Eleazar’ tapa Finehas kengsakin gal sungah kuansak khawm hi.
  </para>
  <para style="p">
    <verse number="7" style="v"/>Topa in Moses a thupiak bangin Midiante do uh a, pasal khempeuh that uh hi.
  </para>
  <para style="p">
    <verse number="8" style="v"/>Amaute in midangte leh Midian kumpite a thatna uhah Midian kumpi ngate Evi, Rekem, Zur, Hur leh Reba that uh hi; amaute in Beor’ tapa Balaam zong namsau tawh that uh hi.
  </para>
  <para style="p">
    <verse number="9" style="v"/>Israel mite in Midian nupite leh a tate uh man uh hi; amaute in a bawngte, a tuuhonte khempeuh leh a na khempeuh uh laksak uh hi.
  </para>
  <para style="p">
    <verse number="10" style="v"/>Amau’ ten’na a khuapite khempeuh uh leh a giahphual khempeuhte uh mei tawh halsak uh a,
  </para>
  <para style="p">
    <verse number="11" style="v"/>a matsa khempeuh uh, mihing ganhing ciahpih khin uh hi.
  </para>
  <para style="p">
    <verse number="12" style="v"/>Tua ciangin amaute in Jerikho nai, Jordan kiang, Moab leizang a, a giahphual uh Moses leh siampi Eleazar leh Israel mihonte kiangah a galmatte uh leh a na matte uh tun’pih uh hi.
  </para>
  <para style="p">
    <verse number="13" style="v"/>Moses leh siampi Eleazar leh mihon makaite khempeuh giahphual pua-ah a dawn dingin paikhia uh hi.
  </para>
  <para style="p">
    <verse number="14" style="v"/>Galdona panin a hong ciah mi tul tampi a ukte leh mi za tampi a uk galkap uliante tungah Moses heh hi.
  </para>
  <para style="p">
    <verse number="15" style="v"/>Moses in amaute tungah, “Numei khempeuh hing khawi na hi uh hiam?
  </para>
  <para style="p">
    <verse number="16" style="v"/>En un, hihte in Balaam’ lamlahna tawh Peor ah Topa tungah Israel mite zuautat sak hi, tua ahih manin Topa’ mihonpite lakah gimna hong tung hi.
  </para>
  <para style="p">
    <verse number="17" style="v"/>Tua ahih ciangin tu-in, naupangte lakah pasal peuhmah that un la, lupkhopna tawh pasal a theisa numei peuhmah that un.
  </para>
  <para style="p">
    <verse number="18" style="v"/>Ahih hangin lupkhopna tawh pasal a thei nai lo nungaknote khempeuh note adingin kem un.
  </para>
  <para style="p">
    <verse number="19" style="v"/>Giahphual pua-ah ni sagih sung om un; note lakah mi khatpeuh peuh a thatte leh a kithatsa a lawng peuhmahte in, ni thum ni leh ni sagih ni-in note leh na galmatte uh na kisian’ suah ding uh hi.
  </para>
  <para style="p">
    <verse number="20" style="v"/>Puan khempeuh, savun tawh a kibawl na khempeuh, keel mul tawh a kibawl na khempeuh, leh sing tawh a kibawl na khempeuh na sian’suah ding uh hi,” a ci hi.
  </para>
  <para style="p">
    <verse number="21" style="v"/>Siampi Eleazar in galdona ah a kuan galkapte tungah: “Topa in Moses a thupiak thukham ngeina in hih ahi hi:
  </para>
  <para style="p">
    <verse number="22" style="v"/>kham, ngun, sumngo, sik, dal, leh haknaw,
  </para>
  <para style="p">
    <verse number="23" style="v"/>mei a do zo peuhmahte bek mei-ah na hal ding uh a, a siang hi ding hi. Ahi zongin nitna sian’suahna tui tawh kisian’suah lai ding hi; mei a do zo lo peuhmahte, tui-ah na sawp ding uh hi.
  </para>
  <para style="p">
    <verse number="24" style="v"/>A ni sagih ni-in na puante uh na sawp ding uh a, note na siangtho ding uh hi; tua khit ciangin giahphual ah nong ciah ding uh hi,” a ci hi.
  </para>
  <para style="p">
    <verse number="25" style="v"/>Topa in Moses kiangah,
  </para>
  <para style="p">
    <verse number="26" style="v"/>“Nang leh siampi Eleazar leh mihonte’ beh lutangte in gal sunga a kiman mihing leh ganhingte sim un;
  </para>
  <para style="p">
    <verse number="27" style="v"/>galdo dingin a kuankhia galhangte leh mihonte khempeuh tungah gal sunga a kimante khennih suahin a kikimin hawm sak in.
  </para>
  <para style="p">
    <verse number="28" style="v"/>Galdo dingin a kuankhia galkapte’ tung panin mite, bawngtalte, late, leh tuuhonte za nga ciangin Topa’ siah dingin khat ciat la in;
  </para>
  <para style="p">
    <verse number="29" style="v"/>a lang a ngah sung panun la in la, Topa tungah biakna-in siampi Eleazar tungah pia in.
  </para>
  <para style="p">
    <verse number="30" style="v"/>A lang Israel mite in a ngah sung panin mite, bawngtalte, late, tuuhonte, ganhing khempeuh, sawmnga ciangin khat ciat la in la, Topa biakbuk a kem Levi mite tungah pia in,” a ci hi.
  </para>
  <para style="p">
    <verse number="31" style="v"/>Topa in Moses a thupiak bangin Moses leh siampi Eleazar in hih uh hi.
  </para>
  <para style="p">
    <verse number="32" style="v"/>Tu-in galkapte in a lak gal sunga a mat uh a om lai a kihawm dingte in: tuu tul zaguk leh tul sawmsagih leh tulnga,
  </para>
  <para style="p">
    <verse number="33" style="v"/>bawng tul sawmsagih leh tulnih,
  </para>
  <para style="p">
    <verse number="34" style="v"/>la tul sawmguk leh tul khat,
  </para>
  <para style="p">
    <verse number="35" style="v"/>leh lupkhopna tawh pasal a thei nailo numei a vekpi-in mi tul sawmthum leh tulnih ahi hi.
  </para>
  <para style="p">
    <verse number="36" style="v"/>A lang ahi, gal sunga a kuankhia mite’ ngah in tuu tul za thum leh tul sawmthum leh tul sagih leh za nga hi a,
  </para>
  <para style="p">
    <verse number="37" style="v"/>Topa’ tuu-siah pen tuu za guk leh sawmsagih leh nga ahi hi.
  </para>
  <para style="p">
    <verse number="38" style="v"/>Bawngte tul sawmthum leh tulguk hi a, tua sung panin Topa’ siah sawmsagih leh nih ahi hi.
  </para>
  <para style="p">
    <verse number="39" style="v"/>Late tul sawmthum leh za nga hi a, tua sung panin Topa’ siah sawmguk leh khat ahi hi.
  </para>
  <para style="p">
    <verse number="40" style="v"/>Mi tul sawm leh tulguk hi a, tua sung panin Topa’ siah mi sawmthum leh nih ahi hi.
  </para>
  <para style="p">
    <verse number="41" style="v"/>Topa in Moses a thupiak bangin, Moses in siampi Eleazar tungah Topa biak nading siah pia hi.
  </para>
  <para style="p">
    <verse number="42" style="v"/>Galdo dingin a kuankhia mite tung panin Moses in a khenkhiat, Israelte in a lang a ngah—
  </para>
  <para style="p">
    <verse number="43" style="v"/>mihonte in a lang a ngah teng tuu tul za thum leh tul sawmthum leh tul sagih leh za nga,
  </para>
  <para style="p">
    <verse number="44" style="v"/>bawng tul sawmthum leh tulguk,
  </para>
  <para style="p">
    <verse number="45" style="v"/>la tul sawmthum leh za nga,
  </para>
  <para style="p">
    <verse number="46" style="v"/>mi tul sawm leh tul guk ahi hi—
  </para>
  <para style="p">
    <verse number="47" style="v"/>Moses in Israelte in a ngah a lang sung panin mihing leh ganhing sawmnga ciangin khat ciat la-in, Topa in Moses a thupiak bangin, Topa’ biakbuk a kem Levi mite’ tungah pia hi.
  </para>
  <para style="p">
    <verse number="48" style="v"/>Tua ciangin galkap tul tampite tunga uliante ahi, tul tampi a ukte leh za tampi a ukte, Moses kiangah hong pai uh a,
  </para>
  <para style="p">
    <verse number="49" style="v"/>Moses kiangah, “Kote’ ukna nuai-a a om galkapte, na nasem kote in ka sim khin uh a, kote kiang panin mi khat zong a peelhem om lo hi.
  </para>
  <para style="p">
    <verse number="50" style="v"/>Kote in Topa mai-ah ko adingin kilemna bawl nadingin Topa biakna kham tawh a kibawl nate, banbuhte leh taute, min gelhna zungbuhte, bilbahte, leh khite ka muh ciat uh kong tun’ pih zo uh hi,” a ci hi.
  </para>
  <para style="p">
    <verse number="51" style="v"/>Moses leh siampi Eleazar in amaute tung panin na-a a kibawl khamte sang uh hi.
  </para>
  <para style="p">
    <verse number="52" style="v"/>Tul tampi a ukte leh za tampi a ukte’ tung panin a kingah, Topa tungah biakna-in a piak uh khamte khempeuh in shekel tul sawm leh guk leh za sagih leh sawmnga pha hi.
  </para>
  <para style="p">
    <verse number="53" style="v"/>(Gal sunga a kuan mite in amau ading ciat la uh hi).
  </para>
  <para style="p">
    <verse number="54" style="v"/>Moses leh siampi Eleazar in tul tampi leh za tampite a uk mite tung panin khamte sang a, Israel mite adingin Topa mai-ah phawk tawntungna-in kikhopna buk sungah paipih hi.
  </para>
  <chapter number="32" style="c"/>
  <para style="p">
    <verse number="1" style="v"/>Tu-in Reuben minamte leh Gad minamte in ganhing hon tampi nei uh hi; amaute in Jazer gam leh Gilead gam mu uh a, en in: a gam in gan gam ahi hi.
  </para>
  <para style="p">
    <verse number="2" style="v"/>Tua ahih ciangin Gad minamte leh Reuben minamte pai-in Moses leh siampi Eleazar leh mihon makaite kiangah,
  </para>
  <para style="p">
    <verse number="3" style="v"/>“Ataroth, Dibon, Jazer, Nimrah, Heshbon, Elealeh, Sebam, Nebo, leh Beon,
  </para>
  <para style="p">
    <verse number="4" style="v"/>Topa in Israel mihonte’ mai-ah a suksiat gamte in gan gam hi a; na nasem kote in gam ka nei uh hi,” a ci uh hi.
  </para>
  <para style="p">
    <verse number="5" style="v"/>“Note muhna ah maipha ka ngah uh leh, na nasemte in a neih dingin hih gam hong pia un; Jordan kantanin kote hong paipih kei un,” amaute in a ci uh hi.
  </para>
  <para style="p">
    <verse number="6" style="v"/>Ahih hangin Moses in Gad minamte leh Reuben minamte tungah, “Note hih lai takah tu-tu in, na sanggamte uh gal sungah kuan ding ahi hiam?
  </para>
  <para style="p">
    <verse number="7" style="v"/>Topa in amaute a piakna gamah a pai nading uhah Israel mite bang hangin lungkiasak ding na hi uh hiam?
  </para>
  <para style="p">
    <verse number="8" style="v"/>Na pu na pate uh Kadesh-barnea panin gam vel dingin ka sawl lai-in zong tu-a mah a bang uh hi.
  </para>
  <para style="p">
    <verse number="9" style="v"/>Bang hang hiam cih leh amaute Eshkol Kuamah paito-in tua gam a muh uh ciangin, Topa in amaute a piakna gamah a pai nading uhah Israel mite lung kiasak uh hi.
  </para>
  <para style="p">
    <verse number="10" style="v"/>Tua ni-in Topa’ hehna so a, amah kiciamin,
  </para>
  <para style="p">
    <verse number="11" style="v"/>‘Amaute in kei hong zui taktak lo uh ahih manin Izipt gam pan a paikhia mite kum sawmnih panin a tungsiah peuhmah khat beek in Abraham, Isaak, leh Jakob tungah piak dinga ka ciamsa gam mu lo ding uh hi;
  </para>
  <para style="p">
    <verse number="12" style="v"/>Kenaz mi Jefunneh’ tapa Kaleb leh Nun’ tapa Joshua in Topa zui taktak uh ahih manin a mu ding uh hi,’ a ci hi.
  </para>
  <para style="p">
    <verse number="13" style="v"/>Israel mite tungah Topa’ hehna so a, Topa’ muhna ah siatna a gamta tua khang mi khempeuh a bei mateng kum sawmli sung gam lakah amaute vak kawikawi sak hi.
  </para>
  <para style="p">
    <verse number="14" style="v"/>En un, Israel mite tungah Topa’ heh luatna a khangsak to lai dingin, khialhna’ tate, na pu na pate uh’ tangin hong khang na hi uh hiam!
  </para>
  <para style="p">
    <verse number="15" style="v"/>Bang hang hiam cih leh amah zuihna panin note na pial uh leh amah in gam lakah amaute nusia kik ding hi; note pen hih mi khempeuh a susia na hi ding uh hi,” a ci hi.
  </para>
  <para style="p">
    <verse number="16" style="v"/>Tua ciangin amaute ama kiang nai-ah hong pai-in, “Hih lai-ah ka tuute uh adingin tuu-khawkte bawlin, ka zi ka tate uh adingin khua ka sat ding uh a,
  </para>
  <para style="p">
    <verse number="17" style="v"/>ahih hangin kote in hiam tawi-in amau’ munah Israel mite ka tun’pih mateng uh amau mai-ah a pai dingin ka kiging ding uh hi; tua kikal sungin hih gam sungah a teeng mite kiang pan kihut nadingin ka zi ka tate uh khuapi muanhuai sungah a na om ding uh kisam hi.
  </para>
  <para style="p">
    <verse number="18" style="v"/>Israel mite in amau’ luah ding ciat a luah khit matengun ka inn uhah ka ciah kei ding uh hi.
  </para>
  <para style="p">
    <verse number="19" style="v"/>Bang hang hiam cih leh Jordan gal khat leh tua ban siah-ah amaute tawh ka luah khawm kei ding uh hi; bang hang hiam cih leh Jordan hih lam gal nisuahna lam ko’ luah hong suak hi,” a ci hi.
  </para>
  <para style="p">
    <verse number="20" style="v"/>Tua ahih ciangin Moses in amaute kiangah, “Note, tu-a bangin gamta-in, galdo dingin Topa mai-ah a pai dingin hiam la-in,
  </para>
  <para style="p">
    <verse number="21" style="v"/>Topa in a mai panin a galte a hawlkhiat matengin hiam a tawi note khempeuh in ama mai-ah Jordan kantanin,
  </para>
  <para style="p">
    <verse number="22" style="v"/>Topa mai-ah leitang a kilak matengin na om uh leh; note ciahkikin Topa leh Israel nasep ding uh panin na peng ding uh hi; hih leitang in Topa mai-ah note neihsa hi ding hi.
  </para>
  <para style="p">
    <verse number="23" style="v"/>Ahih hangin note tua bangin na gamtat kei uh leh, en un, Topa’ tungah a khial khin na hi uh hi; na khialhna un note hong sulzuih ding thei tel ta un.
  </para>
  <para style="p">
    <verse number="24" style="v"/>Na zi na tate uh adingin khuapite sat un la, na tuute uh adingin tuu-khawkte bawl un; na ciamsa bangun gamta un,” a ci hi.
  </para>
  <para style="p">
    <verse number="25" style="v"/>Gad minamte leh Reuben minamte in Moses kiangah, “Ka topa’ thupiak bangin na nasemte ka gamta ding uh hi.
  </para>
  <para style="p">
    <verse number="26" style="v"/>Ka tate uh, ka zite uh, ka tuuhonte uh leh ka ganhing khempeuhte uh Gilead gam khuapite ah na om ding uh hi;
  </para>
  <para style="p">
    <verse number="27" style="v"/>ka topa in na thupiak bangin na nasemte, galdo ding a, hiam tawi khempeuh, galdo dingin Topa mai-ah galkah ding uh hi,” a ci uh hi.
  </para>
  <para style="p">
    <verse number="28" style="v"/>Tua ahih ciangin Moses in amaute’ thu tawh kisai-in siampi Eleazar tung leh Nun’ tapa Joshua tung leh Israel minam beh lutang khempeuh tungah thu pia hi.
  </para>
  <para style="p">
    <verse number="29" style="v"/>Moses in amaute tungah, “Gad minamte leh Reuben minamte ahi, Topa mai-ah galdo dingin hiam a tawi khempeuh in note tawh Jordan kantanin note mai-ah tua gam a kizawh leh, Gilead gam a neih dingun amaute tungah na pia ding uh hi;
  </para>
  <para style="p">
    <verse number="30" style="v"/>ahih hangin hiam tawi-in note tawh hong galkah kei uh leh zong, amaute in Kanaan gam sungah note lakah ngah a nei veve ding uh hi,” a ci hi.
  </para>
  <para style="p">
    <verse number="31" style="v"/>Gad minamte leh Reuben minamte in dawng uh a, “Na nasemte tungah Topa in a gensa bangin kote ka gamta ding uh hi.
  </para>
  <para style="p">
    <verse number="32" style="v"/>Hiam tawi-in Topa mai-ah Kanaan gam sungah ka pai ding uh a, kote’ luah ahi ka neihsa uh Jordan gal khatah kote’ aa mahin na kip ding hi,” a ci uh hi.
  </para>
  <para style="p">
    <verse number="33" style="v"/>Moses in Gad minamte leh Reuben minamte leh Josef tapa Manasseh minam a langte tungah, Amor kumpi Sihon’ gam leh Bashan kumpi ahi Og’ gam, a leitang leh a khuapite a gam sung tawh, a gam sunga leitang tunga om khuapi khempeuh pia hi.
  </para>
  <para style="p">
    <verse number="34" style="v"/>Gad minamte in khuapi muanhuai Dibon, Ataroth, Aroer,
  </para>
  <para style="p">
    <verse number="35" style="v"/>Atoroth-shofan, Jazer, Jogbehah,
  </para>
  <para style="p">
    <verse number="36" style="v"/>Bethnimrah, Bethharan-te satin tuute adingin tuu-khawkte bawl uh hi.
  </para>
  <para style="p">
    <verse number="37" style="v"/>Reuben minamte in Heshbon, Elealeh, Kiriathaim,
  </para>
  <para style="p">
    <verse number="38" style="v"/>Nebo, leh Baalmeon (a minte khel ding), leh Sibmah khuapite sat uh hi; amau’ satsa khuapite a min thak phuak uh hi.
  </para>
  <para style="p">
    <verse number="39" style="v"/>Manasseh tapa ahi Makhirte beh, Gilead ah pai-in va la uh a, tua sunga om Amor mite suankhia uh hi.
  </para>
  <para style="p">
    <verse number="40" style="v"/>Moses in Manasseh tapa Makhir-te beh tungah Gilead pia-in, tua lai-ah amaute teeng uh hi.
  </para>
  <para style="p">
    <verse number="41" style="v"/>Manasseh minam sung panin Jair pai-in amau’ khua neute va la a, tuate Havvothjair phuak hi.
  </para>
  <para style="p">
    <verse number="42" style="v"/>Nobah pai-in Kenath leh a khua neute va la a, ama min tamin Nobah phuak hi.
  </para>
  <chapter number="33" style="c"/>
  <para style="p">
    <verse number="1" style="v"/>Hihte in Moses leh Aaron’ makaihna tawh Izipt gam panin a honin a paikhiat lai-un Israel mite’ giahphualte ahi hi.
  </para>
  <para style="p">
    <verse number="2" style="v"/>Moses in Topa’ thupiakna tawh phual khat khit phual khat amau’ kipatna munte gelh hi; hihte in amau’ kipatna mun tawh kizui-in a giahphualte ahi hi.
  </para>
  <para style="p">
    <verse number="3" style="v"/>A kha masa, tua kha ni sawm leh ni nga ni-in Remeses panin amaute ding khia uh hi; Paisan ni khat a zing ciangin Izipt mite khempeuh’ muhna ah gualzawhna tawh Israel mite paikhia uh a,
  </para>
  <para style="p">
    <verse number="4" style="v"/>Topa in amaute lakah a thah lup tacil khempeuh Izipt mite in a vui laitak uh ahi hi; amau’ pasiante tungah zong Topa in thukhenna bawl hi.
  </para>
  <para style="p">
    <verse number="5" style="v"/>Tua ahih ciangin Remeses panin Israel mite ding khia uh a, Sukkoth ah giahphual sat uh hi.
  </para>
  <para style="p">
    <verse number="6" style="v"/>Sukkoth panin amaute ding khia uh a, gam monga om Etham ah giahphual sat uh hi.
  </para>
  <para style="p">
    <verse number="7" style="v"/>Etham panin amaute ding khia uh a, Baalzefon nisuahna lama om Pihahiroth lamah kihei kik uh hi; amaute in Migdol mai-ah giahphual sat uh hi.
  </para>
  <para style="p">
    <verse number="8" style="v"/>Hahiroth mai panin amaute ding khia uh a, tuipi laizang kantanin gam lakah pai-in Etham gam lakah ni thum lam pai uh a, Marah ah giahphual sat uh hi.
  </para>
  <para style="p">
    <verse number="9" style="v"/>Marah panin amaute ding khia uh a, Elim tung uh hi; Elim ah cik tuikhuk sawm-le-nih leh nisuh kung sawmsagih om a, amaute in tua lai-ah giahphual sat uh hi.
  </para>
  <para style="p">
    <verse number="10" style="v"/>Elim panin amaute ding khia uh a, San tuipi gei-ah giahphual sat uh hi.
  </para>
  <para style="p">
    <verse number="11" style="v"/>San tuipi panin amaute ding khia uh a, Sin gam lakah giahphual sat uh hi.
  </para>
  <para style="p">
    <verse number="12" style="v"/>Sin gamlak panin amaute ding khia uh a, Dofkah ah giahphual sat uh hi.
  </para>
  <para style="p">
    <verse number="13" style="v"/>Dofkah panin amaute ding khia uh a, Alush ah giahphual sat uh hi.
  </para>
  <para style="p">
    <verse number="14" style="v"/>Alush panin amaute ding khia uh a, mite’ dawn ding tui a om lohna Refidim ah giahphual sat uh hi.
  </para>
  <para style="p">
    <verse number="15" style="v"/>Refidim panin amaute ding khia uh a, Sinai gam lakah giahphual sat uh hi.
  </para>
  <para style="p">
    <verse number="16" style="v"/>Sinai gamlak panin amaute ding khia uh a, Kibrothhattaavah ah giahphual sat uh hi.
  </para>
  <para style="p">
    <verse number="17" style="v"/>Kibrothhattaavah panin amaute ding khia uh a, Hazeroth ah giahphual sat uh hi.
  </para>
  <para style="p">
    <verse number="18" style="v"/>Hazeroth panin amaute ding khia uh a, Rithmah ah giahphual sat uh hi.
  </para>
  <para style="p">
    <verse number="19" style="v"/>Rithmah panin amaute ding khia uh a, Rimmonperez ah giahphual sat uh hi.
  </para>
  <para style="p">
    <verse number="20" style="v"/>Rimmonperez panin amaute ding khia uh a, Libnah ah giahphual sat uh hi.
  </para>
  <para style="p">
    <verse number="21" style="v"/>Libnath panin amaute ding khia uh a, Rissah ah giahphual sat uh hi.
  </para>
  <para style="p">
    <verse number="22" style="v"/>Rissah panin amaute ding khia uh a, Kehelathah ah giahphual sat uh hi.
  </para>
  <para style="p">
    <verse number="23" style="v"/>Kehelathah panin amaute ding khia uh a, Shefer Mual ah giahphual sat uh hi.
  </para>
  <para style="p">
    <verse number="24" style="v"/>Shefer Mual panin amaute ding khia uh a, Haradah ah giahphual sat uh hi.
  </para>
  <para style="p">
    <verse number="25" style="v"/>Haradah panin amaute ding khia uh a, Makheloth ah giahphual sat uh hi.
  </para>
  <para style="p">
    <verse number="26" style="v"/>Makheloth panin amaute ding khia uh a, Tahath ah giahphual sat uh hi.
  </para>
  <para style="p">
    <verse number="27" style="v"/>Tahath panin amaute ding khia uh a, Terah ah giahphual sat uh hi.
  </para>
  <para style="p">
    <verse number="28" style="v"/>Terah panin amaute ding khia uh a, Mithkah ah giahphual sat uh hi.
  </para>
  <para style="p">
    <verse number="29" style="v"/>Mithkah panin amaute ding khia uh a, Heshmonah ah giahphual sat uh hi.
  </para>
  <para style="p">
    <verse number="30" style="v"/>Heshmonah panin amaute ding khia uh a, Moseroth ah giahphual sat uh hi.
  </para>
  <para style="p">
    <verse number="31" style="v"/>Moseroth panin amaute ding khia uh a, Ben-ejaakan ah giahphual sat uh hi.
  </para>
  <para style="p">
    <verse number="32" style="v"/>Ben-ejaakan panin amaute ding khia uh a, Horhaggidgad ah giahphual sat uh hi.
  </para>
  <para style="p">
    <verse number="33" style="v"/>Horhaggidgad panin amaute ding khia uh a, Jotbathah ah giahphual sat uh hi.
  </para>
  <para style="p">
    <verse number="34" style="v"/>Jotbathah panin amaute ding khia uh a, Abronah ah giahphual sat uh hi.
  </para>
  <para style="p">
    <verse number="35" style="v"/>Abronah panin amaute ding khia uh a, Ezion-geber ah giahphual sat uh hi.
  </para>
  <para style="p">
    <verse number="36" style="v"/>Ezion-geber panin amaute ding khia uh a, (Kadesh ahi) Zin gam lakah giahphual sat uh hi.
  </para>
  <para style="p">
    <verse number="37" style="v"/>Kadesh panin amaute ding khia uh a, Edom gam mong Hor Mual-ah giahphual sat uh hi.
  </para>
  <para style="p">
    <verse number="38" style="v"/>Israel mite Izipt gam panin a paikhiat zawh uh a kum sawmli-na a kha ngana a ni masa ni-in Topa’ thupiakna tawh Hor Mual tungah siampi Aaron paito-in tua lai-ah a si hi.
  </para>
  <para style="p">
    <verse number="39" style="v"/>Hor Mual-ah Aaron a sihin kum za leh kum sawmnih leh kumthum a pha hi.
  </para>
  <para style="p">
    <verse number="40" style="v"/>Kanaan gam sung Negeb gamah a teeng Kanaan mi Arad kumpipa in Israel mite’ hong paina thu za hi.
  </para>
  <para style="p">
    <verse number="41" style="v"/>Hor Mual panin amaute ding khia uh a, Zalmonah ah giahphual sat uh hi.
  </para>
  <para style="p">
    <verse number="42" style="v"/>Zalmonah panin amaute ding khia uh a, Punon ah giahphual sat uh hi.
  </para>
  <para style="p">
    <verse number="43" style="v"/>Ponun panin amaute ding khia uh a, Oboth ah giahphual sat uh hi.
  </para>
  <para style="p">
    <verse number="44" style="v"/>Oboth panin amaute ding khia uh a, Moab gam sung ahi Iyeabarim ah giahphual sat uh hi.
  </para>
  <para style="p">
    <verse number="45" style="v"/>Iyim panin amaute ding khia uh a, Dibongad ah giahphual sat uh hi.
  </para>
  <para style="p">
    <verse number="46" style="v"/>Dibongad panin amaute ding khia uh a, Almondiblathaim ah giahphual sat uh hi.
  </para>
  <para style="p">
    <verse number="47" style="v"/>Almondiblathaim panin amaute ding khia uh a, Nebo tun’ ma Abarim mualte-ah giahphual sat uh hi.
  </para>
  <para style="p">
    <verse number="48" style="v"/>Abarim mualte panin amaute ding khia uh a, Jerikho nai Jordan kiang Moab leizangah giahphual sat uh hi;
  </para>
  <para style="p">
    <verse number="49" style="v"/>Jordan kiang Bethjeshimoth panin Moab leizang sunga a om Abelshittim dongah amaute in giahphual sat uh hi.
  </para>
  <para style="p">
    <verse number="50" style="v"/>Jerikho nai Jordan kiang Moab leizangah Topa in Moses kiangah,
  </para>
  <para style="p">
    <verse number="51" style="v"/>“Israel mite tungah hih bangin gen in; Jerikho kantanin Kanaan gam na tun’ uh ciangin
  </para>
  <para style="p">
    <verse number="52" style="v"/>note mai panin tua gama teeng mi khempeuh na hawlkhia ding uh a, amau’ suang milimte khempeuh susia-in, a kisung amau’ milimte khempeuh na susia ding uh a, mual tunga a biaknate khempeuh uh na sumang ding uh hi;
  </para>
  <para style="p">
    <verse number="53" style="v"/>na neih dingun note tungah leitang hong pia khin ka hih manin note in leitang luahin tua tungah na teeng ding uh hi.
  </para>
  <para style="p">
    <verse number="54" style="v"/>Note in na minam uh tawh kizui-in aisaanna tawh leitang na luah ding uh hi; minam tamte tungah luahna a tam na pia ding a, minam tawmte tungah luahna a tawm na pia ding hi; mi khatpeuh ading ai a phatna peuhpeuh ama’ aa hi ding hi; na pate uh nam tawh kizui-in na luah ding uh hi.
  </para>
  <para style="p">
    <verse number="55" style="v"/>Ahih hangin note’ mai panin tua gam sunga teeng mite na hawlkhiat kei uh leh, na om sak laite uh note tungah na mittang uhah hong do, na pang uhah a hong sun lingte hong hi ding uh a, na ten’na gam uhah note hong gimsak ding uh hi.
  </para>
  <para style="p">
    <verse number="56" style="v"/>Amaute tunga hih dinga ka ngaihsut bangin note tungah kong hih ding hi, ci-in gen in,” a ci hi.
  </para>
  <chapter number="34" style="c"/>
  <para style="p">
    <verse number="1" style="v"/>Topa in Moses kiangah,
  </para>
  <para style="p">
    <verse number="2" style="v"/>“Israel mite thu pia in la, amaute tungah, Kanaan gamah na lut uh ciangin (hih in note’ luah dingin note hong kipia ding, Kanaan leitang a vekpi-in),
  </para>
  <para style="p">
    <verse number="3" style="v"/>na leitaw lam pang uh in Zin gamlak panin Edom pang teng hi ding a, leitaw lam na gamgi uh nisuahna lamah Ci Tuipi mong pan kipan ding hi;
  </para>
  <para style="p">
    <verse number="4" style="v"/>na gamgi uh Akrabbin mual leitaw lamah kawi-in Zin dong banin, Kadeshbarnea leitaw lamah pai ding hi; tua ciangin Hazaraddar lamah pai suakin Azmon dongah pai ding hi;
  </para>
  <para style="p">
    <verse number="5" style="v"/>gamgi in Azmon panin Izipt Lui lamah kawi-in Tuipi ah tawp ding hi.
  </para>
  <para style="p">
    <verse number="6" style="v"/>“Nitumna gamgi dingin Tuipi Lian leh a gei dung teng na nei ding uh hi; hih in nitumna lam na gamgi uh hi ding hi.
  </para>
  <para style="p">
    <verse number="7" style="v"/>“Hih in leilu lam na gamgi uh hi ding hi: Tuipi Lian panin Hor Mual dongah lam na ciamteh ding uh hi;
  </para>
  <para style="p">
    <verse number="8" style="v"/>Hor Mual panin Hamath tumna ciang dong na ciamteh ding uh a, gamgi in Zeadad dong ban ding hi;
  </para>
  <para style="p">
    <verse number="9" style="v"/>tua ciangin Zifron dongah gamgi kikhung ding a, a mong in Hazarenan ah tawp ding hi; hih in leilu lam na gamgi uh hi ding hi.
  </para>
  <para style="p">
    <verse number="10" style="v"/>“Nisuahna lam na gamgi uh Hazarenan panin Shefam dong na ciamteh ding uh hi;
  </para>
  <para style="p">
    <verse number="11" style="v"/>gamgi in Shefam panin Ain nisuahna lam Riblah dongah paisuk ding hi; gamgi paisuk lai-in nisuahna lamah Khinnereth tuipi liangko dong ban ding hi;
  </para>
  <para style="p">
    <verse number="12" style="v"/>Jordan dongah gamgi paisuk ding a, a mong in Ci Tuipi ah tawp ding hi. Hih in a kimkot-a gamgi a nei na leitang uh hi ding hi, ci-in gen in,” a ci hi.
  </para>
  <para style="p">
    <verse number="13" style="v"/>Moses in Israel mite thu pia-in, “Hih in minam kua leh minam langte tungah piak dingin Topa in a thupiak aisaana tawh na luah ding uh leitang ahi hi;
  </para>
  <para style="p">
    <verse number="14" style="v"/>bang hang hiam cih leh Reuben minamte a behbeh leh Gad minamte a behbehin amau’ luahna ngah khin zo uh a, Manasseh minam a langte in zong ngah khin zo hi;
  </para>
  <para style="p">
    <verse number="15" style="v"/>minam nihte leh minam langte in nisuahna lam Jerikho nai Jordan gal khatah amau’ luahna ngah khin zo uh hi,” a ci hi.
  </para>
  <para style="p">
    <verse number="16" style="v"/>Topa in Moses kiangah,
  </para>
  <para style="p">
    <verse number="17" style="v"/>“Hihte in luah dingin note’ tungah gam a hawm ding mite’ min ahi hi; siampi Eleazar leh Nun’ tapa Joshua ahi uh hi.
  </para>
  <para style="p">
    <verse number="18" style="v"/>Luah dingin gam a hawm dingin minam simah makai khat na la ding hi.
  </para>
  <para style="p">
    <verse number="19" style="v"/>Hihte in tua mite’ min ahi hi; Judah minam sung panin Jefunneh’ tapa Kaleb ahi hi.
  </para>
  <para style="p">
    <verse number="20" style="v"/>Simeon minam panin Ammihud’ tapa Shemuel ahi hi.
  </para>
  <para style="p">
    <verse number="21" style="v"/>Benjamin minam panin Khislon’ tapa Elidad ahi hi.
  </para>
  <para style="p">
    <verse number="22" style="v"/>Dan minam sung panin makai khat, Jogli’ tapa Bukki ahi hi.
  </para>
  <para style="p">
    <verse number="23" style="v"/>Josef tapate sung pan: Manasseh minam sung panin makai khat, Efod’ tapa Hanniel ahi hi.
  </para>
  <para style="p">
    <verse number="24" style="v"/>Efraim minam sung panin makai khat, Shiftan’ tapa Kemuel ahi hi.
  </para>
  <para style="p">
    <verse number="25" style="v"/>Zebulun minam sung panin makai khat, Parnak’ tapa Elizafan ahi hi.
  </para>
  <para style="p">
    <verse number="26" style="v"/>Issakhar minam sung panin makai khat, Azzan’ tapa Paltiel ahi hi.
  </para>
  <para style="p">
    <verse number="27" style="v"/>Asher minam sung panin makai khat, Shelom’ tapa Ahihud ahi hi.
  </para>
  <para style="p">
    <verse number="28" style="v"/>Naftali minam sung panin makai khat, Ammihud’ tapa Pedahel ahi hi.
  </para>
  <para style="p">
    <verse number="29" style="v"/>Hihte in Kanaan gamah Israel mite adingin gamh a hawm dingin Topa in a thupiak mite ahi hi,” a ci hi.
  </para>
  <chapter number="35" style="c"/>
  <para style="p">
    <verse number="1" style="v"/>Jerikho nai Jordan kiang Moab leizangah Topa in Moses kiangah,
  </para>
  <para style="p">
    <verse number="2" style="v"/>“Amaute in amau’ neih a luah uh sung panin ten’ nadingin Levi mite tungah khuapi a piak nadingun Israel mite thu pia in: khuapi kiim-a lonona gamte Levi mite tungah na pia ding hi.
  </para>
  <para style="p">
    <verse number="3" style="v"/>Khuapite in amau’ ten’ nading hi ding a, a lonona gamte in amau bawngte leh a inn ganhingte leh a ganhing khempeuh’ ading ahi hi.
  </para>
  <para style="p">
    <verse number="4" style="v"/>Levi mite tungah na piak ding uh khuapi lonona gamte in khuapi kulh panin a kimkot tong tul ciang bang ding hi.
  </para>
  <para style="p">
    <verse number="5" style="v"/>Khuapi pualam na teh ding a, nisuahna lam pang tong tulnih, leitaw lam pang tong tulnih, nitumna lam pang tong tulnih, leilu lam pang tong tulnih hi ding a, a laizangah khuapi om ding hi; hih in amau’ khuapite’ lonona taang gam dingin a neih ding uh ahi hi.
  </para>
  <para style="p">
    <verse number="6" style="v"/>Levi mite tungah na piak uh khuapite in bukna khuapi gukte hi ding a, mi thatte tua lai-ah na taisak ding uh a, tuate banah khuapi sawmli leh nih na pia ding uh hi.
  </para>
  <para style="p">
    <verse number="7" style="v"/>Levi mite tungah na piak uh khuapi khempeuh in sawmli leh giat hi-in, a lonona gamte tawh hi ding hi.
  </para>
  <para style="p">
    <verse number="8" style="v"/>Israel mite’ neihsa sung panin na piak ding khuapite in, minam tamte tung panin tam la-in, minam tawmte tung panin tawm na la ding hi; amau’ luah gamh tawh a kizui-in Levi mite tungah a khuapite uh pia ciat ding uh hi,” a ci hi.
  </para>
  <para style="p">
    <verse number="9" style="v"/>Topa in Moses kiangah,
  </para>
  <para style="p">
    <verse number="10" style="v"/>“Israel mite tungah hih bangin gen in: Jordan kantanin Kanaan gamah na tun uh ciangin,
  </para>
  <para style="p">
    <verse number="11" style="v"/>sawm lopi-in mi khatpeuh a that kha mi thatte a va tai theih nadingin note adingin bukna khuapi dingin khuapite na teel ding uh hi.
  </para>
  <para style="p">
    <verse number="12" style="v"/>Thu kikhen dingin mi honpi mai-ah a din’ ma-in mi thatte a sih loh nadingin khuapite in phulapa’ kiang panin note’ adingin bukna hi ding hi.
  </para>
  <para style="p">
    <verse number="13" style="v"/>Na piak uh khuapite in note’ bukna khuapi gukte hi ding hi.
  </para>
  <para style="p">
    <verse number="14" style="v"/>Bukna khuapi dingin Jordan gal khatah khuapi thum, Kanaan gamah khuapi thum na pia ding uh hi.
  </para>
  <para style="p">
    <verse number="15" style="v"/>Sawm lopi-in mi khatpeuh a that khate a tai theih nadingin hih khuapi gukte in Israel mite leh khual mite leh note lakah a peemte’ adingin bukna hi ding hi.
  </para>
  <para style="p">
    <verse number="16" style="v"/>“Ahih hangin amah in na-a kizang sik khat tawh amah satin amah a sih leh, amah in mi that ahi hi; a mi thatpa kithat ding hi.
  </para>
  <para style="p">
    <verse number="17" style="v"/>Amah in, mi a sih theih nading mah ahi a khut sunga om suang khat tawh a suk a, a sih leh, amah mi that ahi hi; a mi thatpa kithat ding hi.
  </para>
  <para style="p">
    <verse number="18" style="v"/>Tua ahih kei leh, amah in, mi a sih theih nading ahi a khut sunga om sing a kibawl hiam khat tawh amah a sat a, a sih leh, amah mi that ahi hi; a mi thatpa kithat ding hi.
  </para>
  <para style="p">
    <verse number="19" style="v"/>A kinaipih pen khat in a phu la-in mi thatpa that ding hi; amah a tuah ciangin that ding hi.
  </para>
  <para style="p">
    <verse number="20" style="v"/>Amah in muhdahna tawh sunin, ahih kei leh bukin a khawh a, a sih leh,
  </para>
  <para style="p">
    <verse number="21" style="v"/>tua ahih kei leh galbawlna tawh a khut-in tumin a sih leh, tua a tumpa kithat ding hi; amah mi that ahi hi; a phulapa in a tuah ciangin tua mi thatpa that ding hi.
  </para>
  <para style="p">
    <verse number="22" style="v"/>“Ahih hangin gal bawl lopi-in thakhatin amah sunin, ahih kei leh buk lopi-in na khatpeuh tawh amah khawh-in,
  </para>
  <para style="p">
    <verse number="23" style="v"/>ahih kei leh, amah pen ama gal hilo, ama siatna ding a zong hilo napi-in, mi a sih theih nading suang khat zangin, a muh lopi-in amah in deng kha a, a sih leh,
  </para>
  <para style="p">
    <verse number="24" style="v"/>mi thatpa leh a phulapa kikalah hih ngeina kipte tawh kizui-in mihonpi in khen ding hi;
  </para>
  <para style="p">
    <verse number="25" style="v"/>a phulapa’ khut sung panin mihonpi in mi thatpa honkhia-in, mihonpi in amah a va taina, bukna khuapi ah amah puakkik ding a, sathau siangtho a kinilh siampi lianpa a sih matengin tua sungah a teeng ding hi.
  </para>
  <para style="p">
    <verse number="26" style="v"/>Ahih hangin hun khatpeuh peuhah amah a taina bukna khuapi gamgi kheng in a pai a,
  </para>
  <para style="p">
    <verse number="27" style="v"/>a phulapa in ama bukna khuapi daihual pua lamah amah mu-in, a phulapa in mi thatpa a thah leh, tua a thatpa mawh lo ding hi.
  </para>
  <para style="p">
    <verse number="28" style="v"/>Bang hang hiam cih leh siampi lianpa a sih matengin tua mipa a bukna khuapi sungah a om ding ahi hi; ahih hangin siampi lianpa a sih khit ciangin mi thatpa a neihsa leitangah ciahkik thei ding hi.
  </para>
  <para style="p">
    <verse number="29" style="v"/>“Hihte in na ten’na khempeuh uhah na khang tawntungun thukham leh ngeina hi ding hi.
  </para>
  <para style="p">
    <verse number="30" style="v"/>Khatpeuh in mi khat a thah leh, tecite’ genna siksanin mi thatpa kithat ding hi; ahih hangin teci khat bek’ teci pan’na siksanin kuamah kithat lo ding hi.
  </para>
  <para style="p">
    <verse number="31" style="v"/>Tua tham loin, sihna thuak dingin a mawh mipa’ nuntakna tatna sum na sang kei ding uh hi; amah kithat ding hi.
  </para>
  <para style="p">
    <verse number="32" style="v"/>Siampi lianpa a sih ma-in bukna khuapi ah a taisa mipa a gamah a ciahkik theih nadingin ama nuntakna tat nading sum na sang kei ding uh hi.
  </para>
  <para style="p">
    <verse number="33" style="v"/>Na ten’na leitang uh na ninsak kei ding uh hi; bang hang hiam cih leh mi thahna in leitang ninsak a, a that mipa a kithah kei buang leh, tua mi kithahna leitang sian’sak nading thu dang om thei lo hi.
  </para>
  <para style="p">
    <verse number="34" style="v"/>A laizangah keimah ka ten’na, note ten’na leitang na ninsak kei ding uh hi; bang hang hiam cih leh Topa keimah in Israel mite laizangah ka teeng hi, ci-in gen in,” a ci hi.
  </para>
  <chapter number="36" style="c"/>
  <para style="p">
    <verse number="1" style="v"/>Josef tapate beh Manasseh, Manasseh’ tapa Makhir, Makhir’ tapa Gilead ahi Gilead’ tapate beh lutangte in hong naih-in Moses leh Israel mi beh lutang ahi makaite’ mai-ah thu gen uh a,
  </para>
  <para style="p">
    <verse number="2" style="v"/>amaute in, “Israel mite tungah aisaanna tawh luah dingin leitang piak ding Topa in ka topa thu hong pia hi; ka sanggam uh Zelofehad’ luahnate a tanute tungah piak dingin Topa in ka topa thu hong pia hi.
  </para>
  <para style="p">
    <verse number="3" style="v"/>Ahih hangin Israel sungah minam dangte’ tapate khatpeuh peuh tawh amaute kiteng leh a pate uh’ luahna panin amau aa teng kilakhia-in a manawh minamte tungah tua luahna kipia beh ding hi; tua ahih ciangin ko’ ngahsa luahna panin a kikhen khia ding ahi hi.
  </para>
  <para style="p">
    <verse number="4" style="v"/>Israel mite’ jubili hong tun ciangin, amau’ aate pen a manawh minamte’ tungah kapia beh ding hi; ka pa uh namte’ luahna panin amau’ aa kikhenkhia ding hi,” a ci hi.
  </para>
  <para style="p">
    <verse number="5" style="v"/>Moses in Topa genna tawh kizui-in Israel mite thu pia a, “Josef suan minamte’ genna man hi.
  </para>
  <para style="p">
    <verse number="6" style="v"/>Hih in Zelofehad’ tanute tawh kisai-in Topa thupiak ahi hi; Amaute in hoih a sak pente uh tawh kiteng hen; ahih hangin amau’ behte bek ten’pih thei ding uh hi.
  </para>
  <para style="p">
    <verse number="7" style="v"/>Israel mite’ gamhte minam khat pan namdang khatah paikhia lo ding hi; bang hang hiam cih leh Israel mi khempeuh a minam ciat uh tawh kip ding uh hi.
  </para>
  <para style="p">
    <verse number="8" style="v"/>Israel mite khempeuh in a pate’ uh gamh a luah theih nadingun, Israel mite’ sung panin minam khat peuhpeuh ah gamh a nei tanu khempeuh in a pate’ nam sung khatpeuh peuh’ zi hi ding hi.
  </para>
  <para style="p">
    <verse number="9" style="v"/>Tua ahih ciangin minam khat pan a dangah gamh paikhia lo ding hi; bang hang hiam cih leh Israel mite sung panin minam khempeuh amau’ gamh ciat tawh kip ding uh hi,’ ci hi,” ci-in a gen hi.
  </para>
  <para style="p">
    <verse number="10" style="v"/>Topa in Moses a thupiak bangin Zelofehad’ tanute gamta uh hi;
  </para>
  <para style="p">
    <verse number="11" style="v"/>Bang hang hiam cih leh Zelofehad’ tanu Mahlah, Tirzah, Hoglah, Milkah leh Noahte, a pate uh sanggamte’ tapate tawh kiteng uh hi.
  </para>
  <para style="p">
    <verse number="12" style="v"/>Josef’ ta Manasseh’ tapate innkuan sungah amaute in pasal nei uh a, a pate nam innkuan sungah amau’ gamh luahte kip hi.
  </para>
  <para style="p">
    <verse number="13" style="v"/>Hihte in Jerikho nai Jordan kiang Moab leizangah Israel mite tungah Moses tung tawnin Topa in a piak thupiaknate leh ngeina kipte ahi hi.
  </para>
</usx>