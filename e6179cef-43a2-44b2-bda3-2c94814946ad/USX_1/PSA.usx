<?xml version="1.0" encoding="utf-8"?>
<usx version="2.0">
  <book code="PSA" style="id">Psalms</book>
  <para style="mt">Psalms</para>
  <chapter number="1" style="c" />
  <para style="p"><verse number="1" style="v" />Mi nuamsa i cihte pen migilote' thu a zuilo mi,
    mimawhte' gamtat bangin a gamtalo mi, mi a thusim lote tawh a kipawllo mi ahi hi. </para>
  <para style="p"><verse number="2" style="v" />Ama nopsakna pen { Topa } thu sung bek mah hi a, sun
    leh zanin ama thu a ngaihsunsun mi ahi hi. </para>
  <para style="p"><verse number="3" style="v" />Amah pen lui tuiluang gei-a a kisuan ama gah hunin
    gah a, a teh a vul ngeilo singkung tawh kibang hi. Ama hihna khempeuhah a ma pai mahmah hi. </para>
  <para style="p"><verse number="4" style="v" />Migilote ahih leh tua bang hilo uh a, huih in a
    letkhiat anvai tawh kibang lel uh hi. </para>
  <para style="p"><verse number="5" style="v" />Tua ahih ciangin migilote in thukhenna thuak zolo
    ding uh a, mimawhte pen midikte' pawl sungah kihel theilo ding uh hi; </para>
  <para style="p"><verse number="6" style="v" />bang hang hiam cih leh { Topa } in midikte lam lakin
    hu tawntung a, migilote ahih leh sia maimang ding uh hi. </para>
  <chapter number="2" style="c" />
  <para style="p"><verse number="1" style="v" />Bang thu hangin minam dangte siatna dingah kithukhat
    sim uh a, mite in a mawkna dingpi-in sawmsim uh ahi hiam? </para>
  <para style="p"><verse number="2" style="v" />Leitung kumpite leh gam ukte in { Topa } leh ama
    sathau nilhpa langpangin vaihawm uh a, </para>
  <para style="p"><verse number="3" style="v" />“Amau' hong henna khaute sutat khia-in, amau' khaute
    ei kiang panin paiikhia ni,” ci uh hi. </para>
  <para style="p"><verse number="4" style="v" />Vantunga a tupa in amaute na nuihsan a, tua { Topa }
    in amaute a zahko hi. </para>
  <para style="p"><verse number="5" style="v" />Tua ciangin hehna tawh amau kiangah thu gen ding a,
    hehluat mahmahna tawh amaute linglawng sakin, </para>
  <para style="p"><verse number="6" style="v" />“Ka mual siangtho Zion tungah ka kumpi ka tusak khin
    hi,” ci hi. </para>
  <para style="p"><verse number="7" style="v" />{ Topa' } thukhenna tu-in ka hong gen ding hi: Amah
    in keima tungah, “Nang pen ka tapa na hi a, tuni-in na Pa ka suak hi. </para>
  <para style="p"><verse number="8" style="v" />Keima tungah hong ngen in; nangma luah dingin
    minamte ka bawl ding a, leimong dongin na neihsa ka hisak ding hi. </para>
  <para style="p"><verse number="9" style="v" />Sik tawn khat tawh amaute na satkham ding a,
    beelsekpa in beel a den'khap bangin leilakah amaute na dengzan ding hi,” hong ci hi. </para>
  <para style="p"><verse number="10" style="v" />Tua ahih ciangin kumpite aw, tu-in pil ta un;
    leitung gam a ukte aw, tu-in thu phawk ta un. </para>
  <para style="p"><verse number="12" style="v" />Launa tawh { Topa' } na sem un la, lin'na tawh a
    khe nam un; tua hi kei leh amah sinso-in lamkalah na siamang ding uh hi; bang hang hiam cih leh
    amah heh pakpak hi. Amah a bel khempeuh mi nuamsate ahi hi. </para>
  <chapter number="3" style="c" />
  <para style="p"><verse number="1" style="v" />{ Topa } aw, ka galte tam mahmah a, mi tampi tak in
    kei hong langpan' nainai uh hi. </para>
  <para style="p"><verse number="2" style="v" />Pasian in amah huhlo ding, mi tampi in hong ci uh
    hi. </para>
  <para style="p"><verse number="3" style="v" />Ahih hangin { Topa } aw, nang pen ka kidalna lum, ka
    minthan'na leh ka lu hong phongpa na hi hi. </para>
  <para style="p"><verse number="4" style="v" />Nakpi takin { Topa } ka galsap a, amah in a mual
    siangtho panin kei a hong dawng hi. </para>
  <para style="p"><verse number="5" style="v" />Lumin ka ihmu a, { Topa } in hong kem ahih manin ka
    thokik hi. </para>
  <para style="p"><verse number="6" style="v" />Keimah a hong galbawl keimah a hong umcih mi tul
    sawm tampite ka kihta kei hi. </para>
  <para style="p"><verse number="7" style="v" />Tho in, { Topa}! Kei hong hon in, ka Pasian! Bang
    hang hiam cih leh ka galte khempeuh' paang nangmah in na beenggawp a, migilote' ha na sutan hi. </para>
  <para style="p"><verse number="8" style="v" />Gualzawhna pen { Topa } nangma hang ahi hi. Na mite
    tungah na thupha hong tung ta hen! </para>
  <chapter number="4" style="c" />
  <para style="p"><verse number="1" style="v" />A thuman ka Pasian aw, ka hong sap ciangin hong
    dawng in. Gimna ka thuak ciangin nopsakna nong pia hi. Kei hong hehpih in la, ka thungetna hong
    za in. </para>
  <para style="p"><verse number="2" style="v" />Mite aw, ka minphatna in bang tanvei daina thuak
    ding ahi hiam? Bang tanvei thumawkna deihin zuauthu zong ding na hi uh hiam? </para>
  <para style="p"><verse number="3" style="v" />Ahih hangin { Topa } in ama-a' dingin miphate a
    tuamkoihlam thei ta un. Ke'n ka sap ciangin { Topa } in hong za hi. </para>
  <para style="p"><verse number="4" style="v" />Lau-in ling un la, mawhna pel un. Na lupna tung uhah
    lungngai phapha un la, om khikhe un. </para>
  <para style="p"><verse number="5" style="v" />A man biakpiaknate lui un la, { Topa } muang un. </para>
  <para style="p"><verse number="6" style="v" />Mi tampi in, “Thupha tampi hong pia in. Ko tungah na
    maitang vang hong taangsak in, { Topa}!” ci uh hi. </para>
  <para style="p"><verse number="7" style="v" />Amaute, an leh leengtui a hauh cianga a nuam uh
    sangin nuamna lianzaw ka lung sungah nong guan hi. </para>
  <para style="p"><verse number="8" style="v" />Nuamtakin lumin ka ihmu ta ding hi; bang hang hiam
    cih leh { Topa } aw, nangmah bek in lungmuan'na munah na hong omsak hi. </para>
  <chapter number="5" style="c" />
  <para style="p"><verse number="1" style="v" />{ Topa } aw, kong paunate hong ngai in la, ka hong
    thumnate hong thudon in. </para>
  <para style="p"><verse number="2" style="v" />Ka kumpi leh ka Pasian aw, nangma tungah hong thum
    ka hih manin ka kikona aw hong ngai in. </para>
  <para style="p"><verse number="3" style="v" />{ Topa } aw, zingsang simin ka aw nong za a,
    zingsang simin nangma-a' dingin biakna bawlin kong ngak hi. </para>
  <para style="p"><verse number="4" style="v" />Bang hang hiam cih leh gitlohna lamsang a deih
    Pasian na hi kei a, siatna pen tawlkhat zong nang tawh a omkhawm thei ahi kei hi. </para>
  <para style="p"><verse number="5" style="v" />A kisathei mite nangma mit tawh kituaklo a, siatna a
    bawlte khempeuh nangmah in na mudah hi. </para>
  <para style="p"><verse number="6" style="v" />Zuauthu a gen mite nangmah in na susia hi. { Topa }
    in mi thahnopna lungsim leh mi khemnopna lungsim a neite a mudah hi. </para>
  <para style="p"><verse number="7" style="v" />Kei ahih leh a kicing itna kip suangin na inn sungah
    ka tum ding a, nangmah zahtakna tawh kunin a siangtho na biakinn lam nga-in kong bia ding hi. </para>
  <para style="p"><verse number="8" style="v" />{ Topa } aw, gal tampi nei ka hih manin na thumanna
    tawh kei hong makaih in la, keima mai-ah na lampi tangsak in. </para>
  <para style="p"><verse number="9" style="v" />Bang hang hiam cih leh amau sungah thuman omlo hi.
    Amau lungsimah siatna bek ngaihsun uh a, amau' gawlgui pen a kihongsa hankhuk tawh kibang hi. A
    kam uh tawh mawk phat uh hi. </para>
  <para style="p"><verse number="10" style="v" />Pasian aw, a mawhna uh amau mah thuaksak in la,
    amau' thu mah tawh amaute puksak in. Amaute in nangmah hong lehdo uh ahih manin amau' mawhna
    tampite hangin amaute paiikhia in. </para>
  <para style="p"><verse number="11" style="v" />Ahih hangin nang hong belte khempeuh lungdamsak in
    la, nuamna la sasak tawntung in. Nangma min a deihte nangma hangin gualzo-in a lungdam theihna
    dingun amaute na hu hi. </para>
  <para style="p"><verse number="12" style="v" />{ Topa } aw, thuman mi thupha na pia a, lum tawh
    dal bangin deihsakna tawh na dal hi. </para>
  <chapter number="6" style="c" />
  <para style="p"><verse number="1" style="v" />{ Topa } aw, na heh laitak hong taii kei in la,
    lungso sa-in hong thuhilh kei in. </para>
  <para style="p"><verse number="2" style="v" />{ Topa } aw, thanem ka hih manin kei tungah dikna
    hong zang in. { Topa } aw, ka guh ka taang na mahmah ahih manin hong damsak in. </para>
  <para style="p"><verse number="3" style="v" />Ka hin'gim mahmah hi. { Topa } aw, bang tanvei nang
    hong zekai lai ding na hi hiam? </para>
  <para style="p"><verse number="4" style="v" />{ Topa } aw, hong kihei in la, kei hong hon in. Itna
    kip a neipa na hih manin keimah hong hon in. </para>
  <para style="p"><verse number="5" style="v" />Bang hang hiam cih leh misite omna gam sungah
    nangmah phawk theihna ding bangmah omlo ahih manin, Leinuai panin kua in nang hong phat thei
    ding ahi hiam? </para>
  <para style="p"><verse number="6" style="v" />Ka tautauna-in ka gim hi. Zan sialin ka khitui in ka
    lupna tum a, ka kahkahna-in ka lupna kawt dikdek hi. </para>
  <para style="p"><verse number="7" style="v" />Dahna hangin ka mit mial a, ka galte' hong bawlna
    hangin ka mitzung zaw semsem hi. </para>
  <para style="p"><verse number="8" style="v" />Siatna a bawlte khempeuh aw, ka kiang panin
    kihemkhia un; bang hang hiam cih leh { Topa } in ka kahna aw a za hi. </para>
  <para style="p"><verse number="9" style="v" />{ Topa } in keima thumna hong za khinzo a, { Topa }
    in ka thungetna hong sang ta hi. </para>
  <para style="p"><verse number="10" style="v" />Ka galte khempeuh zahhuai mahmahin genthei ding uh
    hi. Amaute nungkikin maizumna thuak pah ding uh hi. </para>
  <chapter number="7" style="c" />
  <para style="p"><verse number="1" style="v" />{ Topa } ka Pasian aw, nangmah ka hong bel hi. Kei
    hong delhte' kiang panin hong dal in la hong hon in. </para>
  <para style="p"><verse number="2" style="v" />Kei hong hon kei lecin a hong hon ding dang kuamah
    omlo ahih manin amaute in humpinelkai bangin hong kaikhia-in hong balgawp ding uh hi. </para>
  <para style="p"><verse number="3" style="v" />{ Topa } ka Pasian aw, ka gamtat a siat a, ka khut a
    khialh leh, </para>
  <para style="p"><verse number="4" style="v" />bangmah thu omlopi-in ka lawmte khemin, ka galte ka
    huh taak leh, </para>
  <para style="p"><verse number="5" style="v" />galte in kei hong delhin hong pha uh hen la,
    leilakah kei hong tuancilsak in la, leilakah kei hong sialpai ta uh hen. </para>
  <para style="p"><verse number="6" style="v" />Tho in, { Topa, } a hehsa-in thasaan in la, ka
    galte' hehna panin kei hong dal in. Khanglo in, ka Pasian aw, thukhenna ding hun khat na seh
    khinzo hi. </para>
  <para style="p"><verse number="7" style="v" />Nangma omna kiimah mite kikhawmsak in la, amaute'
    omna tung a sangna munah tu in. </para>
  <para style="p"><verse number="8" style="v" />{ Topa } in mite thu a khen hi. { Topa } aw, ka
    thumanna leh keima sunga om ka dikna tawh kizui-in thu hong khen in. </para>
  <para style="p"><verse number="9" style="v" />Lungsim leh ngaihsutna a en a thuman Pasian aw,
    migilote' siatna beisak in la, mi thumante kipsak in. </para>
  <para style="p"><verse number="10" style="v" />Pasian, kei hong hupa hi a, lungsim man mite a hon
    hi. </para>
  <para style="p"><verse number="11" style="v" />Pasian, thu a tangin a khenpa hi a, migilote tungah
    a heh denpa ahi hi. </para>
  <para style="p"><verse number="12" style="v" />Mite a kibawlphat kik kei leh, Pasian in a thalkhau
    suii zo a, a namsau taat ding hi. </para>
  <para style="p"><verse number="13" style="v" />Amah in mei thaltang bawl a, sih theihna ama
    galhiamte a baihsa-in a koihzo hi. </para>
  <para style="p"><verse number="14" style="v" />Migilo in thusia paii a, suak nuamin na a, zuauthu
    a hingkhia hi. </para>
  <para style="p"><verse number="15" style="v" />Amah in gum to a, ama tawhsa gum sung mahah amah a
    kia hi. </para>
  <para style="p"><verse number="16" style="v" />Ama lunggulh hoihlo pen ama lu tungah tukik a, ama
    gamtatsia pen ama luzang mahah tukik hi. </para>
  <para style="p"><verse number="17" style="v" />Ke'n ahih leh, ama dikna om bangin { Topa' } tungah
    lungdamna ka lak ding a, a Sangpen { Topa' } min phatna la ka sak ding hi. </para>
  <chapter number="8" style="c" />
  <para style="p"><verse number="1" style="v" />{ Topa } kote' Topa aw, leitung khempeuhah na min
    lian mahmah hi. Nangmah a hong kiphatna awgingte in vantung ban a, </para>
  <para style="p"><verse number="2" style="v" />naungekte leh naupangte' kam tawh nangmah phatna la
    kisa hi. Gal na neih manin galte leh langpangte na daihsakna dingin pan'munkip na bawl khin hi. </para>
  <para style="p"><verse number="3" style="v" />Na nasepna, na bawlsa, kha leh aksite, leh na
    vantungte ka et ciangin, </para>
  <para style="p"><verse number="4" style="v" />na ngaihsut tham dingin mihing bang hi lel a, na
    phawk tham dingin mihing' ta bang hi lel ahi hiam? </para>
  <para style="p"><verse number="5" style="v" />Ahi zongin, vantung mi sangin a neuzaw deuh bekin na
    bawl a, minthan'na leh pahtawina nangmah in na guan hi. </para>
  <para style="p"><verse number="6" style="v" />Na khut tawh na bawlsate khempeuh tungah ukna thu
    ama tungah na pia a, na khempeuh na uksak hi. </para>
  <para style="p"><verse number="7" style="v" />Tuu leh bawng khempeuh, gamsa khempeuh zong, </para>
  <para style="p"><verse number="8" style="v" />huih laka leng vasate, tui sunga om ngasate, tui,
    lampi-a a tawn khempeuhte, na khempeuh ama khenuai-ah na koih hi. </para>
  <para style="p"><verse number="9" style="v" />{ Topa, } kote' Topa aw, leitung khempeuhah na min
    lian mahmah hi. </para>
  <chapter number="9" style="c" />
  <para style="p"><verse number="1" style="v" />Ka lungsim khempeuh tawh { Topa } tungah lungdamna
    kong ko ding a, na bawl a lamdangte khempeuh ka gen ding hi. </para>
  <para style="p"><verse number="2" style="v" />Nangma hangin nuamin ka diang ding a, na min phatna
    ka sa ding hi, Sangpenpa aw. </para>
  <para style="p"><verse number="3" style="v" />Ka galte a nungkik ciangin, nangma mai-ah amaute
    pukin kisia uh hi. </para>
  <para style="p"><verse number="4" style="v" />Bang hang hiam cih leh keima thutan'na na hong
    kipsak a, tokhom tungah tu-in thu a manin na khen hi. </para>
  <para style="p"><verse number="5" style="v" />Minamte na taii a, migilote na susia hi. A maimang
    dingin amau' min na phiat hi. </para>
  <para style="p"><verse number="6" style="v" />Siat denna sungah galte beimang hi. A khuate uh na
    zunglot a, amaute kiphawkkha nawnlo hi. </para>
  <para style="p"><verse number="7" style="v" />{ Topa } ahih leh kumpi za-ah tu ngitnget a,
    thukhenna dingin a tokhom a bawl hi. </para>
  <para style="p"><verse number="8" style="v" />Leitung mite' thu a mantakin khen a, a kilawm bangin
    mite' thu a khen hi. </para>
  <para style="p"><verse number="9" style="v" />{ Topa } pen, netniamna a thuakte-a' dingin munkip
    hi a, haksat hun ciangin munmuan'huai ahi hi. </para>
  <para style="p"><verse number="10" style="v" />{ Topa } aw, nang a hong zongte nusialo na hih
    manin, na min a theite in nang hong muang uh hi. </para>
  <para style="p"><verse number="11" style="v" />Zion-ah a om { Topa } phatna la sa un! Ama
    nasepnate mite' lakah gen un! </para>
  <para style="p"><verse number="12" style="v" />Bang hang hiam cih leh mi thahna a huapa in amaute
    phawk a, a thuak mite' awging amah in mangngilhlo hi. </para>
  <para style="p"><verse number="13" style="v" />Ka tungah hong dik in, { Topa}! Sihna pan hong
    honkhiapa aw, kei hong mudahte' hangin keima gim thuaknate hong en in la, </para>
  <para style="p"><verse number="14" style="v" />nangmah a hong kiphatnate phawk kikkik in la, na
    hong hotkhiatna hangin Jerusalem khuasungah ka nuamna ka gengen ding hi. </para>
  <para style="p"><verse number="15" style="v" />Amau' bawlsa gum sung mahah minamte kiasuk uh a, a
    ngenthang siahna uhah amau' khe mah a awk hi. </para>
  <para style="p"><verse number="16" style="v" />{ Topa } in thu hong khenin migilote amau' nasepna
    mahah awksakna tawh amah hong kilang hi. </para>
  <para style="p"><verse number="17" style="v" />Pasian a mangngilh minam khempeuh sung panin
    migilote, Leinuai-ah pai ding uh hi. </para>
  <para style="p"><verse number="18" style="v" />Bang hang hiam cih leh mi cimawhte kimangngilh
    denlo ding a, mizawngte' lametna bei paisuaklo ding hi. </para>
  <para style="p"><verse number="19" style="v" />Tho in, { Topa}! Mi kizosak ke'n; na mai-ah minamte
    sam in la, amaute' tungah thu khen in! </para>
  <para style="p"><verse number="20" style="v" />Amaute lausak in, { Topa}! Mi ahih lelna uh minamte
    theisak in! </para>
  <chapter number="10" style="c" />
  <para style="p"><verse number="1" style="v" />{ Topa } aw, bang hangin gamla din' na hi hiam?
    Haksat hunin bang hangin nang bucip khong na hi hiam? </para>
  <para style="p"><verse number="2" style="v" />Migilote in kiphatsakna tawh mizawngte uuk delh uh
    hi. Amau ngaihsut vaihawmna mahah amaute awksak in. </para>
  <para style="p"><verse number="3" style="v" />Bang hang hiam cih leh migilo in a lungsim deihna
    kisaktheihpih a, ngahna dingah a huaihampa in { Topa } phuisamin a taisan hi. </para>
  <para style="p"><verse number="4" style="v" />Migilo in kiphatsakna lungsim nei a, { Topa } zonglo
    hi. Ama ngaihsutna khempeuhah, “Pasian om kei,” a ci hi. </para>
  <para style="p"><verse number="5" style="v" />A hihna khempeuhah a ma pai ngitnget hi. Na
    thukhennate khempeuh ama muhna in a batzawh lohin sang mahmah a, a galte khempeuh ahih leh amah
    in nehpiksan lel hi. </para>
  <para style="p"><verse number="6" style="v" />A lungsim sungah, “Kiling ngei kei ning; khang
    tawntungin kamsiatna tuak kei ning,” ci-in a ngaihsun hi. </para>
  <para style="p"><verse number="7" style="v" />Ama kampaute pen hamsia, khemna, leh netniamna tawh
    kidim a, siatna leh manlohna bekbek thugenin a nei tawntung hi. </para>
  <para style="p"><verse number="8" style="v" />Khuaneute sungah mi a buksimin tu a, munbu kawmah
    mawhnei lote a that hi. Ama mit in mi tuahsiate ensim a, </para>
  <para style="p"><verse number="9" style="v" />humpinelkai in a kuahawm sung pan a buk bangin amah
    in buksimin, mizawngte a man dingin buk a, a ngenthang sungah mizawngte kai-in a man hi. </para>
  <para style="p"><verse number="10" style="v" />A thatanghat thu tawh mi tuahsia mi sucipin a
    puksuk sak hi. </para>
  <para style="p"><verse number="11" style="v" />Ama lungsim sungah, “Hih thute pen Pasian in
    mangngilh hi; a mai seel hi, enlo ding hi,” ci-in a ngaihsun hi. </para>
  <para style="p"><verse number="12" style="v" />Tho in, { Topa}! Pasian aw, na tha hong san in la,
    a thuakte mangngilh kei in. </para>
  <para style="p"><verse number="13" style="v" />Bang hangin migilo in Pasian simmawh a, a lungsim
    sungah, “Hong thei kei na'n teh,” ci ahi hiam? </para>
  <para style="p"><verse number="14" style="v" />Nangmah in na mu hi. Na huh theihna dingin haksatna
    leh gimna a thuakte na ciamteh hi. A tuahsia mi in nangma tungah ama pumpi hong ap a, pa neilote
    a huhpa na hi hi. </para>
  <para style="p"><verse number="15" style="v" />Giloin siatna a bawlte' khut kuaitan gawp in la,
    siatna a bawlzo nawnlo dingin gim pia in. </para>
  <para style="p"><verse number="16" style="v" />{ Topa, } a tawntungin kumpi hi a, ama leitang
    panin minam dangte beimang ding hi. </para>
  <para style="p"><verse number="17" style="v" />{ Topa } aw, lungnemte' deihna na ngai ding hi. A
    lungsim uh na hatsak ding a, na bil na ngat ding hi. </para>
  <para style="p"><verse number="18" style="v" />Pa neilote leh netniamna a thuakte tungah nang na
    thutang a, leitung mite in launa tuakkha nawnlo ding uh hi. </para>
  <chapter number="11" style="c" />
  <para style="p"><verse number="1" style="v" />Ke'n { Topa } ka bel hi. Bang hangin ka tungah,
    “Vasa leeng bangin mualtungah tai in; </para>
  <para style="p"><verse number="2" style="v" />bang hang hiam cih leh, en in, migilote in khuamial
    sung panin lungsim thutangte a kap dingin a thalkhau uhah thaltang bulhin a thal uh a keek uh
    hi. </para>
  <para style="p"><verse number="3" style="v" />Bulpite kisusia khin leh midikte in bangcih thei
    nawn ding hiam?” nong ci thei diam? </para>
  <para style="p"><verse number="4" style="v" />{ Topa } a biakinn siangtho sungah om a, { Topa' }
    tokhom vantungah om hi. Amah in mihingte hong en a, mihingte' gamtatna khempeuh a theitel hi. </para>
  <para style="p"><verse number="5" style="v" />{ Topa } in midikte leh migilote entel a, a ngongtat
    nuam mite a lungsim in mudah hi. </para>
  <para style="p"><verse number="6" style="v" />Amah in migilote tungah mei-am leh kaat zusak ding
    a, amau' ngah ding gimna huihsa mahmah hi ding hi. </para>
  <para style="p"><verse number="7" style="v" />Bang hang hiam cih leh { Topa } dik mahmah a, dik
    gamtatna a deih hi. Thutang mi in ama mai a mu ding hi. </para>
  <chapter number="12" style="c" />
  <para style="p"><verse number="1" style="v" />{ Topa } aw, hong huh in; bang hang hiam cih leh
    mihingte lak panin mi thumante maimang ta a, mipha khat zong om nawnlo hi. </para>
  <para style="p"><verse number="2" style="v" />Mi kim in a vengte kiangah zuauthu gen ciat a, phat
    khemna kam zol leh lungsim nam nih tawh thu a gen uh hi. </para>
  <para style="p"><verse number="4" style="v" />“I Leii tawh gualzo ding, i mukte eima neihsa; i to
    kua hiam?” a ci vial, kiphatsakna a piangsak leii, phat khemna muk khempeuh, { Topa } in atkhia
    ta hen. </para>
  <para style="p"><verse number="5" style="v" />{ Topa } in, “Mizawngte a neihsa kihawkkhia a, mi
    cimawhte thumin tau uh ahih ciangin tu-in dingin, amau' lunggulh, lungmuan'na munah amaute ka
    koih ding hi,” a ci hi. </para>
  <para style="p"><verse number="6" style="v" />{ Topa' } thuciamnate, a siangtho thuciamna hi a,
    meikhuk sungah sagihvei a kisiangsak ngun tawh kibang hi. </para>
  <para style="p"><verse number="7" style="v" />{ Topa } aw, kote hong dal in la, tukhang mite kiang
    panin kote hong kem in. </para>
  <para style="p"><verse number="8" style="v" />Bang hang hiam cih leh mihingte lakah siatna
    kipahtawi a, mun khempeuhah migilote kidimin vak kawikawi uh hi. </para>
  <chapter number="13" style="c" />
  <para style="p"><verse number="1" style="v" />{ Topa } aw, bang tanvei hi lai ding ahi hiam? Kei
    hong mangngilh paisuak ding na hi hiam? Bang tanvei kei kiang pan na maitang seel ding na hi
    hiam? </para>
  <para style="p"><verse number="2" style="v" />Bang tanvei gimna thuakin, sunthapai-in ka lungsim
    dah ding ahi hiam? Bang tanvei kei tungah ka galte gualzo ding ahi hiam? </para>
  <para style="p"><verse number="3" style="v" />{ Topa } ka Pasian aw, ngaihsun in la hong dawng in.
    Ihmulum khading ka hih manin ka mitte hong vaksak in. </para>
  <para style="p"><verse number="4" style="v" />Ka galte in, “Ama tungah gualzo khin ung,” ci
    khading hi. Kei ka lin' manin ka galte nuam khading hi. </para>
  <para style="p"><verse number="5" style="v" />Ahih hangin na itna kip ka muang a, nong hotkhiatna
    hangin ka lungdam ding hi. </para>
  <para style="p"><verse number="6" style="v" />Nong hehpihna kicing ahih manin, { Topa, } la kong
    sak ding hi. </para>
  <chapter number="14" style="c" />
  <para style="p"><verse number="1" style="v" />Mihaite in a lungsim sung uhah, “Pasian omlo hi,”
    ci-in ngaihsun uh hi. Amaute sia uh a, kihhuai gamtat uh a, a hoihin a gamta kuamah omlo hi. </para>
  <para style="p"><verse number="2" style="v" />A pil gamtat, Pasian a zong a om uh hiam, cih a
    theihna dingin { Topa } in vantung panin mihingte hong ensuk hi. </para>
  <para style="p"><verse number="3" style="v" />Amaute khempeuh a vekpi-un pukkhin uh hi. A kibangin
    sia kim uh a, a hoihin a gamta khat zong omlo hi. </para>
  <para style="p"><verse number="4" style="v" />{ Topa' } tungah thu a ngenlo, annek bangin ka mite
    a netum, siatna a bawlte in thutheihna neilo ahi hiam? </para>
  <para style="p"><verse number="5" style="v" />Launa lianpi sungah amaute om ding uh hi; bang hang
    hiam cih leh Pasian in midikte ompih hi. </para>
  <para style="p"><verse number="6" style="v" />Mizawngte' geelna susia nuam uh a, ahih hangin {
    Topa } pen mizawngte' belh ahi hi. </para>
  <para style="p"><verse number="7" style="v" />Israel-te-a' ding hotkhiatna Zion panin hong tun'na
    ding thu ka ngenngen hi. { Topa } in ama mite tungah nopsakna a piakkik ciangin, ama mi
    Israel-te kipak mahmah ding uh hi. </para>
  <chapter number="15" style="c" />
  <para style="p"><verse number="1" style="v" />{ Topa } aw, na biakinn sungah kua om ding ahi hiam?
    Na mual siangtho tungah kua teng ding ahi hiam? </para>
  <para style="p"><verse number="2" style="v" />Paubaang loin gamta-in, a manin na sem a, lungsim
    tak a gen mi, </para>
  <para style="p"><verse number="3" style="v" />mi gensia loin, a lawmte tungah siatna bawllo a, a
    vengte a mawhsaklo mi, </para>
  <para style="p"><verse number="4" style="v" />migilote thusimlo a, ahi zongin { Topa } a zahtakte
    a pahtawi mi, ama natna ding nangawnah a ciampello mi, </para>
  <para style="p"><verse number="5" style="v" />ama sum a meetin a khalo, thutang mite a langpan'lo,
    golhguk a lalo mite teng ding uh hi. Hih bangin a gamtate pen ling ngeilo ding hi. </para>
  <chapter number="16" style="c" />
  <para style="p"><verse number="1" style="v" />Pasian aw, nang hong bel ka hih manin keimah hong
    kem in. </para>
  <para style="p"><verse number="2" style="v" />{ Topa } tungah, “Nang, ka { Topa } na hi hi; nang
    tawh loin hoihna ka nei kei hi,” ka ci hi. </para>
  <para style="p"><verse number="3" style="v" />Leitungah a om mi siangthote ahih leh, amaute nampi
    hi a, amaute sungah ka lungkimna teng om hi. </para>
  <para style="p"><verse number="4" style="v" />Pasian dang a teelte in amau' dahna khangsak hi.
    Amau' si theh biaknate ke'n bawlpih loin, amau' pasian-te ka biakpih kei ding hi. </para>
  <para style="p"><verse number="5" style="v" />{ Topa } pen keima luah dinga ka teelsa, keima
    muan'pi na hi a, keima ngah ding khempeuh na khutsungah om hi. </para>
  <para style="p"><verse number="6" style="v" />Kei-a' pen mun nuam mahmah sung hong tu ahih manin
    gamhluah hoih nei ka hi hi. </para>
  <para style="p"><verse number="7" style="v" />Ngaihsutna a hong lak { Topa } ka phat a, zanin zong
    ka lungsimah hong suak hi. </para>
  <para style="p"><verse number="8" style="v" />{ Topa } ka maingat tawntung a, ka taklamah amah om
    ahih manin ka kiling kei ding hi. </para>
  <para style="p"><verse number="9" style="v" />Tua ahih ciangin lungdamin ka kipak a, lungmuangin
    ka om hi. </para>
  <para style="p"><verse number="10" style="v" />Bang hang hiam cih leh Leinuai nong zuansak kei a,
    na mihoihpa Leihawmpi na musak kei hi. </para>
  <para style="p"><verse number="11" style="v" />Nangmah in nuntakna lampi keimah nong lak hi.
    Nangma omna munah lungdamna lianpi om a, nangma taklamah nop tawntungnate a om hi. </para>
  <chapter number="17" style="c" />
  <para style="p"><verse number="1" style="v" />{ Topa } aw, thuman ka hong ngetna hong za in la, ka
    otna hong ngai in! Lungsim takpi tawh ka hong thungetna hong ngai in! </para>
  <para style="p"><verse number="2" style="v" />Thuman mu na hih manin ka dikna hong kilangsak in. </para>
  <para style="p"><verse number="3" style="v" />Keima lungsim hong sin in la, zan hun sungin ka
    kiangah hong hawh in la, keimah hong ze-et lecin, ka sungah gitlohna na mu kei ding hi. Ka
    kampau-in zong bangmah ka khial kei hi. </para>
  <para style="p"><verse number="4" style="v" />Gamtatna thu-ah ci leng, nangma thupiaknate ka zui
    a, mi ngongtatte' gamtat ziate ka pelh hi. </para>
  <para style="p"><verse number="5" style="v" />Nangma lampi zui-in ka pai a, na lam ka pial ngei
    kei hi. </para>
  <para style="p"><verse number="6" style="v" />Pasian aw, hong dawng ding na hih manin nang kong
    sam hi. Na bil hong ngat in la, ka thu hong za in. </para>
  <para style="p"><verse number="7" style="v" />Amau' galte' kiang panin nang hong belte a honpa aw,
    na itna kip lamdang takin hong lak in. </para>
  <para style="p"><verse number="9" style="v" />Kei a hong sugawp migilo, kei a hong umcih a
    kihtakhuai mahmah ka galte kiang panin mitnauta bangin hong kem in la, na kha liimah hong seel
    in. </para>
  <para style="p"><verse number="10" style="v" />Amaute in hehpihna lungsim bangmah neilo uh a, a
    kam uh tawh amaute kiphatsak pau uh hi. </para>
  <para style="p"><verse number="11" style="v" />Amaute in kei hong sulzuih uh a, tu-in kei hong
    umcihin, keimah leilak den'na dingin a hong en uh hi. </para>
  <para style="p"><verse number="12" style="v" />Amaute pen a balnen nuam humpinelkai tawh kibang uh
    a, humpinelkai khanglai sabuk tawh kibang uh hi. </para>
  <para style="p"><verse number="14" style="v" />{ Topa } aw, tho in! Amaute maiphut in la, thalpaih
    in! { Topa } aw, a deih khempeuh uh hih leitungah a nei migilote kiang panin na khut leh na
    namsau tawh kei hong honkhia in. Amau-a' dingin na koihcing gimnate thuaksak in la, a tate un
    zong a cingvalin thuak uh hen la, a naungekte uh-a' ding nangawn nusiat lai ta uh hen. </para>
  <para style="p"><verse number="15" style="v" />Kei ka hih leh, thumanna tawh na maitang ka en ding
    a, ka khan'lawh ciangin nangma mel muhna tawh ka lungkim ding hi. </para>
  <chapter number="18" style="c" />
  <para style="p"><verse number="1" style="v" />Ka thahatna ahi { Topa } aw, nangmah ka hong it hi. </para>
  <para style="p"><verse number="2" style="v" />{ Topa } pen keima suangpi, ka munkip muan'huai, kei
    a hong honkhiapa, ka Pasian, ka suangpi, ka belhpa, ka lum, ka kihotkhiatna ki, ka munkip ahi
    hi. </para>
  <para style="p"><verse number="3" style="v" />A phattaak { Topa } ka sam a, ka galte kiang panin
    kei hong honkhia hi. </para>
  <para style="p"><verse number="4" style="v" />Sihna khaute in hong gakcip a, sihna tuihualte in
    kei hong nawk hi. </para>
  <para style="p"><verse number="5" style="v" />Leinuai sihna khaute in kei hong kancip a, sihna
    thangte in kei hong dawntuah hi. </para>
  <para style="p"><verse number="6" style="v" />Ka gimna-ah { Topa } ka sam a, ka Pasian' tungah
    huhna ngenin ka kiko hi. Amah in a biakinnpi panin ka aw hong za a, amah ka kohna aw in ama
    bilte va banto hi. </para>
  <para style="p"><verse number="7" style="v" />Ama hehna hangin leitung kipumpei-in kivei a, mual
    bulpite zong kisingin ling damdam hi. </para>
  <para style="p"><verse number="8" style="v" />Ama nakvangte panin meikhu pusuak hi. Ama kam panin
    mei husia pusuak a, ama tung panin mei-am san kuangkhia hi. </para>
  <para style="p"><verse number="9" style="v" />Amah in vanpi niamsakin hong kumsuk a, ama
    khenuai-ah meiivom sahpi a om hi. </para>
  <para style="p"><verse number="10" style="v" />Kherub khat tungah amah tuangin hong leeng a, huih
    khate tungah manlang takin hong leeng hi. </para>
  <para style="p"><verse number="11" style="v" />A kimkotah a ki-umna dingin khuamial bawl a, a tung
    kikhuhna dingin meii sahpi leh tui tawh a ziingsak hi. </para>
  <para style="p"><verse number="12" style="v" />Ama mai-a khuaphia sung panin gialpi leh mei-amte
    in ama meii sahpite a phulet hi. </para>
  <para style="p"><verse number="13" style="v" />{ Topa } zong vantungah awng a, Sangpenpa in gialpi
    leh mei-am ahi ama aw hong gingsak hi. </para>
  <para style="p"><verse number="14" style="v" />Amah in a thaltangte lawn a, a galte kithehthangsak
    hi. Khuaphialep phiasak a, a galte a susia hi. </para>
  <para style="p"><verse number="15" style="v" />{ Topa } aw, nangma mawhsakna na awging hangin
    tuipi taw kidawk a, lei bulpite a guakin om hi. </para>
  <para style="p"><verse number="16" style="v" />Amah in a sangna panin a khut tawh zamin kei hong
    la a, tui thukpi panin keimah hong kaikhia hi. </para>
  <para style="p"><verse number="17" style="v" />Ka gal hatpa kiang pan leh hong mudahte kiang panin
    kei hong honkhia hi; bang hang hiam cih leh kei-a' dingin amaute hatlua uh hi. </para>
  <para style="p"><verse number="18" style="v" />Amaute in ka kamsiat hunin kei hong nehthawh uh
    hangin { Topa } in kei hong huh hi. </para>
  <para style="p"><verse number="19" style="v" />Amah in mun tanzau khatah kei hong paikhiatpih a,
    ka tungah lungkim ahih manin a hong honkhia hi. </para>
  <para style="p"><verse number="20" style="v" />{ Topa } in ka thumanna tawh kizui-in noptuamna
    hong pia a, ka siangthona tawh kizui-in hong dinkik hi. </para>
  <para style="p"><verse number="21" style="v" />Bang hang hiam cih leh { Topa' } lampite ka tawn
    khin a, ka Pasian' kiang panin gitlohna tawh ka paikhia kei hi. </para>
  <para style="p"><verse number="22" style="v" />Bang hang hiam cih leh ama biakna ngeina thukip
    omte khempeuh limtakin ka zui a, ama thukhamte ka paiikhia kei hi. </para>
  <para style="p"><verse number="23" style="v" />Ama mai-ah kawkbaang hetloin ka om a, kisuan'na
    dingte panin kei ka kikem hi. </para>
  <para style="p"><verse number="24" style="v" />Tua ahih manin { Topa } in ka thumanna leh ama
    muhna-ah ka sianthona tawh kizui-in kei hong dinkik khin hi. </para>
  <para style="p"><verse number="25" style="v" />Thuman mi tungah nang na thuman a, kawkbaanglo mi
    tungah nang na diktat hi. </para>
  <para style="p"><verse number="26" style="v" />A siangtho mi tungah na siangtho gamtat a, thukawi
    mite na galbawl hi. </para>
  <para style="p"><verse number="27" style="v" />Bang hang hiam cih leh mi niamte na honkhia a, ahih
    hangin mi kiphasakte na niamsak hi. </para>
  <para style="p"><verse number="28" style="v" />Nangmah in keima mei nong vaksak a, { Topa } ka
    Pasian in ka khuamial na vaksak hi. </para>
  <para style="p"><verse number="29" style="v" />Nangma hangin galkap honkhat ka sugawpzo a, ka
    Pasian hangin khuakulh khat ka kanzo hi. </para>
  <para style="p"><verse number="30" style="v" />Hih Pasian — a thu kicing a, { Topa' } kamciamna a
    manna kilang hi. Amah a belte khempeuh-a' dingin kidalna lum ahi hi. </para>
  <para style="p"><verse number="31" style="v" />{ Topa } longal, Pasian kua hiam? Pasian longal,
    suangpi kua hiam? </para>
  <para style="p"><verse number="32" style="v" />Keima tungah thahatna a hong guan' Pasian, ka lampi
    lungmuan'na dingin a bawlpa ahi hi. </para>
  <para style="p"><verse number="33" style="v" />Amah in sangaipi khe bangin keima khe hong bawlsak
    a, mual sang dawnah ka khe hong kipsak hi. </para>
  <para style="p"><verse number="34" style="v" />Galsim siamna dingin ka khutte hong hilh a, keima
    khut in sumngo thal nangawn a keekzo hi. </para>
  <para style="p"><verse number="35" style="v" />Na hotkhiatna lum kei hong pia khinin, na taklam
    khut in kei hong phong a, nangma hong huhna in keimah hong liansak hi. </para>
  <para style="p"><verse number="36" style="v" />Ka kalsuanna ding mun tanzau nong pia a, ka khe
    taallo hi. </para>
  <para style="p"><verse number="37" style="v" />Ka galte delhin ka pha a, a vekpi-un a kisiat khit
    matengun ka ciahkik kei hi. </para>
  <para style="p"><verse number="38" style="v" />Amaute khempeuh a thawhkik zawhlohna dingun ka
    sunletgawp a, ka khenuai-ah a puk uh hi. </para>
  <para style="p"><verse number="39" style="v" />Bang hang hiam cih leh galdona dingin keimah tha
    nong guan' a, keimah a hong dote ka nuai-ah na nengniam hi. </para>
  <para style="p"><verse number="40" style="v" />Ka galte na nungkiksak a, kei hong mudahte ka susia
    hi. </para>
  <para style="p"><verse number="41" style="v" />Huhna ding ngenin amaute kikoko uh a, ahih hangin a
    hon' ding kuamah omlo hi. Amaute in { Topa' } tungah ko uh a, ahih hangin amah in dawnglo hi. </para>
  <para style="p"><verse number="42" style="v" />Huihpi mai-ah leivui bangin amaute ka satvui a,
    kongzing buante bangin amaute ka lawnkhia hi. </para>
  <para style="p"><verse number="43" style="v" />A lehdo mite kiang panin nangmah in kei na hong
    honkhia a, minamte' lutangin kei na hong bawl a, ka theih ngeiloh mite in keima na hong sem uh
    hi. </para>
  <para style="p"><verse number="44" style="v" />Ka thu a zak phetun amaute in hong mang pah uh a,
    gamdang mite in kei hong mai-et uh hi. </para>
  <para style="p"><verse number="45" style="v" />Gamdang mite lungkia uh a, a phualkip panun a
    lingsa-in hong paikhia uh hi. </para>
  <para style="p"><verse number="46" style="v" />{ Topa } hing hi. Keima suangpi in thupha ngah hen
    la, ka kihotkhiatna Pasian, </para>
  <para style="p"><verse number="47" style="v" />hong thuhkik sakin keima nuai-ah mite a hong
    zawhsak Pasian, </para>
  <para style="p"><verse number="48" style="v" />ka galte kiang panin keimah a hong honkhiapa
    minthangin vanglian ta hen. Ka langte tungah keimah nong liansak a, mi ngongtatte kiang panin na
    hong honkhia hi. </para>
  <para style="p"><verse number="49" style="v" />{ Topa } aw, hih thu hangin minam dangte lakah nang
    ka hong phat ding a, nangma min phatna la ka sa ding hi. </para>
  <para style="p"><verse number="50" style="v" />Zawhna lianpi ama kumpipa tungah pia a, a sathau
    nilhpa David leh a suan a khakte tungah a tawntungin itna kip a lak hi. </para>
  <chapter number="19" style="c" />
  <para style="p"><verse number="1" style="v" />Vantung in Pasian' minthan'na gen a, vanpi in ama
    nasepna taangko hi. </para>
  <para style="p"><verse number="2" style="v" />Nisimin thu gengen a, zan simin theihtelna pulaklak
    hi. </para>
  <para style="p"><verse number="3" style="v" />Pauna leh kammal omlo a, amau' aw kizalo hi. </para>
  <para style="p"><verse number="4" style="v" />Ahih hangin a aw uh leitung khempeuhah kizel a, a
    kammal uh leimong dongah a tung hi. Amau' sungah ni-a' ding omna khat bawl khin a, </para>
  <para style="p"><verse number="5" style="v" />a innsung pan a hong pusuak zi pi tangval tawh ahi
    zongin, lungtaii takin tai ding a kipan mi thahat khat tawh ahi zongin a kibang hi. </para>
  <para style="p"><verse number="6" style="v" />Ama suahna van mong pan hi a, mong khat dongin pai
    a, ama satna panin a kiliah thei bangmah omlo hi. </para>
  <para style="p"><verse number="7" style="v" />{ Topa' } thu kicing a, nuntakna a thaksuaksak hi. {
    Topa' } teci pan'na hi takpi a, mi pillote pilsak hi. </para>
  <para style="p"><verse number="8" style="v" />{ Topa' } thuhilhte man a, lungsim nuamsak hi. {
    Topa' } thupiakna siang a, mitte vaksak hi. </para>
  <para style="p"><verse number="9" style="v" />{ Topa } a kizahtakna siang a, kip tawntung hi. {
    Topa' } ngeina kipte thuman a, a vekin kituakin man kim hi. </para>
  <para style="p"><verse number="10" style="v" />Kham sangin ahi zongin kham hoihpen sang ahi zongin
    tuate deihhuaizaw a, khuaizu leh khuailuzu taakte sangin zong khumzaw lai hi. </para>
  <para style="p"><verse number="11" style="v" />Tua thamloin tuate' hangin a thanempa in thuphawkna
    ngah a, tuate zuihna-ah noptuamna lian a om hi. </para>
  <para style="p"><verse number="12" style="v" />Ahih hangin kua in ama khialhnate mukhia theitawm
    ahi hiam? Theihloh manin khialhna panin kei hong siangsak hi. </para>
  <para style="p"><verse number="13" style="v" />Mawh kaltangnate panin zong na nasempa hong kem in
    la, tuate keima tungah hong uksak kei in! Tua ciangin kei ka kawkbaang kei ding a, mawhna liante
    panin ka siang ding hi. </para>
  <para style="p"><verse number="14" style="v" />{ Topa, } ka belh suangpi leh keimah hong tankhiapa
    aw, ka kammal leh ka lungsim ngaihsutnate nangma muhna-ah a san'huai suaksak ta in! </para>
  <chapter number="20" style="c" />
  <para style="p"><verse number="1" style="v" />Gimna na thuak ciangin { Topa } in nang hong en hen
    la, Jakob' Pasian in nangmah hong dal ta hen! </para>
  <para style="p"><verse number="2" style="v" />Siangtho mun panin huhna nang hong puak hen la, Zion
    panin nang hong pan'pih ta hen! </para>
  <para style="p"><verse number="3" style="v" />Na biakpiaknate khempeuh amah in hong phawk hen la,
    na meihal biakpiakna hong sang ta hen! </para>
  <para style="p"><verse number="4" style="v" />Na lungsim' deihna amah in hong pia hen la, na
    geelna khempeuh hong tangtungsak ta hen! </para>
  <para style="p"><verse number="5" style="v" />Na gualzawhna-ah eite lungdamin awngin, i Pasian'
    min tawh i lante khai ni! </para>
  <para style="p"><verse number="6" style="v" />{ Topa } in a sathau nilhpa a huh ding tu-in ka thei
    ta a, ama vantung siangtho panin amah dawng ding a, a vangliatna tawh amah gualzosak ding hi. </para>
  <para style="p"><verse number="7" style="v" />Mi pawlkhat in leengte kihihsakpih a, mi pawlkhat in
    sakolte kihihsakpih hi. Ahih hangin eite in { Topa } i Pasian' min bek i kihihsakpih hi. </para>
  <para style="p"><verse number="8" style="v" />Amaute kinawmsawmin pukgawp ding uh a, ahih hangin
    eite tho-in i dingtang ding hi. </para>
  <para style="p"><verse number="9" style="v" />{ Topa } aw, kumpipa tungah gualzawhna pia in la,
    kong sap ciangun hong dawng in. </para>
  <chapter number="21" style="c" />
  <para style="p"><verse number="1" style="v" />{ Topa } aw, na hatna hangin kumpipa lungdam a, na
    huhna hangin amah nak nuam mahmah hi. </para>
  <para style="p"><verse number="2" style="v" />Ama lungsim deihna teng nangmah in na pia khin a,
    ama hong ngette na khaktan kei hi. </para>
  <para style="p"><verse number="3" style="v" />Bang hang hiam cih leh thupha hoihte tawh amah na
    dawntuah a, ama lu tungah kham siang lukhu na khusak hi. </para>
  <para style="p"><verse number="4" style="v" />Nangma tung panin amah in nuntakna hong ngen a, ama
    tungah nuntak sau na pia hi. </para>
  <para style="p"><verse number="5" style="v" />Nangma huhna hangin ama minthan'na lian a, hoihna
    leh minliatna ama tungah na pia hi. </para>
  <para style="p"><verse number="6" style="v" />Nangmah in a tawntungin thupha ngah pen dingin amah
    na bawl a, nangma ompihna hangin lungdamna tawh amah na kipaksak hi. </para>
  <para style="p"><verse number="7" style="v" />Bang hang hiam cih leh kumpipa in { Topa } muang a,
    Sangpenpa' itna kip hangin amah a kiling kei ding hi. </para>
  <para style="p"><verse number="8" style="v" />Na khut in na galte khempeuh sugawp ding a, na khut
    taklam in nang hong mudahte sugawp ding hi. </para>
  <para style="p"><verse number="9" style="v" />Na kilat ciangin meiphual kuang bangin amaute na hih
    ding hi. { Topa } in hehna tawh amaute nawmvalh ding a, meikuang in amaute kangtum ding hi. </para>
  <para style="p"><verse number="10" style="v" />Leitung panin a suan a khakte, mi' tate' lak panin
    amau' tate na susia ding hi. </para>
  <para style="p"><verse number="11" style="v" />Nangma langah siatna ding vaihawmin, gitlohna a
    bawl uh hangin tangtunglo ding uh hi. </para>
  <para style="p"><verse number="12" style="v" />Bang hang hiam cih leh amaute na taisak ding a, na
    thal tawh a maitang uh na ngim ding hi. </para>
  <para style="p"><verse number="13" style="v" />{ Topa } aw, na hatna hangin nang hong kipahtawi ta
    hen! Nangma vangliatna la sa-in ka hong phat ding uh hi. </para>
  <chapter number="22" style="c" />
  <para style="p"><verse number="1" style="v" />Ka Pasian, ka Pasian aw, bang hangin kei hong nusia
    na hi hiam? Nong huhna ding ka hong thumna panin bang hangin gamla om na hi hiam? </para>
  <para style="p"><verse number="2" style="v" />Ka Pasian aw, sunin kong kiko a, ahi zongin nong
    dawng kei hi. Zanin zong ka kiko a, ahi zongin lungsim nopna ka mu thei tuan kei hi. </para>
  <para style="p"><verse number="3" style="v" />Ahih hangin nang na siangtho a, Israel-te'
    pahtawi-in na tu hi. </para>
  <para style="p"><verse number="4" style="v" />Ka pate un nangmah hong muang uh hi. Amaute in hong
    muang uh a, nangmah in amaute na honkhia hi. </para>
  <para style="p"><verse number="5" style="v" />Nangma tungah amaute in hong ko uh a, amaute kihon
    hi. Nangmah hong muang uh a, guaksuaklo uh hi. </para>
  <para style="p"><verse number="6" style="v" />Ahih hangin kei pen lungno khat bang lel ka hi a, mi
    ka bang kei hi. Mite' ko gawpgawp, mite' simmawh ka hi hi. </para>
  <para style="p"><verse number="7" style="v" />Hong mu mi khempeuh in kei hong zahko-in, hong
    mukpiksan uh a, a lu uh hong peisan hi. </para>
  <para style="p"><verse number="8" style="v" />“{ Topa' } tungah amah in ama thu ap hi. Amah
    kihonkhia sak un; amah deih ahih manin honkhia ta hen!” hong cihsan uh hi. </para>
  <para style="p"><verse number="9" style="v" />Ahih hangin nang pen gilsung panin kei a hong
    suaksakpa na hi a, ka nu' ang sungah a muan'huai-in keimah na hong kem hi. </para>
  <para style="p"><verse number="10" style="v" />Ka suah tunga kipan nangma tungah kong tung a, ka
    nu in hong paii lai-a kipan keima Pasian na hi hi. </para>
  <para style="p"><verse number="11" style="v" />Haksatna nai ahih manin kei tawh kigamla om kei in;
    kei a hong huh ding kuamah dang omlo hi. </para>
  <para style="p"><verse number="12" style="v" />Bawngtal tampi tak in kei hong umcih uh a, Bashan
    gam bawngtal hatte in kei hong umcih uh hi. </para>
  <para style="p"><verse number="13" style="v" />Humpinelkai hawk, a sabawh nuam bangin amaute in
    kei hong kamkat beba uh hi. </para>
  <para style="p"><verse number="14" style="v" />Tui buakkhiat bangin kei hong kibuakhia a, ka guh
    ka taang khempeuh kilawi mangkhin hi. Ka lungtang khuainun bang a, ka awm sungah tuisuak hi. </para>
  <para style="p"><verse number="15" style="v" />Ka thahatna, leibeel phel bangin keu a, ka leii
    zong toncip ta hi. Nangmah in leivui sungah kei na hong koih hi. </para>
  <para style="p"><verse number="16" style="v" />Ka kiimah uite om a, siatna bawl mi honkhat in kei
    hong umcih uh hi. Ka khut ka khete hong sunletzo uh hi. </para>
  <para style="p"><verse number="17" style="v" />Ka guh khempeuh kimu thei hi. Amaute in hong sal
    gega uh hi. </para>
  <para style="p"><verse number="18" style="v" />Amaute in ka puante hawm uh a, ka puan a hawmna
    dingun lai ai a san uh hi. </para>
  <para style="p"><verse number="19" style="v" />Ahih hangin { Topa } aw, gamla om kei in. Keimah a
    hong huhpa aw, a huh dingin hong manlang in. </para>
  <para style="p"><verse number="20" style="v" />Namsau panin keimah hong hon in la, uite' kiang
    panin ka nuntakna hong hon in. </para>
  <para style="p"><verse number="21" style="v" />Humpinelkai kam panin keimah hong hon in la,
    gamsialte' ki panin a cimawh keimah hong hon in. </para>
  <para style="p"><verse number="22" style="v" />Ka u ka naute tungah nangma min ka gen ding a,
    mihon kikhopna laizangah nangmah kong phat ding hi. </para>
  <para style="p"><verse number="23" style="v" />{ Topa } a zahtak mi khempeuh aw, amah phat un.
    Jakob' suan mi khempeuh aw, amah minthangsak un. Israel mi khempeuh aw, amah lamdang sa un. </para>
  <para style="p"><verse number="24" style="v" />Bang hang hiam cih leh amah in a thuak mi' gimna
    simmawh bawllo a, zong kihbawl lo hi. Ama kiang pan a mai seello a, ama tungah a koh ciangin,
    amah in a za hi. </para>
  <para style="p"><verse number="25" style="v" />Mihonpite lakah nang ka hong phatna ding na
    piangsak a, nang a hong zahtakte' mai-ah ka thuciamna kong pia ding hi. </para>
  <para style="p"><verse number="26" style="v" />Gimna a thuakte in kham takin ne ding uh a, amah a
    zongte in { Topa } phat ding uh hi. A lungsim uh nuam tawntung ta hen! </para>
  <para style="p"><verse number="27" style="v" />Leitung mi khempeuh in phawkin { Topa' } lamah
    kihei ding uh a, minam khempeuh in ama mai-ah bia ding uh hi. </para>
  <para style="p"><verse number="28" style="v" />Bang hang hiam cih leh ukna pen { Topa}-a' hi a,
    minamte tungah amah in a uk hi. </para>
  <para style="p"><verse number="29" style="v" />Hi hi, a kiphasak mi khempeuh ama mai-ah kunsuk
    ding uh a, a sithei mihing khempeuh ama mai-ah kun ding uh hi. </para>
  <para style="p"><verse number="30" style="v" />A hong khangkik mite in ama na sem ding uh hi. Mite
    in a hong piang lai ding mite tungah { Topa' } thu gen ding uh a, </para>
  <para style="p"><verse number="31" style="v" />a suak nailo mite tungah ama sepsa, hotkhiatna thu
    gen ding uh hi. </para>
  <chapter number="23" style="c" />
  <para style="p"><verse number="1" style="v" />{ Topa } pen tuucin' bangin hong cing hi a, kisapna
    teng kicing ta hi. </para>
  <para style="p"><verse number="2" style="v" />Lo nona-ah hong lumsak a, tuidam kiangah hong paipih
    hi. </para>
  <para style="p"><verse number="3" style="v" />Thahatna thak kei hong guan' hi. A hong ciamsa mah
    bangin-ah lampi manah kei hong kha hi. </para>
  <para style="p"><verse number="4" style="v" />{ Topa } aw, kei hong ompih na hih manin khuamial
    thukpi ka nawk hangin ka lau kei hi. Na molhtum leh na ciangkhut in kei hong hu hi. </para>
  <para style="p"><verse number="5" style="v" />Keima galte' muhna munah an nong lui hi. Thupi takin
    nong pahtawi a, keima hai zong dimlet ta hi. </para>
  <para style="p"><verse number="6" style="v" />Na hoihna leh nong itna in ka khan'tawnin a hong
    zuih ding tel takin-ah ka thei ta a, a tawntungin na inn sungah ka om ding hi. </para>
  <chapter number="24" style="c" />
  <para style="p"><verse number="1" style="v" />Leitung leh a tunga omte, leitung leh a tunga tengte
    { Topa}-a' ahi hi. </para>
  <para style="p"><verse number="2" style="v" />Bang hang hiam cih leh amah in tuipite sungah a bul
    phut a, tui tungah a kipsak hi. </para>
  <para style="p"><verse number="3" style="v" />{ Topa' } mual tungah kuate kahto ding ahi hiam? Ama
    mun siangtho-ah kuate ding ding ahi hiam? </para>
  <para style="p"><verse number="4" style="v" />Gamtat siangtho leh lungsim siangtho a nei, a manlo
    thu-ah a nuntakna pialoin, khemna tawh a kiciamlo mite ahi hi. </para>
  <para style="p"><verse number="5" style="v" />Tua bang mite in { Topa' } tung panin thupha ngah
    ding uh a, amaute a honkhia Pasian' kiang panin diksakna ngah ding uh hi. </para>
  <para style="p"><verse number="6" style="v" />Tua bang mite pen, amah a zong, Jakob' Pasian' mai a
    zong minam ahi hi. </para>
  <para style="p"><verse number="7" style="v" />Minthang Kumpipa hong tumtheihna dingin, kulh
    kongpite lian hon' un la, tanglai kongkhakte gol hon' un. </para>
  <para style="p"><verse number="8" style="v" />Minthang Kumpipa kua ahi hiam? Hatin a vanglian {
    Topa, } galhat { Topa } ahi hi. </para>
  <para style="p"><verse number="9" style="v" />Minthang Kumpipa hong tumtheihna dingin, kulh
    kongpite lian hon' un la, tanglai kongkhakte gol hon' un. </para>
  <para style="p"><verse number="10" style="v" />Hih a minthang Kumpipa kua ahi hiam? Vanglian{
    Topa, } minthang Kumpipa ahi hi. </para>
  <chapter number="25" style="c" />
  <para style="p"><verse number="1" style="v" />{ Topa } aw, nangma tungah thu ka hong ngen hi. </para>
  <para style="p"><verse number="2" style="v" />Ka Pasian aw, nangmah ka hong muang hi. Hong
    zahhuaisak kei in. Keima tungah ka galte gualzo-in lungdamsak kei in. </para>
  <para style="p"><verse number="3" style="v" />Nangmah a hong ngakte kuamah zahhuaisak kei in.
    Thukhual loin a zuau theite zahhuaisak in. </para>
  <para style="p"><verse number="4" style="v" />{ Topa } aw, na zia na tong a thei-in hong bawl in
    la, na lampite hong hilh in. </para>
  <para style="p"><verse number="5" style="v" />Na thuman sungah kei hong paipih in la, lam hong
    hilh in. Bang hang hiam cih leh kei a hong hon Pasian na hi a, nang kong muang tawntung hi. </para>
  <para style="p"><verse number="6" style="v" />{ Topa } aw, tanglai peka kipan a omsa ahih manin,
    na hehpihna leh na itna kip hong phawkkik in. </para>
  <para style="p"><verse number="7" style="v" />{ Topa } aw, ka khangno lai-a ka mawhna leh ka
    khialhnate ciamteh kei in la, na hoihna na ngaihsutna leh na itna kip tawh kizui-in kei hong
    phawk in! </para>
  <para style="p"><verse number="8" style="v" />{ Topa } hoihin thutang hi. Tua ahih manin mimawhte
    lam a hilh hi. </para>
  <para style="p"><verse number="9" style="v" />Amah in lungsim kiniamkhiatte a manah paipihin a zia
    a tong a hilh hi. </para>
  <para style="p"><verse number="10" style="v" />Ama thuciamna leh a thupiak a zuite-a' dingin {
    Topa' } lampi pen itna kip leh cihtakna ahi hi. </para>
  <para style="p"><verse number="11" style="v" />{ Topa } aw, ka mawhna lian ahih manin, nangma min
    phatna dingin keima mawhna hong maisak in. </para>
  <para style="p"><verse number="12" style="v" />{ Topa } a zahtak mi kua ahi hiam? Ama lampi zuih
    ding Pasian' hilhna a ngah mi ahi hi. </para>
  <para style="p"><verse number="13" style="v" />Amah nuamsa tawntung ding a, a tate in leitang nei
    ding uh hi. </para>
  <para style="p"><verse number="14" style="v" />{ Topa } tawh kilawmtatna pen amah a zahtakte-a'
    ding hi a, a thuciamna amau tungah kitheithangsak hi. </para>
  <para style="p"><verse number="15" style="v" />{ Topa' } lam ka en tawntung hi; bang hang hiam cih
    leh amah in ngenthang panin ka khete hong sutkhia ding hi. </para>
  <para style="p"><verse number="16" style="v" />Kei lamah nang hong kihei-in, kei hong hehpih in;
    bang hang hiam cih leh kei guakbek hi-in gimna ka thuak hi. </para>
  <para style="p"><verse number="17" style="v" />Ka lungsim natnate khempeuh hong damsak in la, ka
    gimnate khempeuh panin hong paikhiatpih in. </para>
  <para style="p"><verse number="18" style="v" />Ka gimna leh ka thuaknate hong ngaihsun in la, ka
    mawhna khempeuh hong maisak in. </para>
  <para style="p"><verse number="19" style="v" />Ka galte bangzah takin a tamna leh kei hong muhdah
    luatnate hong ngaihsun in. </para>
  <para style="p"><verse number="20" style="v" />Kei hong cing in la, hong honkhia in. Nangmah hong
    bel ka hih manin kei hong maizumsak kei in. </para>
  <para style="p"><verse number="21" style="v" />Nang hong muang ka hih manin, kicin'na leh
    thutan'na in kei hong kem ta hen. </para>
  <para style="p"><verse number="22" style="v" />Pasian aw, amau' haksatna khempeuh panin na mi
    Israel-te honkhia ta in. </para>
  <chapter number="26" style="c" />
  <para style="p"><verse number="1" style="v" />{ Topa } aw, a hoihin gamta-in { Topa } hong muang
    ka hih manin, ka thutan'na hong lak in. </para>
  <para style="p"><verse number="2" style="v" />{ Topa } aw, hong ze-et in la hong sin in. Ka
    lungsim leh ka ngaihsutna hong entel in. </para>
  <para style="p"><verse number="3" style="v" />Bang hang hiam cih leh na itna kip in lam hong lak
    a, nangma tungah citakin ka gamta hi. </para>
  <para style="p"><verse number="4" style="v" />Mikhialte tawh tukhawm loin, thusim neite tawh ka
    kipawl kei hi. </para>
  <para style="p"><verse number="5" style="v" />Siatna a bawl mite ka mudah a, migilote tawh ka
    tukhawm kei hi. </para>
  <para style="p"><verse number="6" style="v" />{ Topa } aw, mawh baan'lohna ka lahna-in ka khutte
    ka sil a, biakna pia-in na biakna tau kiimah ka pai hi. </para>
  <para style="p"><verse number="7" style="v" />Lungdam kohna la a gingin sa-in, nangma nasep a
    lamdangte ka gen kawm hi. </para>
  <para style="p"><verse number="8" style="v" />{ Topa } aw, nangma inn-a ten' ding leh na minthang
    a omna munah om ding ka ut hi. </para>
  <para style="p"><verse number="10" style="v" />Mimawhte, mi that nuamte, siatna a bawl mite, leh
    golhguk a la nuamte tawh kei hong susia khawm kei in. </para>
  <para style="p"><verse number="11" style="v" />Ahih hangin kei ahih leh, ka hoih gamtat hi. Hong
    hehpih in la, kei hong honkhia in. </para>
  <para style="p"><verse number="12" style="v" />Leizang munah ka ding hi. Mihon tampi lakah { Topa
    } ka phat ding hi. </para>
  <chapter number="27" style="c" />
  <para style="p"><verse number="1" style="v" />{ Topa, } ka khuavak leh hong honpa ahi hi. Kua
    kihta ding ka hi hiam? { Topa, } kei-a' dingin munmuan'huai ahi hi. Bang laupih ding ka hi hiam? </para>
  <para style="p"><verse number="2" style="v" />Hong langpangte leh ka galte ahi, siatna bawlte in
    hong do a, kei nektum hong sawm ciangun, amaute kisukha-in puk ding uh hi. </para>
  <para style="p"><verse number="3" style="v" />Mi honkhat in keimah hong langpangin phual a sat uh
    hangin, ka lungsim laulo ding hi. Keimah hong langpangin gal hong kuan hangin tua nangawnah ka
    lungmuang ding hi. </para>
  <para style="p"><verse number="4" style="v" />{ Topa' } tung panin na khat ka ngen khin a, tua
    ngenin ka zon' ding pen: { Topa' } inn sungah ka khan' tawntungin om ding, { Topa' } hoihna et
    ding leh ama biakinn sungah thu dot dingte ahi hi. </para>
  <para style="p"><verse number="5" style="v" />Bang hang hiam cih leh haksat hun ciangin amah in a
    buk sungah kei hong seel ding hi. A puanbuk khuhna nuai-ah kei hong seel ding a, a sangna suang
    tungah kei hong koih ding hi. </para>
  <para style="p"><verse number="6" style="v" />Tu-in ka kimkotah a om ka galte tungah ka gualzo
    ding hi. Lungdamin kikona tawh ama buk sungah biakna ka pia ding a, la ka sa ding hi. { Topa }
    tungah la ngaih ka sa ding hi. </para>
  <para style="p"><verse number="7" style="v" />{ Topa } aw, ka otna aw hong za in la, kei hong
    hehpihin hong dawng in! </para>
  <para style="p"><verse number="8" style="v" />“Ka mai hong zong in,” na hong ci khinzo hi. Keimah
    in nangma tungah, “{ Topa } aw, nangma mai kong zong hi,”ka hong ci hi. </para>
  <para style="p"><verse number="9" style="v" />Kei kiang panin na maitang seel kei in. Hehpihna
    tawh na nasempa hong hawlkhia kei in; kei hong neipa na hi hi. Hong paiikhia kei in la, hong
    nusia kei in, kei hong honkhia Pasian aw. </para>
  <para style="p"><verse number="10" style="v" />Bang hang hiam cih leh ka nu leh ka pa in hong
    nusiat hangin { Topa } in kei hong kem ding hi. </para>
  <para style="p"><verse number="11" style="v" />{ Topa } aw, na lampi hong hilh in la, ka galte'
    hangin lam phei-ah kei hong kha in. </para>
  <para style="p"><verse number="12" style="v" />Ka langte' deihna bangin kei hong nusia kei in;
    bang hang hiam cih leh teci manlote ka langah pang khin a, amaute in zuau genin kei hong tawng
    niloh uh hi. </para>
  <para style="p"><verse number="13" style="v" />A hingte' gamsungah { Topa' } hoihna a mu dingin
    kei ka ki-um hi. </para>
  <para style="p"><verse number="14" style="v" />{ Topa } muang in. Thakhauh in la, na lungsim
    hangsakin, { Topa } muang in. </para>
  <chapter number="28" style="c" />
  <para style="p"><verse number="1" style="v" />{ Topa } aw, awngin nang kong sam hi. Ka belh
    suangpi aw, keima thu-ah hong bilngong kei in. Tua bangin kei tungah hong dai dide lecin,
    Leihawm sunga a paisukte tawh a kibang ka suak ding hi. </para>
  <para style="p"><verse number="2" style="v" />Siangtho pen mun lamah ka khutte hong laamto a,
    nangma kiangah huhna kong nget mah bangin kong thumna aw hong za in. </para>
  <para style="p"><verse number="3" style="v" />Amau' lungsim sungah siatna a om hinapi a vengte
    tawh kilemna thu a gen khem, siatna bawlte, migilote tawh kei hong lakhiakhawm kei in. </para>
  <para style="p"><verse number="4" style="v" />Amau' sepna leh a gamtat siatnate uh bangin amaute
    thukkik in. Amau' sepna tawh a kizui-in amaute tungah thuk in la, amau' ngah ding a kilawm
    thaman pia in. </para>
  <para style="p"><verse number="5" style="v" />Amaute in { Topa' } nasepnate thupi ngaihsutlo ahih
    manun, amah in amaute susia-in a donkik nawnkei ding hi. </para>
  <para style="p"><verse number="6" style="v" />Ka thumna aw hong za ahih manin { Topa } in thupha
    ngah ta hen. </para>
  <para style="p"><verse number="7" style="v" />{ Topa, } ka hatna leh ka lum hi a, amah ka muang
    hi. Tua ahih manin kei hong kihuh a, lungdamin ka diang a, ka lasakna tawh ama tungah lungdamna
    ka ko hi. </para>
  <para style="p"><verse number="8" style="v" />{ Topa, } ama mite' hatna hi a, amah pen a sathau
    nilhpa' bukna leh a honkhiapa ahi hi. </para>
  <para style="p"><verse number="9" style="v" />Na mite hon in la, na luahte thupha pia in. Amau a
    cingpa hi in la, a tawntungin amaute huh in. </para>
  <chapter number="29" style="c" />
  <para style="p"><verse number="1" style="v" />{ Topa}-a' ci un, van mite aw; minthan'na leh hatna
    { Topa}-a' ci un. </para>
  <para style="p"><verse number="2" style="v" />Ama minthan'na { Topa' } tungah pia un la, a
    siangtho kizepna tawh { Topa } bia un. </para>
  <para style="p"><verse number="3" style="v" />{ Topa' } awging tuipite tungah kiza hi. A minthang
    Pasian' aw ging damdam a, tui tampite tungah { Topa' } aw kiza hi. </para>
  <para style="p"><verse number="4" style="v" />{ Topa' } awging vanglian a, { Topa' } awging,
    liatna tawh kidim hi. </para>
  <para style="p"><verse number="5" style="v" />{ Topa' } awging in taamtak singte kitansak a, {
    Topa' } awging in Lebanon mual taamtak singte a kuaitan hi. </para>
  <para style="p"><verse number="6" style="v" />Lebanon mual leh Sirion mualte bawngno leh gamsialno
    bangin amah in a diangsak hi. </para>
  <para style="p"><verse number="7" style="v" />{ Topa' } awging in meikuang taangkhia sak hi. </para>
  <para style="p"><verse number="8" style="v" />{ Topa' } awging in gamlak lok a, { Topa } in Kadesh
    gamlak lok hi. </para>
  <para style="p"><verse number="9" style="v" />{ Topa' } awging in singkungte heekgawp a, gammang
    tulak hawkkhia-in a kolhsak hi. Ama biakinn sungah a vekpi-un awngin, “Pasian' min thang ta
    hen,” a ci uh hi. </para>
  <para style="p"><verse number="10" style="v" />{ Topa } in tui thukpite uk a, a tawntung kumpi
    hihna tawh { Topa } a tu hi. </para>
  <para style="p"><verse number="11" style="v" />{ Topa } in ama mite tungah thahatna pia ta hen. {
    Topa } in ama mite tungah nopsakna thupha pia ta hen. </para>
  <chapter number="30" style="c" />
  <para style="p"><verse number="1" style="v" />{ Topa } aw, nangmah hong phatin ka diang ding hi.
    Bang hang hiam cih leh kei nong laamto khin a, ka tungah ka galte na lungdamsak kei hi. </para>
  <para style="p"><verse number="2" style="v" />{ Topa } ka Pasian aw, huhna a hong ngenin nang
    tungah kong awng a, kei na hong damsak khin hi. </para>
  <para style="p"><verse number="3" style="v" />{ Topa } aw, Leinuai panin kei nong paikhiatpihto
    khin a, Leihawm sungah a pai khinsate lak panin kei nong nungta kiksak hi. </para>
  <para style="p"><verse number="4" style="v" />Ama mi siangthote aw, { Topa } tungah phatna la
    sa-in ama tungah lungdamna ko un. </para>
  <para style="p"><verse number="5" style="v" />Ama hehna tomno sung bek hi a, ama hong deihsakna
    pen khang tawntung-a ding ahi hi. Zan hun sungteng kahna omkha mah ding a, ahih hangin zing
    khuavak tawh nuamna hong tung hi. </para>
  <para style="p"><verse number="6" style="v" />Keimah in ahih leh, ka daupai laitakin, “Ka kiling
    ngei kei ding hi,” ka ci kha hi. </para>
  <para style="p"><verse number="7" style="v" />{ Topa } aw, nong deihsakna tawh mual kip bangin kei
    nong phut khin hi. Ahi zongin tu-in na maitang na seel a, kei ka khasia hi. </para>
  <para style="p"><verse number="8" style="v" />{ Topa } aw, nangma tungah kong kiko a, { Topa }
    tungah kong thum hi: </para>
  <para style="p"><verse number="9" style="v" />“Leihawm sungah paisukin ka sihna-ah bang meetna om
    ahi hiam? Leivui in nang hong phat ding ahi hiam? Na thumanna gen ding ahi hiam? </para>
  <para style="p"><verse number="10" style="v" />{ Topa } aw, hong za in la, kei hong hehpih in. {
    Topa } aw, keimah huhpa hong hi in,” ka ci hi. </para>
  <para style="p"><verse number="12" style="v" />{ Topa } ka Pasian aw, nangma tungah lungdamna ka
    hong koh tawntung theihna ding, ka lungsim in nang hong phat theihna ding, a dai om mawklohna
    dingin ka thumna leh ka taunate lamna tawh nong heisak a, dahna lim ahi ka puanhampi hong
    suahkhiat sakin nuamna na hong guan hi. </para>
  <chapter number="31" style="c" />
  <para style="p"><verse number="1" style="v" />{ Topa } aw, nang kong bel hi. Hong maizumsak ngei
    kei in la, na thumanna tawh kei hong honkhia in! </para>
  <para style="p"><verse number="2" style="v" />Na bil hong ngat in la, hong hon pak in! Ka belh
    ding suangpi hong hi in la, kei hong dal ding munkip muan'huai hong hi in! </para>
  <para style="p"><verse number="3" style="v" />Nang pen ka suangpi leh ka munkip muan'huai na hi
    hi. Nangma min ngaihsutna tawh kei hong kha-in lam hong lak in la, </para>
  <para style="p"><verse number="4" style="v" />keima belhpa na hih manin hong kisiahna ngenthang
    panin kei hong lakhia in. </para>
  <para style="p"><verse number="5" style="v" />Nangma khutsungah keimah kong ki-ap hi. { Topa, } a
    thuman Pasian aw, keimah na hong hon ding hi. </para>
  <para style="p"><verse number="6" style="v" />Mawkna milim a thupi ngaihsutte na mudah hi; ahih
    hangin keimah in { Topa } ka hong muang hi. </para>
  <para style="p"><verse number="7" style="v" />Na itna kip hangin lungdamin ka kipak ding hi. Bang
    hang hiam cih leh ka thuakna mu khinin, ka kamsiatna-ah na hong don khin hi. </para>
  <para style="p"><verse number="8" style="v" />Galte' khutsungah kei na hong pia kei a, mun
    tanzau-ah ka khe na dingsak hi. </para>
  <para style="p"><verse number="9" style="v" />{ Topa } aw, genthei ka hih manin kei hong hehpih
    in. Dahna hangin ka mit thuk a, ka lungsim leh ka pumpi zong gim mahmah ta hi. </para>
  <para style="p"><verse number="10" style="v" />Bang hang hiam cih leh ka nuntakna dahna vive hi a,
    ka hunte khuisatna vive ahi hi. Ka gentheihna hangin ka tha kiamgawp ta a, ka guhte zong ngaam
    ta hi. </para>
  <para style="p"><verse number="11" style="v" />Ka vengte khempeuh' nuihsat ka suak a, ka vengte
    tungah a cikzethuai ka hi a, ka meltheih khempeuhte' gimneih mi ka suak hi. Konglakah hong mute
    in kei hong peelin hong taisan uh hi. </para>
  <para style="p"><verse number="12" style="v" />Misi bangin kei hong kiphawk nawnlo a, beel kitam
    khat tawh ka kibang lel ta hi. </para>
  <para style="p"><verse number="13" style="v" />Ka galte' kihuauna ka za a, ka kiim ka pamah launa
    om hi. Kei hong langpangin amaute in vai hawmkhawm a, thah dingin kei hong sawm uh hi. </para>
  <para style="p"><verse number="14" style="v" />Ahih hangin nang kong muang hi, { Topa } aw. Keima
    Pasian na hi hi. </para>
  <para style="p"><verse number="15" style="v" />Keima nuntakna nangma khutsungah om hi. Keima galte
    leh kei a hong bawlsiate' khutsung panin kei hong honkhia in! </para>
  <para style="p"><verse number="16" style="v" />Na nasempa tungah na mai hong taangsak in la, na
    itna kip tawh kei hong hon in! </para>
  <para style="p"><verse number="17" style="v" />{ Topa } aw, nangma tung panin huhna hong ngen ka
    hih manin kei hong maizumsak kei in. Migilote maizumsak in la, amaute a pau ding theiloin
    Leinuai-ah paisak in. </para>
  <para style="p"><verse number="18" style="v" />Thumante' langah pang a, kihihsak pau-in,
    kiphatsakna leh simmawhna tawh pau-in zuauthu a gen mite a pau theiloin omsak in. </para>
  <para style="p"><verse number="19" style="v" />Nang hong zahtakte-a' dingin na koihsa na hoihte,
    nang hong beelte-a' dingin mite' muhna-ah na bawl, nangma hoihna kicing a, mi khempeuh in thei
    uh hi. </para>
  <para style="p"><verse number="20" style="v" />Mite' sawmsimna panin na omna huam sungah amaute na
    seel a, kitotna mun panin na buk sungah a muan'huai-in amaute na kem hi. </para>
  <para style="p"><verse number="21" style="v" />Gal in khuapi a umcih bangin kei hong ki-umcih hun
    lai-in a itna kip a lamdangin kei tungah hong lak ahih manin { Topa } in thupha ngah ta hen. </para>
  <para style="p"><verse number="22" style="v" />Lauthawngna tawh, “Nangma muhna panin a gamlapi-ah
    kei hong notkhia hi,” ka ci khin hi. Ahih hangin nang tungah huhna ka hong nget ciangin keima
    hong thumnate nangmah in na hong za hi. </para>
  <para style="p"><verse number="23" style="v" />Ama mi siangtho khempeuh aw, { Topa } phat un!
    Pasian in thuman mite kem a, ahih hangin a kiphatsak gamtatte nakpi takin a thuk hi. </para>
  <para style="p"><verse number="24" style="v" />{ Topa } a ngak mi khempeuh aw, na tha uh khauhsak
    un la, na lungsim uh hangsak ta un! </para>
  <chapter number="32" style="c" />
  <para style="p"><verse number="1" style="v" />Ama khialhna kimaisak a, ama mawhna a kiselcipsak
    mi, thupha ngah ahi hi. </para>
  <para style="p"><verse number="2" style="v" />{ Topa } in mawhna a khuksakloh mi, a lungsim sungah
    khemna a omlo mi, thupha ngah ahi hi. </para>
  <para style="p"><verse number="3" style="v" />Ka mawhna ka pulak loh ciangin, sunthapai ka
    tautauna hangin ka pumpi a thaneem hi. </para>
  <para style="p"><verse number="4" style="v" />Sun leh zan tawntung gim nong piakna ka thuak a,
    khuakhal nisa' kat bangin ka thahatna a keucip hi. </para>
  <para style="p"><verse number="5" style="v" />Keima khialhnate nangma tungah kong pulak a, ka
    mawhna ka im kei hi. “Ka khialhnate khempeuh { Topa' } tungah ka pulak ding hi,” ka ci hi. Tua
    ciangin ka mawhna nin nong maisak hi. </para>
  <para style="p"><verse number="6" style="v" />Tua ahih ciangin nang hong kimuh theih lai-in mihoih
    khempeuh, nang tungah thu kingensak in. Tua hi leh tuikhang in amaute banlo ding hi. </para>
  <para style="p"><verse number="7" style="v" />Nang pen kei-a' dingin ka bukna mun na hi a,
    haksatna pan kei hong kemin hotkhiatna kicing nong pia hi. </para>
  <para style="p"><verse number="8" style="v" />Na paina ding lampi lakin ka hong hilh ding a, ka
    mit tawh hong enin thu kong hilh ding hi. </para>
  <para style="p"><verse number="9" style="v" />A kamkaih tawh uk lohin a phamawh, thutheihna a
    neilo, sakol leh la bang kei in. </para>
  <para style="p"><verse number="10" style="v" />Migilote in gimna tampi thuak uh a, { Topa } a
    muangte ahih leh itna kip in a hu hi. </para>
  <para style="p"><verse number="11" style="v" />Thumante aw, { Topa } tungah lungdamin kipak un.
    Lungsim man mi khempeuh aw, lungdamin awng un! </para>
  <chapter number="33" style="c" />
  <para style="p"><verse number="1" style="v" />No thuman mite aw, { Topa } tungah lungdam un!
    Pahtawina pen thutangte tawh kilawm kituak hi. </para>
  <para style="p"><verse number="2" style="v" />Laia khausai lasakna tawh { Topa } phat un la, harp
    zang sawm khausai lasakna tawh ama tungah la ngaih sa un. </para>
  <para style="p"><verse number="3" style="v" />Ama tungah la thak sa un la, a gingpha mahmahin
    hoihtakin khausai tum un. </para>
  <para style="p"><verse number="4" style="v" />Bang hang hiam cih leh { Topa } thutang a, ama hihna
    khempeuh thuman tawh a sem hi. </para>
  <para style="p"><verse number="5" style="v" />Amah in thuman leh thutang deih a, leitungah { Topa'
    } itna kip a kidim hi. </para>
  <para style="p"><verse number="6" style="v" />{ Topa' } kampauna tawh vantung piang a, a kam pana
    husan'na tawh vantung nate a piang hi. </para>
  <para style="p"><verse number="7" style="v" />Amah in tuipi tuite thawl khat sunga thun bangin mun
    khatah gawm a, tuithukpite tuibeem-ah a koih hi. </para>
  <para style="p"><verse number="8" style="v" />Leitung khempeuh in { Topa } zahtak uh hen la,
    leitunga tengte khempeuh, amah lamdangsakna tawh ding ta uh hen! </para>
  <para style="p"><verse number="9" style="v" />Bang hang hiam cih leh amah pau a, leitung hong
    piang hi; amah in thu pia a, na khempeuh hong om hi. </para>
  <para style="p"><verse number="10" style="v" />{ Topa } in minamte' thungaihsutna a mawkna suahin,
    mite' geelna a khaktan hi. </para>
  <para style="p"><verse number="11" style="v" />{ Topa' } thungaihsutna kip ngitnget a, ama lungsim
    ngaihsutna khang tawntungin a kip hi. </para>
  <para style="p"><verse number="12" style="v" />{ Topa, } Pasian-a a nei minam, ama luah dingin
    teelna a ngah minamte thupha ngah ahi hi. </para>
  <para style="p"><verse number="13" style="v" />{ Topa } in vantung panin hong ensuk a, mihing
    khempeuh a mu hi. </para>
  <para style="p"><verse number="14" style="v" />A tutna mun panin amah hong dakkhia-in, leitung
    mite a en hi. </para>
  <para style="p"><verse number="15" style="v" />Amau' lungsim a bawlpa in amaute' gamtatnate en
    gige hi. </para>
  <para style="p"><verse number="16" style="v" />Kumpi khat a galkap tampite in suaktasak zolo a,
    galkap hangpa ama hatna tawh kihonkhia zolo hi. </para>
  <para style="p"><verse number="17" style="v" />Sakol galkapte pen gualzawhna dingin a mawkna
    lametna hi a, amau' hatna tawh hon zolo hi. </para>
  <para style="p"><verse number="19" style="v" />Amah a zahtakte, a itna kip lametna a neite, sihna
    panin honkhia-in, kialpi hun sungin amaute a hin'kep theihna dingin { Topa } in amaute en
    tawntung hi. </para>
  <para style="p"><verse number="20" style="v" />{ Topa } i ngak hi; amah pen eite hong huhpa leh i
    lum ahi hi. </para>
  <para style="p"><verse number="21" style="v" />Ama min siangtho eite in muang ihih manin ama
    sungah i lungdam hi. </para>
  <para style="p"><verse number="22" style="v" />{ Topa } aw, nang kong lamet uh mah bangin kote'
    tungah na itna kip hong omsak in. </para>
  <chapter number="34" style="c" />
  <para style="p"><verse number="1" style="v" />{ Topa } ka phat tawntung ding a, amah phatna ka
    gengen ding hi. </para>
  <para style="p"><verse number="2" style="v" />{ Topa } ka phat ding hi. Gimna thuakte zasak un la,
    lungdam uh hen. </para>
  <para style="p"><verse number="3" style="v" />Kei tawh { Topa } nak phat un, ama min pahtawi khawm
    ni! </para>
  <para style="p"><verse number="4" style="v" />Keimah in { Topa } ka zong a, amah in kei hong
    dawngin, ka launa khempeuh panin kei hong honkhia hi. </para>
  <para style="p"><verse number="5" style="v" />Amah en un la, maitaii un; tua hi leh na mai uh zum
    ngeilo ding hi. </para>
  <para style="p"><verse number="6" style="v" />Hih mi hehpihhuaipa kiko-in, { Topa } in amah za a,
    ama haksatna khempeuh panin amah a honkhia hi. </para>
  <para style="p"><verse number="7" style="v" />Amah a zahtakte' kiimah { Topa' } vantung mi in
    giahphual sat a, amaute a honkhia hi. </para>
  <para style="p"><verse number="8" style="v" />{ Topa } tawh kikhawl phot un la, ama hoihna thei
    un! Amah a beel mite mi lungdam ahi uh hi. </para>
  <para style="p"><verse number="9" style="v" />Ama mi siangthote aw, { Topa } zahtak un; bang hang
    hiam cih leh amah a zahtak mite in kitangsapna neilo hi. </para>
  <para style="p"><verse number="10" style="v" />Humpinelkai khanglaite in kisapna leh gilkialna
    thuak a, ahih hangin { Topa } a zongte in na hoih a kisap uh omlo hi. </para>
  <para style="p"><verse number="11" style="v" />Tate aw, hong pai un la hong ngai un; { Topa }
    zahtakna thu ka hong hilh ding hi. </para>
  <para style="p"><verse number="12" style="v" />Nopna a neih theihna dingin nuntakna leh khan'sau a
    deih kua ahi hiam? </para>
  <para style="p"><verse number="13" style="v" />Siatna ding panin na leii kem in la, zuau genna
    panin na muk kem in. </para>
  <para style="p"><verse number="14" style="v" />Siatna panin kihemkhia in la, a hoih bawl in.
    Kilemna ding hanciam in la, na phak mateng delh in. </para>
  <para style="p"><verse number="15" style="v" />{ Topa' } mit in thuman mite' lam en a, amau'
    kikona lamah a bil a ngat hi. </para>
  <para style="p"><verse number="16" style="v" />Siatna a bawl mite hih leitung panin a kiphawkna a
    kisuktatna dingin { Topa } in amaute a langpang hi. </para>
  <para style="p"><verse number="17" style="v" />Huhna a ngen dingin thumante a kiko ciangin { Topa
    } in za a, a haksatna khempeuh panun amaute a honkhia hi. </para>
  <para style="p"><verse number="18" style="v" />Lungsim kitamzante kiangah { Topa } hong om a,
    lungsim zangawpte a hon hi. </para>
  <para style="p"><verse number="19" style="v" />Thuman mi' thuakna a tam mahmah hangin tuate
    khempeuh panin { Topa } in amah a hon hi. </para>
  <para style="p"><verse number="20" style="v" />Amah in thuman mipa kem a, a guh khat zong kitanlo
    hi. </para>
  <para style="p"><verse number="21" style="v" />Siatna in migilote that ding a, thuman a mudah mite
    gim kipia ding hi. </para>
  <para style="p"><verse number="22" style="v" />{ Topa } in ama nasemte honkhia a, amah a bel mi
    khat beek gim kipialo ding hi. </para>
  <chapter number="35" style="c" />
  <para style="p"><verse number="1" style="v" />{ Topa } aw, kei hong langpangte langpang in la, kei
    hong dote do in. </para>
  <para style="p"><verse number="2" style="v" />Lum lian leh lum neu la in la, keimah hong huh in! </para>
  <para style="p"><verse number="3" style="v" />Teipi leh teitangzang dok in la, kei hong delhte'
    lam ngat in! Keima tungah, “Nang a hong honpa ka hi,” hong ci in. </para>
  <para style="p"><verse number="4" style="v" />Kei hong sawmte mai zumin mindaisak ta in! Keima
    siatna ding a bawlte nungkik sakin sisak in! </para>
  <para style="p"><verse number="5" style="v" />{ Topa' } vantung mi' hawlna tawh huih letkhiat
    ansite tawh amaute kibangsak in. </para>
  <para style="p"><verse number="6" style="v" />{ Topa' } vantung mi' delhna-ah a taina lampi uh
    mialin nalsak in. </para>
  <para style="p"><verse number="7" style="v" />Bang hang hiam cih leh amaute in thu omlopi-in a
    ngenthang uh tawh kei hong siah uh a, thu omlopi-in gum to-in kei hong siah uh hi. </para>
  <para style="p"><verse number="8" style="v" />A phawkloh kalun amaute' tungah siatna tungsak in!
    Amau' ngenthang mahah amaute mah awksak in la, a kisiamang khin dingin amaute puksak in. </para>
  <para style="p"><verse number="9" style="v" />Tua ciangin { Topa } tungah ka lungdam mahmah ding
    a, ama hotkhiatna-ah nuamin ka diang ding hi. </para>
  <para style="p"><verse number="10" style="v" />Ka lungsim khempeuh tawh, “{ Topa } aw, ama-a'
    dingin a hatluate kiang panin a thahatlo mi a honkhia, a bawlsiate' kiang panin mizawngte a
    honkhia, nang tawh a kibang kua om ahi hiam?” ka ci ding hi. </para>
  <para style="p"><verse number="11" style="v" />Mi a el tecite hong kipan uh a, ka theihloh thute
    kei hong dong uh hi. </para>
  <para style="p"><verse number="12" style="v" />Amaute in ka hoihnate siatna tawh hong thuk uh a,
    ka khawngai mahmah hi. </para>
  <para style="p"><verse number="13" style="v" />Ahih hangin kei ahih leh, amaute a cinat uh
    ciangin, puanhampi silhin an tangin kei ka kigimtawm sak hi. </para>
  <para style="p"><verse number="14" style="v" />Ka lawm, ka sanggampa hangin a dah bangin ka dah
    hi. A nu' hanga a kap mi bangin kapin ka vak kawikawi a, kunin ka kidikdik hi. </para>
  <para style="p"><verse number="15" style="v" />Ahih hangin kei ka tukna-ah amaute nuamin kikhawm
    uh a, keimah a langpangin kikaikhawm uh hi. Ka theih ngei hetloh khebaite nangawn in tawlnga
    hetloin kei hong gensia niloh uh hi. </para>
  <para style="p"><verse number="16" style="v" />Zahtakna mel nei hetloin kei hong zahko niloh uh a,
    a ha uh hong gawisan uh hi. </para>
  <para style="p"><verse number="17" style="v" />{ Topa } aw, bang tanvei hong enkhong ding na hi
    hiam? Amau' hong sukgawpna panin keimah hong honkhia in la, humpinelkaite kiang panin kei hong
    hon in. </para>
  <para style="p"><verse number="18" style="v" />Tua ciangin mihon kikhopna lian sungah nangma
    tungah lungdamna ka hong ko ding a, mihonpite lak panin nang ka hong phat ding hi. </para>
  <para style="p"><verse number="19" style="v" />A manlopi-a ka gal a hite kei tungah lungdamsak kei
    in la, thu omlopi-a kei hong mudahte, mitheek kipiasak kei in. </para>
  <para style="p"><verse number="20" style="v" />Bang hang hiam cih leh amaute in kilemna thu genlo
    uh a, daitakin a om mite langpangin, khemna thu ngaihsun uh hi. </para>
  <para style="p"><verse number="21" style="v" />Amaute in kei hong kamkat beba uh a, amaute in,
    “Ha, Ha! Mu khin hang ei!” ci uh hi. </para>
  <para style="p"><verse number="22" style="v" />{ Topa } aw, na mu khin hi; dai ommawk ke'n! { Topa
    } aw, kei kiang panin gamla om ke'n! </para>
  <para style="p"><verse number="23" style="v" />Ka Topa, ka Pasian aw, ka thu hong thei in la,
    kei-a' dingin nangmah hong kisosuah tawm in! </para>
  <para style="p"><verse number="24" style="v" />Ka { Topa, } ka Pasian aw, na thumanna tawh a
    kituakin keima thutan'na hong langsak in la, keima gimna-ah amaute lungdamsak ke'n! </para>
  <para style="p"><verse number="25" style="v" />Amau leh amau tungah, “Ha, i tuptup tung ei!”
    kicisak kei in. “Amah nawmvalhtum khin hang,” amaute cisak kei in. </para>
  <para style="p"><verse number="26" style="v" />Kei' kamsiatna-ah a lungdamte maizumsak in la,
    zahhuaigawp sak in! Kei tungah a hong kiliansakte maizumna leh mindaina thuaksak in! </para>
  <para style="p"><verse number="27" style="v" />Kei thutang ka hihna lahkhiat ding a deihte
    lungdamin awngin, kipaksak in la, “A nasempa' hoihna-ah a lungkim { Topa } lian hi,” cici sak
    in. </para>
  <para style="p"><verse number="28" style="v" />Tua ciangin na thumanna leh nangmah phatna
    sunthapai-in ka gengen ding hi. </para>
  <chapter number="36" style="c" />
  <para style="p"><verse number="1" style="v" />Mawhna in migilopa' lungsim tawngah thu gen a, amah
    in Pasian zahtakna nei hetlo hi. </para>
  <para style="p"><verse number="2" style="v" />Bang hang hiam cih leh ama mawhna kidawkkhia lo a,
    muhdahna thuaklo ahih manin amah kimawkphat tawm hi. </para>
  <para style="p"><verse number="3" style="v" />Ama kammalte pen siatna leh khemna vive hi a, pil
    gamtatna leh hoih gamtatna bei khinta hi. </para>
  <para style="p"><verse number="4" style="v" />A lupna tungah lumin siat gamtat ding a ngaihsun hi.
    Hoihlohna lamah amah kibulhtawm a, amah in siatna nolhlo hi. </para>
  <para style="p"><verse number="5" style="v" />{ Topa } aw, na itna kip in vantung ban a, na
    cihtakna in vanpi dong banto hi. </para>
  <para style="p"><verse number="6" style="v" />Na thumanna pen Pasian' mualte tawh kibang a, na
    thukhennate pen tuipi thuk tawh kibang hi. Mihing leh ganhing na hon hi, { Topa } aw. </para>
  <para style="p"><verse number="7" style="v" />Pasian aw, na itna kip manpha mahmah hi. Mihing tate
    na kha liimah bu uh hi. </para>
  <para style="p"><verse number="8" style="v" />Na inn sunga na tampite tawh amaute nuamsa uh a, na
    hoihna gun panin amaute na dawnsak hi. </para>
  <para style="p"><verse number="9" style="v" />Bang hang hiam cih leh nuntakna tuinak nangmah tawh
    om a, na khuavak sungah kote in khuavak ka mu uh hi. </para>
  <para style="p"><verse number="10" style="v" />Nang hong theite tungah na itna kip hong zom in la,
    lungsim thutangte tungah na hotkhiatna hong zom in! </para>
  <para style="p"><verse number="11" style="v" />A kihisak mite kei hong sukhasak kei in la,
    migilote, hong hawlkhiasak kei in. </para>
  <para style="p"><verse number="12" style="v" />Hua lai-ah siatna bawlte a cimawhin kun uh a,
    amaute kisuncip sukin, thozo nawnlo uh hi. </para>
  <chapter number="37" style="c" />
  <para style="p"><verse number="1" style="v" />Migilote' hangin kilungsosak kei in la, a manloin a
    gamta mite en' dingin ngaihsun kei in. </para>
  <para style="p"><verse number="2" style="v" />Bang hang hiam cih leh lopa bangin amaute vulpak
    ding uh a, lokung hingte bangin keutum ding uh hi. </para>
  <para style="p"><verse number="3" style="v" />{ Topa } muang in la, gamtat hoih in. Gam nuamah
    teng in la, thumanin om in. </para>
  <para style="p"><verse number="4" style="v" />{ Topa } sungah lungkim in; amah in na deihna hong
    pia ding hi. </para>
  <para style="p"><verse number="5" style="v" />{ Topa } tungah na vai teng ap in. Amah muang in;
    amah in hong sem ding hi. </para>
  <para style="p"><verse number="6" style="v" />Amah in nangma dikna khuavak bangin, nangma thumanna
    nitaang bangin hong langsak ding hi. </para>
  <para style="p"><verse number="7" style="v" />{ Topa' } mai-ah khawl dide in la, lungduai takin
    ngak in. A hihna a daupaipa tung leh siatna a bawlpa tungah kilungso tawmsak ke'n! </para>
  <para style="p"><verse number="8" style="v" />Hehna panin kikham in la, sinsona nusia in. Nangmah
    kilungso tawmsak ke'n; tua in siatna bekah a hong paipih hi. </para>
  <para style="p"><verse number="9" style="v" />Bang hang hiam cih leh migilote kipuaseh ding a,
    ahih hangin { Topa } a ngakte in leitung luah ding uh hi. </para>
  <para style="p"><verse number="10" style="v" />Ahih hangin tawlkhat sungin migilopa om nawnlo ding
    a, ama omna mun na lim zon' mahmah hangin tua lai-ah amah na omlo ding hi. </para>
  <para style="p"><verse number="11" style="v" />Ahih hangin lungnemte in leitung luahin, genzawh
    lohin amaute nuamsa ding uh hi. </para>
  <para style="p"><verse number="12" style="v" />Migilo in thumanpa sawm a, a ha a gawisan hi. </para>
  <para style="p"><verse number="13" style="v" />Ahih hangin { Topa } in migilopa' hun a tungta
    ahihlam mu ahih manin amah a nuihsan lel hi. </para>
  <para style="p"><verse number="14" style="v" />Mizawngte leh mi cimawhte a suniam ding, a
    thutangte a that dingin migilote in namsau dokin, a thal uh a keek hi. </para>
  <para style="p"><verse number="15" style="v" />A namsau uh amau' lungtang mahah tumin, a thalte uh
    kitan ding hi. </para>
  <para style="p"><verse number="16" style="v" />Migilote' hauhna sangin thuman mite in tawmno khat
    bek a neihna hoihzaw lai hi. </para>
  <para style="p"><verse number="17" style="v" />Bang hang hiam cih leh migilote' thahatna kipaih
    khiatsak ding a, ahih hangin { Topa } in mihoihte a huh hi. </para>
  <para style="p"><verse number="18" style="v" />{ Topa } in a paubaang lote kem a, amau' gamh
    kipden ding hi. </para>
  <para style="p"><verse number="19" style="v" />Siatna hun ciangin amaute kimaizumsak lo a, kial
    hun ciangin tampi nei uh hi. </para>
  <para style="p"><verse number="20" style="v" />Ahih hangin migilote kisia hi. { Topa' } galte pen
    lono etlawm tawh kibang a, amaute mangthang pak uh hi. Meikhu bangin mangthang uh hi. </para>
  <para style="p"><verse number="21" style="v" />Migilo in leitawi la a, lohkikzo nawnlo hi. Thuman
    mi ahih leh cingh-in mi a pia hi. </para>
  <para style="p"><verse number="22" style="v" />Bang hang hiam cih leh { Topa' } thupha piakte in
    leitung luah ding uh a, ahih hangin a samsiatte kipuaseh ding hi. </para>
  <para style="p"><verse number="23" style="v" />{ Topa } in mi a lam paina ding lak a, ama lungkim
    bangin a gamtapa amah in a kipsak hi. </para>
  <para style="p"><verse number="24" style="v" />Amah a puk hangin lutuklo ding hi. Bang hang hiam
    cih leh { Topa } in ama khut len hi. </para>
  <para style="p"><verse number="25" style="v" />Thuman mi a kinusiacip, a suanlekhakte ngen tawmin
    a kivak, ka neu lai-a kipanin tu-a ka teek hun ciangdong ka mu ngei nai kei hi. </para>
  <para style="p"><verse number="26" style="v" />Amah in mi citpiak ngitngetin, mi tungah leitawi
    piakhia a, a suanlekhakte zong thupha ngah mi a suak hi. </para>
  <para style="p"><verse number="27" style="v" />Siatna panin kikem in la, gamtat hoih in; tua hi
    leh na khan'tawnin, na kip paisuak ding hi. </para>
  <para style="p"><verse number="28" style="v" />Bang hang hiam cih leh { Topa } in thutang deih a,
    ama mi siangthote nusialo ding hi. Thuman mite kikemcing den ding a, ahi zongin migilo'
    suanlekhakte kipuaseh ding hi. </para>
  <para style="p"><verse number="29" style="v" />Thuman mi in leitung luah ding a, tua leitang
    tungah teng paisuak ding hi. </para>
  <para style="p"><verse number="30" style="v" />Thuman mi' kam in pilna gen a, a leii in thutang
    gen hi. </para>
  <para style="p"><verse number="31" style="v" />A lungsim sungah ama Pasian' thukham om a, a
    gamtatna khempeuhah lampial hetlo hi. </para>
  <para style="p"><verse number="32" style="v" />Migilo in thuman mi encik a, thah dingin a zong hi. </para>
  <para style="p"><verse number="33" style="v" />{ Topa } in migilopa' khutsungah amah nusialo ding
    a, thusit dingin a kipaipih ciangin mawhna thuaksaklo ding hi. </para>
  <para style="p"><verse number="34" style="v" />{ Topa } ngak in la, ama lampi zui in. Leitang a
    luah dingin nang hong liansak ding a, migilote' siatna nangmah in na en ding hi. </para>
  <para style="p"><verse number="35" style="v" />Lebanon taamtak sing bangin a sang pha mahmah
    migilo kiphasak khat keimah in ka mu hi. </para>
  <para style="p"><verse number="36" style="v" />Ama kiangah ka paikik a, amah na om nawnlo hi. Amah
    ka zonzon hangin kimuzo nawnlo hi. </para>
  <para style="p"><verse number="37" style="v" />Paubaanglo mi ciamteh in la, thutang mi en in; bang
    hang hiam cih leh gal a phuanglo mi-a' dingin nopna a om hi. </para>
  <para style="p"><verse number="38" style="v" />Ahih hangin thupalsatte kisusiamang khin ding a,
    migilote' suanlekhakte kipuaseh ding hi. </para>
  <para style="p"><verse number="39" style="v" />{ Topa } in thuman mite honkhia a, amah pen haksat
    hun ciangin amaute' bukna ahi hi. </para>
  <para style="p"><verse number="40" style="v" />Amaute in { Topa } beel ahih manin amah in amaute
    huhin honkhia a,migilote' kiang panin amaute honin suaktasak hi. </para>
  <chapter number="38" style="c" />
  <para style="p"><verse number="1" style="v" />{ Topa } aw, a hehsa-in kei hong taii kei in la,
    lungsosa-in kei hong thuhilh kei in. </para>
  <para style="p"><verse number="2" style="v" />Bang hang hiam cih leh nangma thaltangte ka sungah
    hong tum khin a, ka tungah na khuttum hong tu khinta hi. </para>
  <para style="p"><verse number="3" style="v" />Nangma hehna hangin kei ka ci na a, ka mawhna hangin
    ka pumtangin ka na hi. </para>
  <para style="p"><verse number="4" style="v" />Bang hang hiam cih leh ka mawhnate in ka lu dong
    hong tuumzo a, keima puak dingin a giklua vangik tawh kibang hi. </para>
  <para style="p"><verse number="5" style="v" />Ka haina hangin ka liamnate nai-in uih a, </para>
  <para style="p"><verse number="6" style="v" />keimah hong kikunsak a, hong kibokcipsak hi.
    Sunthapai-in kapin ka vak kawikawi hi. </para>
  <para style="p"><verse number="7" style="v" />Bang hang hiam cih leh ka ci sa mahmah a, nakpi
    takin ka ci na hi. </para>
  <para style="p"><verse number="8" style="v" />Kei hong kinengcip gawpin ka thahatna beimang khin
    a, ka lungsim gimna hangin thumin ka tautau hi. </para>
  <para style="p"><verse number="9" style="v" />{ Topa } aw, ka deihna khempeuh na thei a, ka
    khuisatnate na za hi. </para>
  <para style="p"><verse number="10" style="v" />Ka lungtang kisat a, ka tha in lel hi. Ka mit in
    zong khua mu thei nawnlo hi. </para>
  <para style="p"><verse number="11" style="v" />Ka gim thuakna-ah ka lawmte leh ka kithuahpihte
    kidang koih uh a, keima behte nangawn kei kiang pan gamla om uh hi. </para>
  <para style="p"><verse number="12" style="v" />Kei a hong that nuamte in a thang uh zak a, kei'
    natna ding a zongte in siatna ding thu bek gen uh a, sunthapai-in khemna bekbek ngaihsutin nei
    uh hi. </para>
  <para style="p"><verse number="13" style="v" />Ahih hangin kei pen bilngong ka bang a, khua ka za
    kei hi. A kam a ka theilo, a pau theilo mi ka bang hi. </para>
  <para style="p"><verse number="14" style="v" />Bil khua zalo, tawn'na kam a za theilo mi khat tawh
    kei ka kibang takpi hi. </para>
  <para style="p"><verse number="15" style="v" />Ahih hangin { Topa } aw, nangmah ka hong muang hi.
    { Topa } ka Pasian aw, a hong dawng dingpa nangmah na hi hi. </para>
  <para style="p"><verse number="16" style="v" />Bang hang hiam cih leh, “Ka khe a taal ciangin kei
    tunga hong kihisakte, keima gim thuakna-ah lungdam sak kei in,” cih bek ka hong thum hi. </para>
  <para style="p"><verse number="17" style="v" />Bang hang hiam cih leh puk dingin ka kithawi a, ka
    gimna kam tuanlo hi. </para>
  <para style="p"><verse number="18" style="v" />Ka thumanlohna ka pulak a, ka mawhna hangin ka dah
    hi. </para>
  <para style="p"><verse number="19" style="v" />A thuman lopi-in ka gal a hite thahat a, kei a hong
    mudah khialte tam mahmah uh hi. </para>
  <para style="p"><verse number="20" style="v" />A hoih gamta ka hih manin ka hoihna pen siatna tawh
    a hong thukte ka langpangte ahi hi. </para>
  <para style="p"><verse number="21" style="v" />{ Topa } aw, kei hong nusia kei in. Ka Pasian aw,
    ka kiang pan gamla om ke'n! </para>
  <para style="p"><verse number="22" style="v" />Topa, kei hong honpa aw, keimah a hong huh dingin
    hong manlang in. </para>
  <chapter number="39" style="c" />
  <para style="p"><verse number="1" style="v" />“Ka leii tawh ka khialhlohna dingin ka gamtatna ka
    kikem ding a, ka omna-ah migilote a omlaiteng ka kam ka kham ding hi,” ka ci hi. </para>
  <para style="p"><verse number="2" style="v" />Pauloin ka dai om a, ka dai omna a mawkna suak a, ka
    thuakna khang semsem hi. </para>
  <para style="p"><verse number="3" style="v" />Ka sungah ka lung so a, ka lungngaih ciangin ka lung
    so semsem hi. Tua ciangin ka paukhia a, </para>
  <para style="p"><verse number="4" style="v" />“{ Topa } aw, ka mong leh ka hun a kisehzah hong
    theisak in la, ka nuntakna a beipak hun ding hong theisak in!” ka ci hi. </para>
  <para style="p"><verse number="5" style="v" />Ka nuntakna hun khutme tan bang bekin na bawl a, ka
    nuntakna hun nangma muhna-ah bangmah genthamlo hi. Mihing khempeuh, husan' bang bek hi takpi hi. </para>
  <para style="p"><verse number="6" style="v" />Niliim bangin mihing pai kawikawi takpi hi. A
    mawkna-in amau lungkham takpi uh a, kua' ngah ding cih theilopi-in mite in na a khol uh hi. </para>
  <para style="p"><verse number="7" style="v" />Tu-in Topa aw, ke'n, bang ngaklai ding ka hi hiam?
    Keima lametna nangma sung bekah om hi. </para>
  <para style="p"><verse number="8" style="v" />Ka thupalsatna khempeuh panin kei hong honkhia in
    la, mite' nuihsatin kei hong bawl kei in. </para>
  <para style="p"><verse number="9" style="v" />Hih bangin a hong bawl nangmah na hih manin pauloin
    ka om a, ka kam ka ka kei hi. </para>
  <para style="p"><verse number="10" style="v" />Nong vuakna ma ka tung panin lakhia in. Na hong
    vuakna hangin ka tha beita hi. </para>
  <para style="p"><verse number="11" style="v" />Mi khat a mawhna hangin tai-in na sat ciangin, nget
    in a nektum bangin ama na manpha na beisak hi. Mihing khempeuh husan' khat bang bek hi takpi hi. </para>
  <para style="p"><verse number="12" style="v" />{ Topa } aw, ka thungetna hong ngai in la, ka
    kikona hong za in. Ka khitui luan'na hong thudon in. Bang hang hiam cih leh ka pu ka pate
    khempeuh bangin kei zong na zin, na peemta ka hi hi. </para>
  <para style="p"><verse number="13" style="v" />Ka man'than' hun matengin ka lungnop theihna dingin
    kei hong en in! </para>
  <chapter number="40" style="c" />
  <para style="p"><verse number="1" style="v" />{ Topa } lamenin ka ngak ngiungeu a, amah kei lam
    hong nga-in ka kikona aw hong za hi. </para>
  <para style="p"><verse number="2" style="v" />Dahna dum sung, buannawng panin kei hong kaikhia-in
    suangpi tungah ka khete nga a, ka khesikna mun a muan'huaisak hi. </para>
  <para style="p"><verse number="3" style="v" />Eima Pasian phatna la thak keimah hong hilh hi. Mi
    tampite in hih thu mu-in amah zahtak ding uh a, amaute khempeuh in { Topa } muang ding uh hi. </para>
  <para style="p"><verse number="4" style="v" />{ Topa } a muang a, mi kiphasakte lamah a kiheilo,
    pasian manlote lamah a pialkhialo mi thupha ngah ahi hi. </para>
  <para style="p"><verse number="5" style="v" />{ Topa } ka Pasian aw, na sep a lamdangte leh ko-a'
    dingin na ngaihsutnate tampi tak na phasak a, kuamah dang tawh tehtheih na hi kei hi. Tuate
    pulakin gen ding hi leng, genkhit zawh ding hilo hi. </para>
  <para style="p"><verse number="6" style="v" />Gan gawh biakna leh khawhsa tawh biakna na deih kei
    a, khua ka zak theihna ding bil na hong guan' hi. Meihal biakna leh mawhmaina ding biakna zong
    na kulsak kei hi. </para>
  <para style="p"><verse number="7" style="v" />Tua ciangin keimah in, “En in, laibu sungah keima
    thu a kigelh khinsa bangin ka hong pai hi. </para>
  <para style="p"><verse number="8" style="v" />Nangma deih bang hihna-ah nuam ka sa hi, ka Pasian
    aw. Nangma thukham ka lung sungah om hi,” ka ci hi. </para>
  <para style="p"><verse number="9" style="v" />Hotkhiatna hangin lungdam thu mihonpi lakah ka gen
    ding hi. { Topa } aw, lungdam thugen ka khawl ngei kei ding hi. </para>
  <para style="p"><verse number="10" style="v" />Nangma hotkhiatna thu ka im kei a, na thumanna leh
    na hotkhiatna ka gen khin hi. Na itna kip leh na thumanna mihonpi tungah ka im kei hi. </para>
  <para style="p"><verse number="11" style="v" />{ Topa } aw, na hehpihna kei kiang panin humcip kei
    in la, na itna kip leh na thumanna kei a hong kem tawntung ding hisak ta in. </para>
  <para style="p"><verse number="12" style="v" />Bang hang hiam cih leh a malin simzawh lohding
    siatna tampite in kei hong umcih a, khua a hong musak theilo zah dong dingin ka mawhna thaman ka
    thuak khinta hi. Amaute ka sam mal sangin tamzaw uh a, ka lung in a lel ta hi. </para>
  <para style="p"><verse number="13" style="v" />{ Topa } aw, keimah hong honkhia nuam in. { Topa }
    aw, hong huh meng in. </para>
  <para style="p"><verse number="14" style="v" />Kei a hong that nuamte zahhuaisak in la, maisiasak
    in. Keima siatna ding a deihte nungkiksak in la minsiasak in. </para>
  <para style="p"><verse number="15" style="v" />Keima tungah, “Ha ha!” hong ci vialte zahhuaina
    tawh maikhingsak in. </para>
  <para style="p"><verse number="16" style="v" />Ahih hangin nang a hong zongte khempeuh nangma
    hangin nuamin kipak hen la, na hotkhiat ding a deihte in, “{ Topa } lian hi!” ci ngitnget ta uh
    hen. </para>
  <para style="p"><verse number="17" style="v" />Kei ahih leh zawngin ka cimawh a, ahih hangin {
    Topa } in kei hong mangngilhlo hi. Nang pen kei hong huhpa leh hong honkhiapa na hi hi. Zekai
    kei in, ka Pasian aw. </para>
  <chapter number="41" style="c" />
  <para style="p"><verse number="1" style="v" />Mi genthei a khualte thupha ngah ahi hi. { Topa } in
    haksatna hunah amaute honkhia ding hi. </para>
  <para style="p"><verse number="2" style="v" />{ Topa } in amaute hu-in hingsak ding a, leitungah
    amaute thupha ngah mi kici ding hi. Amau' galte' khutsungah amaute pialo ding hi. </para>
  <para style="p"><verse number="3" style="v" />A ci uh a nat ciangin { Topa } in amaute kem ding a,
    a cinatna khempeuh uh damsakkik ding hi. </para>
  <para style="p"><verse number="4" style="v" />Ke'n ahih leh, “{ Topa } aw, kei hong hehpih in la,
    kei hong damsak in; bang hang hiam cih leh nang tungah kong khialzo hi,” ka ci hi. </para>
  <para style="p"><verse number="5" style="v" />Ka galte in elna tawh keima thu gen uh a, “Cik
    ciangin amah a si tam, cik ciangin a min a mang tam,” ci uh hi. </para>
  <para style="p"><verse number="6" style="v" />Keimah a en dingin mi hong pai ciangin, kam mawkna a
    pau uh hi. A lungsim uhah siatna kaikhawm uh a, a paikhiat uh ciangin a genthang uh hi. </para>
  <para style="p"><verse number="7" style="v" />Kei hong mudah khempeuh in keima thu kihuauhuau uh
    a, kei-a' dingin a sia thei pen ding a geelgeel uh hi. </para>
  <para style="p"><verse number="8" style="v" />Amaute in, “Amah nak gim mahmah hi. A lupna panin
    thokikzo nawnlo ding hi,” ci uh hi. </para>
  <para style="p"><verse number="9" style="v" />Ka muan', ka lawm itpa, keima an a nepa nangawn in a
    khetul tawh kei hong peek vial hi. </para>
  <para style="p"><verse number="10" style="v" />Ahih hangin, { Topa } aw, amaute na thukkik theihna
    dingin kei hong hehpih in la, hong damsak in. </para>
  <para style="p"><verse number="11" style="v" />Ka galte in keimah hong zolo ding a, keima tungah
    nong lungkimna ka thei ding hi. </para>
  <para style="p"><verse number="12" style="v" />Keima hoihna hangin na hong huh ding a, nangma
    omna-ah nong omsak tawntung ding hi. </para>
  <para style="p"><verse number="13" style="v" />Israel Pasian, { Topa } in khang tawntungin thupha
    ngah ta hen. Amen, Amen! </para>
  <chapter number="42" style="c" />
  <para style="p"><verse number="1" style="v" />Sakhi in tuiluang sialsial a lunggulh bangin nang ka
    hong lunggulh hi, ka Pasian aw. </para>
  <para style="p"><verse number="2" style="v" />A nungta Pasian kong deih hi. Cik ciangin kei hong
    pai-in Pasian' maitang hong mu thei ding ka hi hiam? </para>
  <para style="p"><verse number="3" style="v" />Mite in keima tungah, “Na Pasian koi-ah om ahi
    hiam?” hong cihcih sungteng, sun leh zanin ka khitui an-in ka ne hi. </para>
  <para style="p"><verse number="4" style="v" />Ka lungsim sung ka suahkhia a, pawi bawl mihon khat
    kipakin otna leh nuamna la tawh Pasian' inn-ah ka makaihna, mihonpi tawh ka paina ka phawkkik
    hi. </para>
  <para style="p"><verse number="5" style="v" />Bang hangin khakunkun a, lunghimawh niloh ka hi
    hiam? Pasian' sungah lametna nei ning; bang hang hiam cih leh kei a hong huh ka Pasian ka
    phatkik ngawn ding hi. </para>
  <para style="p"><verse number="6" style="v" />Ka lungsim tamkham ahih manin Jordan leh Hermon gam,
    Mizar mualtung panin nang ka hong phawk hi. </para>
  <para style="p"><verse number="7" style="v" />Nangma tuizeu gingte khatlekhat kidawng uh a, dahna
    tuihualte in kei a hong tuum hi. </para>
  <para style="p"><verse number="8" style="v" />{ Topa } in sun tawntungin a itna kip hong lak a,
    zan hun ciangin nuntakna a hong pia Pasian' tungah thungetna la ka sa hi. </para>
  <para style="p"><verse number="9" style="v" />“Bang hangin kei hong mangngilh na hi hiam? Galte in
    hong sukcip manin bang hangin kapin kidikdik ka hi hiam?” ci-in ka Pasian, kei a hong huhpa'
    tungah ka gen hi. </para>
  <para style="p"><verse number="10" style="v" />Ka langte in kei tungah, “Na Pasian koi-ah om ahi
    hiam?” hong cihcih sungteng, ka sungah meima nai tawm bangin hong tum ngangngang hi. </para>
  <para style="p"><verse number="11" style="v" />Bang hangin khakunkun a, lunghimawh niloh ka hi
    hiam? Pasian' sungah lametna nei ning; bang hang hiam cih leh kei a hong huh ka Pasian ka
    phatkik ngawn ding hi. </para>
  <chapter number="43" style="c" />
  <para style="p"><verse number="1" style="v" />Pasian aw, ka dikna hong langsak in la, migilote
    tawh ka thu-ah kei hong pan'pih in. Mi khemte leh thutanglote kiang panin kei hong honkhia in. </para>
  <para style="p"><verse number="2" style="v" />Bang hang hiam cih leh ka hong belh Pasian na hi hi.
    Bang hangin kei hong nilkhia na hi hiam? Galte' sukcip manin bang hangin kapin kidikdik ka hi
    hiam? </para>
  <para style="p"><verse number="3" style="v" />Na khuavak leh na thuman hong sawlkhia in la, na
    mual siangtho, na omna-ah kei hong paipih sakin, hong khasak in. </para>
  <para style="p"><verse number="4" style="v" />Tua ciangin na biakna tau-ah ahi a, ka lung a hong
    damsak Pasian kiangah ahi zongin ka pai ding a, laia khausai lasakna tawh nang ka hong phat ding
    hi, aw Pasian, ka Pasian aw. </para>
  <para style="p"><verse number="5" style="v" />Bang hangin khakunkun a, lunghimawh niloh ka hi
    hiam? Pasian sungah lametna nei ning; bang hang hiam cih leh kei a hong huh ka Pasian ka phatkik
    ngawn ding hi. </para>
  <chapter number="44" style="c" />
  <para style="p"><verse number="1" style="v" />Pasian aw, ka pu ka pate uh a khan' lai-a na
    hihnasate, amaute in kote tungah hong gen uh a, kote in ka bil uh tawh ka za khin uh hi. </para>
  <para style="p"><verse number="2" style="v" />Nangmah in minam dangte na hawlkhia mang a, ahih
    hangin amau' munah ka pu ka pate uh na tengsak hi. Midangte na sugawp a, ahih hangin amaute na
    suaktasak hi. </para>
  <para style="p"><verse number="3" style="v" />Bang hang hiam cih leh amaute in namsau tawh leitang
    ngahlo uh a, amau' khut in amaute' tungah gualzawhna pialo hi. Na khut taklam leh na baan, na
    hehpihna maipha hizaw hi. Bang hang hiam cih leh amaute tungah nang na lungkim hi. </para>
  <para style="p"><verse number="4" style="v" />Nang pen Jakob-a' dingin gualzawhna a sehkhol, keima
    Kumpipa leh keima Pasian na hi hi. </para>
  <para style="p"><verse number="5" style="v" />Nangma huhna tawh ka galte uh ka sawnpai uh a, ko a
    hong do mite na min suangin ka tuancil uh hi. </para>
  <para style="p"><verse number="6" style="v" />Bang hang hiam cih ka thalpi suan'in ka nei kei a,
    ka namsau in zong kei hong hon zolo hi. </para>
  <para style="p"><verse number="7" style="v" />Ahih hangin nangmah in ka galte' kiang panun kote na
    hong hon a, ko a hong mudahte na zahhuai gawpsak khin hi. </para>
  <para style="p"><verse number="8" style="v" />Pasian' hangin kote ka angtang ngitnget uh a, nangma
    tungah ka lungdam tawntung ding uh hi. </para>
  <para style="p"><verse number="9" style="v" />Ahih hangin nangmah in kote hong nusia-in, nong
    minsiasak khin a, ka galkap hon uh tawh na hong kuankhawm kei hi. </para>
  <para style="p"><verse number="10" style="v" />Galte kiang panin kote nong nungkiksak a, ka galte
    un ka neihsa teng uh buluah khin uh hi. </para>
  <para style="p"><verse number="11" style="v" />Tuu gawh ding bangin kote na hong bawl a, minam
    dangte lakah nong thehthang khin hi. </para>
  <para style="p"><verse number="12" style="v" />Na mite a man tawmno khatin na hong zuak a, a man
    ding na sang nget kei hi. </para>
  <para style="p"><verse number="13" style="v" />Ka vengte uh' zahko, ka kiim uha omte' nuihsat leh
    thusim lohin kote na hong bawl khin hi. </para>
  <para style="p"><verse number="14" style="v" />Minam dangte lakah a sia lama gentehna, mite lakah
    ciamnuih-a neihin kote na hong bawl khin hi. </para>
  <para style="p"><verse number="16" style="v" />Keimah a hong ko mi leh keimah a hong minsiasak
    mite' kampauna ahi a, galte leh langte in hong bawlna hang ahi zongin, sunthapai-in ka zahhuai
    den a, maizumna tawh ka kidim hi. </para>
  <para style="p"><verse number="17" style="v" />Na thuciamna-ah khiallo napi, nang hong mangngilhlo
    napi, hih thute khempeuh ko tungah hong tung khin hi. </para>
  <para style="p"><verse number="19" style="v" />Ngiate' omna-ah kote hong balnen gawpin, khuamialpi
    sungah nong paihdak ding zahin, ka lungsim uh kihei nailo a, ka kalsuan uh lampial nailo hi. </para>
  <para style="p"><verse number="20" style="v" />Ka Pasian uh mangngilh khinin pasian dang tungah ka
    khutte uh a khakkhin hi le ung, </para>
  <para style="p"><verse number="21" style="v" />Pasian in hih thu mukhialo ding ahi hiam? Bang hang
    hiam cih leh amah in lungsim thusim a thei hi. </para>
  <para style="p"><verse number="22" style="v" />Nangma hangin sunthapai-in kote hong kithat a, gan
    gote' tuu gawh ding bangin kote hong kikoih hi. </para>
  <para style="p"><verse number="23" style="v" />{ Topa } aw, bang hangin ihmu na hi hiam? Nangmah
    hong tho tawm in! </para>
  <para style="p"><verse number="24" style="v" />Bang hangin na maitang seel na hi hiam? Bang hangin
    ka thuakna uh leh hong kisukcipnate mangngilh na hi hiam? </para>
  <para style="p"><verse number="25" style="v" />Bang hang hiam cih leh leilakah ka puk uh a, leivui
    lakah guallelin ka lum uh hi. </para>
  <para style="p"><verse number="26" style="v" />Tho to in, kote a hong huh dingin hong pai in! Na
    itna kip hangin kote hong honkhia in! </para>
  <chapter number="45" style="c" />
  <para style="p"><verse number="1" style="v" />Thubul hoih khat tawh ka lungsim hong dimletin,
    kumpipa la ka phuah a, ka leii pen laitheipa' laikung tawh hong kibang hi. </para>
  <para style="p"><verse number="2" style="v" />Mihingte lakah nangmah na hoihpen a, thugen na siam
    a, na kam khum zungzung hi. Tua ahih manin Pasian in nang thupha hong pia tawntung hi. </para>
  <para style="p"><verse number="3" style="v" />Vanglian kumpipa aw, na minthan'na leh na liatna
    tawh na namsau kuah in. </para>
  <para style="p"><verse number="4" style="v" />Thumanna a omna ding leh thuman a hu dingin na
    minliatna tawh gualzo-in hong pusuak in la, dipkuathuai hihnate na taklam khut nangmah kihilhsak
    in. </para>
  <para style="p"><verse number="5" style="v" />Kumpipa' galte' lungtangah na thaltang hiamte lut a,
    mite na nuai-ah puk uh hi. </para>
  <para style="p"><verse number="6" style="v" />Na kumpi tokhom siangtho kip tawntung hi. Na kumpi
    ciangkhut thumanna ciangkhut hi a, </para>
  <para style="p"><verse number="7" style="v" />thuman deihin gitlohna na mudah hi. Tua ahih ciangin
    Pasian ahi, nangma Pasian in na khan'gualte tungah a kikhai to-in lungdamna sathau nang hong
    nilhzo a, </para>
  <para style="p"><verse number="8" style="v" />na puantualpite myrrh paknamtui, aloes paknamtui,
    leh thalsing namtuite a nam hi. Saiha tawh kibawl innpite panin khausai lasaknate in nang hong
    lungdamsak a, </para>
  <para style="p"><verse number="9" style="v" />kumpite' tanute, numei uliante lakah om a, na
    taklamah Ofir gam khamte tawh kizemin kumpinu a ding hi. </para>
  <para style="p"><verse number="10" style="v" />Tanu aw, ngai dih in; ngaihsun in la, na bil hong
    ngat in. Na mite leh na behte mangngilh in. </para>
  <para style="p"><verse number="11" style="v" />Na melhoihna hangin kumpipa in hong deih ding hi.
    Na topa ahih ciangin ama mai-ah kun in. </para>
  <para style="p"><verse number="12" style="v" />Mi haupen ahi Taia mite in na manpha namkim letsong
    tawh nang hong maivil ding uh hi. </para>
  <para style="p"><verse number="14" style="v" />Kumpi tanu a inndei sungah kham puantualpi tawh
    kizem a, mel tuamtuam a nei puantualpite silh a, mihon kigual deudaute lakah a kithuahpih
    nungakte leh amah a khate tawh kumpipa kiangah kipaipih hi. </para>
  <para style="p"><verse number="15" style="v" />Kumpipa' inn-ah a tun' ciangun lungdamna leh nuamna
    tawh amaute kitumpih hi. </para>
  <para style="p"><verse number="16" style="v" />Na pate' tangding na tapate hong hi ding a, nangmah
    in leitung khempeuhah amaute, ulian na suaksak ding hi. </para>
  <para style="p"><verse number="17" style="v" />Keimah in khang tawntungin na min ka kiphawksak
    ding hi. Tua ahih ciangin mite in nang hong phat den ding uh hi. </para>
  <chapter number="46" style="c" />
  <para style="p"><verse number="1" style="v" />Pasian, i belh leh i thahatna hi a, haksat hunin a
    hong huh pahpahpa ahi hi. </para>
  <para style="p"><verse number="3" style="v" />Tua ahih ciangin, leitung kikhinin, mualte tuipi
    sung a kiden'na zongin, a tuite ging zuazua-in phuan zuazua a, hih gin'na hangin mual liante a
    ling zongin, i lau kei ding hi. </para>
  <para style="p"><verse number="4" style="v" />Sangpenpa' ten'na khua siangtho, Pasian' khuapi, a
    lungdamsak gun khat a om hi. </para>
  <para style="p"><verse number="5" style="v" />Ama laizangah Pasian om a, amah a kiling kei ding
    hi. Pasian in phalvak tungin amah huh ding hi. </para>
  <para style="p"><verse number="6" style="v" />Minamte lungkham uh a, kumpi gamte kiling hi. Ama aw
    gingkhiasak a, leitung kicimgawp hi. </para>
  <para style="p"><verse number="7" style="v" />Vanglian { Topa } eite tawh hong omkhawm a, Jakob
    Pasian eima belh ahi hi. </para>
  <para style="p"><verse number="8" style="v" />Hong pai un la, { Topa' } sepna hong mu un. Leitung
    khempeuh gamkhing a suahsak khitna hong en un. </para>
  <para style="p"><verse number="9" style="v" />Amah in leimong dongah gal beisak hi. Amah in thalpi
    kuaitanin teipi susia a, leengte mei tawh a haltum hi. </para>
  <para style="p"><verse number="10" style="v" />“Om hithiat un la, Pasian ka hihna thei un. Minamte
    lakah keimah hong kisangsak a, leitung khempeuhah ka min hong kithangsak hi,” a ci hi. </para>
  <para style="p"><verse number="11" style="v" />Vanglian { Topa, } eite tawh hong omkhawm a, Jakob'
    Pasian, eima belh ahi hi. </para>
  <chapter number="47" style="c" />
  <para style="p"><verse number="1" style="v" />Mi khempeuh aw, na khut uh beeng un! Lungdamna la
    nakpi-in sa-in Pasian phat un. </para>
  <para style="p"><verse number="2" style="v" />Bang hang hiam cih leh { Topa, } a Sangpenpa,
    dipkuathuai a, leitung khempeuh a uk kumpi lian khat ahi hi. </para>
  <para style="p"><verse number="3" style="v" />Mi khempeuh eima nuai-ah, minamte i khenuai-ah amah
    in hong zawhsak hi. </para>
  <para style="p"><verse number="4" style="v" />Ama it Israel-te' angtan'pih eima luah ding leitang
    amah in hong teelsak hi. </para>
  <para style="p"><verse number="5" style="v" />Awging tawh Pasian paito a, peengkul aw tawh { Topa
    } paito hi. </para>
  <para style="p"><verse number="6" style="v" />Pasian tungah phatna la sa un, phatna la sa un! I
    Kumpipa tungah phatna la sa un, phatna la sa un! </para>
  <para style="p"><verse number="7" style="v" />Bang hang hiam cih leh Pasian pen leitung
    khempeuhte' kumpi ahi hi. La sakna tawh amah phat un! </para>
  <para style="p"><verse number="8" style="v" />Pasian in minamte uk a, a tokhom siangtho tungah
    Pasian tu hi. </para>
  <para style="p"><verse number="9" style="v" />Uliante leh Abraham' Pasian' mite kipawl khawm uh
    hi. Bang hang hiam cih leh leitung mite' lumte khempeuh Pasian-a' suak khinta a, amah a
    sangpi-in kithangsak hi. </para>
  <chapter number="48" style="c" />
  <para style="p"><verse number="1" style="v" />{ Topa } lian a, i Pasian' khuapi sungah nakpi takin
    phat ding ahi hi. </para>
  <para style="p"><verse number="2" style="v" />Kumpi lianpa' khuapi, leilu lama a om ama mual
    siangtho hoihin a sang mahmah Zion mual pen leitung khempeuh' lungdamna ahi hi. </para>
  <para style="p"><verse number="3" style="v" />A muan'huai tua mualah amah a hu taktakpa ahihna
    Pasian in a lakkhin hi. </para>
  <para style="p"><verse number="4" style="v" />Ahi zongin, kumpite kikaikhawmin, a sim dingin hong
    kuankhawm uh hi. </para>
  <para style="p"><verse number="5" style="v" />Amaute in Zion a muh phetun lamdangsa mahmah uh a,
    dipkua vatin tai uh hi. </para>
  <para style="p"><verse number="6" style="v" />Numei nausuak na a sa bangin amaute linggawp uh hi. </para>
  <para style="p"><verse number="7" style="v" />Nisuahna huihpi tawh Tarshish kici teembaw liante
    nang na susia hi. </para>
  <para style="p"><verse number="8" style="v" />Ka zaksa bangun Vanglian { Topa' } khuapi, i Pasian'
    khuapi, Pasian in a phuhkip ngitngetna ka mu khin uh hi. </para>
  <para style="p"><verse number="9" style="v" />Pasian aw, na biakinn sungah nangma itna kip ka
    ngaihsun uh hi. </para>
  <para style="p"><verse number="10" style="v" />Pasian aw, na min in leimong dong a zelh bangin,
    nangmah hong kiphatna in zong a zel hi. Na taklam khut gualzawhna tawh a kidim hi. </para>
  <para style="p"><verse number="11" style="v" />Zion Mual lungdamsak in. Na thukhenna hangin Judah
    mite lungdamsak in. </para>
  <para style="p"><verse number="14" style="v" />Hih pen eima Pasian hi a, a tawntungin eima Pasian
    hi, ci-in khangkikte tungah na gen theihna dingun Zion kiimvelin pai-in, a tausang phazah sim un
    la, a kulh phungmai a hoih mahmahte ngaihsunin, a phualpi muan'huaite va nawk kim un. Amah pen a
    tawntungin lam hong lak dingpa ahi hi. </para>
  <chapter number="49" style="c" />
  <para style="p"><verse number="1" style="v" />Hih thu za un, mi khempeuh aw! Ngai un, leitunga a
    teng khempeuh, </para>
  <para style="p"><verse number="2" style="v" />milian mineu, mihau mizawngte aw! </para>
  <para style="p"><verse number="3" style="v" />Ka kam in pilna thu gen ding a, ka lungsim
    ngaihsutna kitelsiang ding hi. </para>
  <para style="p"><verse number="4" style="v" />Paunak thu theihhak khat ka ngaihsun ding a, laia
    lasakna tawh a khiatna ka gentel ding hi. </para>
  <para style="p"><verse number="5" style="v" />Haksat hun, hong bawlsiate' gitlohna in hong nen'cip
    ciangin bang hangin lau ding ka hi hiam? </para>
  <para style="p"><verse number="6" style="v" />Mite in a hauhna uh muangin, tampi a neihna uh a
    kisaktheihpih hangun, </para>
  <para style="p"><verse number="7" style="v" />amah leh amah a kitankhia tawmzo taktak, a nuntakna
    man ding Pasian' tungah a piazo mi kuamah omlo hi. </para>
  <para style="p"><verse number="9" style="v" />Bang hang hiam cih leh a nuntakna tatna ding a man
    tam mahmah a, Leihawmpi mu ngeilo zah ding a hing tawntung dingin kitankhiazo ngeilo hi. </para>
  <para style="p"><verse number="10" style="v" />Amah in a pilte nangawn a si mu ding a, a haite leh
    a teilote a kibangin sia-in, amau' neihsa khempeuh midangte' tungah nusiat uh hi. </para>
  <para style="p"><verse number="11" style="v" />Amaute in leitangte amau' min a puaksak uh hangin
    hankhuk pen khang tawntung amau' omna hi ngitnget ding hi. </para>
  <para style="p"><verse number="12" style="v" />Ama hauhna-ah mi kipsuak theilo a, a sithei
    ganhingte tawh a kibang lel ahi hi. </para>
  <para style="p"><verse number="13" style="v" />Hih pen a kihai muan'te' ngah hi a, amau' ngahsa
    tawh a lungkimte' thumong ahi hi. </para>
  <para style="p"><verse number="14" style="v" />Tua bangin amaute Leinuai-a dingin kiseh hi. Sihna
    pen amau a cingpa hi ding hi. Hankhuk sungah amaute tuaksuksuak ding uh a, a meel uh sia ding a,
    Leinuai, amau' inn hi ding hi. </para>
  <para style="p"><verse number="15" style="v" />Ahih hangin Pasian in Leinuai' vangliatna panin kei
    hong honkhia ding hi; bang hang hiam cih leh amah in kei hong sang ding hi. </para>
  <para style="p"><verse number="16" style="v" />Mi khatpeuh a hauh ciang ahi a, a innkuan
    minthan'na a khan' ciang ahi zongin lau-in lunghihmawh dingin ngaihsun tuan kei in. </para>
  <para style="p"><verse number="17" style="v" />Bang hang hiam cih leh a sih ciangin bangmah kenglo
    ding a, a minthan'na in amah zuisuklo ding hi. </para>
  <para style="p"><verse number="18" style="v" />A hin' lai-in amah a lungdamin kingaihsunin, mi
    khat in ama-a' ding na a lim sep ciangin phatna a ngah hangin, </para>
  <para style="p"><verse number="19" style="v" />khuavak a mu nawnlo dingin a si khinsa a pu a pate
    kiang mahah amah pai veve ding hi. </para>
  <para style="p"><verse number="20" style="v" />Ama hauhna in mi hing paisuaksak theilo a, a sithei
    ganhingte tawh a kibang lel ahi hi. </para>
  <chapter number="50" style="c" />
  <para style="p"><verse number="1" style="v" />Vanglian, { Topa } Pasian hong paukhia a, nisuahna
    leh nitumna kikal leitung mi khempeuh a khawm hi. </para>
  <para style="p"><verse number="2" style="v" />Hoih kicin'na Zion panin Pasian hong taangkhia hi. </para>
  <para style="p"><verse number="3" style="v" />Eite' Pasian hong pai a, amah dai ommawk lo hi. Ama
    mai-ah mei husia om a, a kimkotah huihpi om hi. </para>
  <para style="p"><verse number="4" style="v" />A mite tungah thu a khen theihna dingin tunglam
    vantung leh leitung a sam hi. </para>
  <para style="p"><verse number="5" style="v" />“Biakpiakna tawh, kei tungah thuciamna a bawlte, ka
    mi citakte ka kiangah hong khawm un,” a ci hi. </para>
  <para style="p"><verse number="6" style="v" />Vantung in ama thumanna gen hi; bang hang hiam cih
    leh Pasian mahmah thukhenpa ahi hi. </para>
  <para style="p"><verse number="7" style="v" />“Ka mite aw, ngai un; thu ka hong gen ding hi.
    Israel-te aw, note' langkhatah teci ka pang ding hi. Kei pen Pasian ka hi a, nomau' Pasian ka hi
    hi. </para>
  <para style="p"><verse number="8" style="v" />Na biakpiakna uhah note kong mawhsak kei hi. Na
    meihal biaknate uh ka mai-ah om ngitnget hi. </para>
  <para style="p"><verse number="9" style="v" />Ahi zongin na inn pan uha bawngtal hita leh na
    ganbuk pan uha keeltal hita leh ka hong sang kei ding hi. </para>
  <para style="p"><verse number="10" style="v" />Bang hang hiam cih leh gamlak ganhingte khempeuh,
    mual tul tampite tunga a om ganhingte keima-a' ahi hi. </para>
  <para style="p"><verse number="11" style="v" />Huih lak vasate khempeuh keimah in ka thei a,
    gamlaka gamta khempeuh keima-a' ahi hi. </para>
  <para style="p"><verse number="12" style="v" />“Ka gil kial ta leh zong note kiang panin an kong
    ngen kei ding hi; bang hang hiam cih leh leitung leh a sunga om khempeuh keima-a' ahi hi. </para>
  <para style="p"><verse number="13" style="v" />Bawngtalte' sa ne ding a, keelte' sisan dawn ding
    ka hi hiam? </para>
  <para style="p"><verse number="14" style="v" />Lungdam biakpiakna Pasian tungah pia un la,
    Sangpenpa tungah na thuciamnate uh bawl un. </para>
  <para style="p"><verse number="15" style="v" />Haksat hun ciangin keima tungah hong ko un. Note
    kong honkhia ding a, note in keima min nong thangsak ding uh hi,” a ci hi. </para>
  <para style="p"><verse number="16" style="v" />Ahih hangin migilote tungah Pasian in thu gen a,
    “Ka thukhamte lawhna ding ka thuciamna na muk uh tawh genna ding thu nei na hi uh hiam? </para>
  <para style="p"><verse number="17" style="v" />Bang hang hiam cih leh hilh ding na ut kei uh a, ka
    thute na nunglam uhah na paii uh hi. </para>
  <para style="p"><verse number="18" style="v" />Guta khat mu le uh cin ama lawm na hi pah uh a, a
    paktat mite tawh na kikhawl uh hi. </para>
  <para style="p"><verse number="19" style="v" />“Na kam uh, siatna na uksak uh a, na leii un khemna
    a khangsak hi. </para>
  <para style="p"><verse number="20" style="v" />Na sanggamte uh langpangin thu na gen uh a, amaute'
    mawhna na zong uh hi. </para>
  <para style="p"><verse number="21" style="v" />Hihte khempeuh na gamta khin uh a, bangmah ka pau
    kei hi. Kei pen no tawh a kibangin nong ngaihsunkha uh hi. Ahih hangin tu-in note ka hong taii
    a, na mawhna uh na mai uhah ka koih hi. </para>
  <para style="p"><verse number="22" style="v" />“Tua ahih ciangin Pasian a mangngilh mite aw, hih
    thu ciamteh un. Tua hi kei leh note kong balgawp ding hi. Note hong honkhia ding kuamah omlo hi. </para>
  <para style="p"><verse number="23" style="v" />Biakpiakna dingin lungdam piakna hong paipih mi in
    kei a hong pahtawi ahi hi. Ka thu a mang mite khempeuh ka honkhia ding hi,” a ci hi. </para>
  <chapter number="51" style="c" />
  <para style="p"><verse number="1" style="v" />Pasian aw, nangma itna kip om bangin kei hong hehpih
    in la, na hehpihna lian om bangin ka thu palsatnate hong phiatkhiatsak in. </para>
  <para style="p"><verse number="2" style="v" />Ka khialhna panin hong silsiang kiuhkeuh in la, ka
    mawhna panin kei hong siangsak in. </para>
  <para style="p"><verse number="3" style="v" />Bang hang hiam cih leh ka thupalsatnate ka thei a,
    ka mawhnate khempeuh ka phawk ngitnget hi. </para>
  <para style="p"><verse number="4" style="v" />Nangma tungah khialin, nangma muhna-ah a sia ka
    gamta khin hi. Tua ahih ciangin na thugenna-ah nang na thutang a, thu na hong khenna-ah pauna
    ding bangmah omlo hi. </para>
  <para style="p"><verse number="5" style="v" />A khialsa mahin kei ka suak a, ka nu in a gil sungah
    hong paii tunga kipan a mawhsa ka hi hi. </para>
  <para style="p"><verse number="6" style="v" />Nang in nuntakna sungah thumanna na deih hi. Tua
    ahih ciangin ka lungsim tawngah ciimna hong hilh in. </para>
  <para style="p"><verse number="7" style="v" />Puknah tawh hong nul in; kei ka siang ding hi. Hong
    sil in; vuk sangin ka ngozaw ding hi. </para>
  <para style="p"><verse number="8" style="v" />Lungdamna leh kipahna kei tungah hong pia in la, na
    hong sukgawp mipa hong lungdamsak in. </para>
  <para style="p"><verse number="9" style="v" />Ka mawhna khempeuh na mai panin seel in la, ka
    khialhna khempeuh hong phiatkhiatsak in. </para>
  <para style="p"><verse number="10" style="v" />Pasian aw, keima sungah lungsim siangtho hong
    piangsak in la, a thak a man ngaihsutna ka sungah hong guan' in. </para>
  <para style="p"><verse number="11" style="v" />Nangma omna panin kei hong paiikhia kei in la,
    keima kiang panin na kha siangtho lakhia kei in. </para>
  <para style="p"><verse number="12" style="v" />Nong hotkhiatna hangin hong lungdamsak kik in la,
    utna lungsim tawh keimah hong huh ta in. </para>
  <para style="p"><verse number="13" style="v" />Tua ciangin thupalsatte na zia na tong ka hilh ding
    a, nangma lamah mimawhte hong kiheikik ding uh hi. </para>
  <para style="p"><verse number="14" style="v" />Kei a hong hon Pasian aw, sihna ding panin kei hong
    honkhia in. Nong hotkhiatna thu lungdam takin ka sa ding hi. </para>
  <para style="p"><verse number="15" style="v" />{ Topa } aw, ka pau theihna dingin kei hong huh in;
    nangmah ka hong phat ding hi. </para>
  <para style="p"><verse number="16" style="v" />Bang hang hiam cih leh ganhing tawh biakna na deih
    kei hi. Meihal biakna hong pia hita leng zong, na lungdam kei ding hi. </para>
  <para style="p"><verse number="17" style="v" />Pasian' san' theih biakna pen lungsim kitamzan ahi
    hi. Pasian aw, a kitamzan, a kisik lungsim na simmawh kei ding hi. </para>
  <para style="p"><verse number="18" style="v" />Na lungkimna pha tawh Zion tungah a pha bawl in la,
    Jerusalem kulhpite ciangkik ta in. </para>
  <para style="p"><verse number="19" style="v" />Tua ciangin biakpiakna man, meihal biakna leh
    meihal biakpiakna bupah na lungkim ding a, na biakna tau tungah bawngtalte hong kipia ding hi. </para>
  <chapter number="52" style="c" />
  <para style="p"><verse number="1" style="v" />Mi thahatpa aw, bang hangin miphate suksiatna-ah
    kisial na hi hiam? Sunthapai-in, suksiatna na ngaihsunsun hi. </para>
  <para style="p"><verse number="2" style="v" />Zuau nasempa aw, na leii a hiam pha mahmah mulkiatna
    tem tawh kibang hi. </para>
  <para style="p"><verse number="3" style="v" />Hoihna sangin siatna na deihzaw a, thuman genna
    sangin zuauna na deihzaw hi. </para>
  <para style="p"><verse number="4" style="v" />Mi a khem theipa aw, a siasak thei kammal khempeuh
    deih belin na nei hi. </para>
  <para style="p"><verse number="5" style="v" />Tua ahih manin Pasian in nang hong susia paisuak
    ding hi. Amah in nang hong bawhin na buk sung panin hong kaikhia ding a, a hingte' leitang panin
    hong zunglot ding hi. </para>
  <para style="p"><verse number="6" style="v" />Thuman mite in nang hong mu-in, lau mahmah ding uh
    a, nang hong nuihsanin, </para>
  <para style="p"><verse number="7" style="v" />“Pasian a bello, ama hauhnate a muang, ama hauhna a
    belpa en un,” hong ci ding uh hi. </para>
  <para style="p"><verse number="8" style="v" />Ahih hangin kei ka hih leh Pasian' innsunga a om
    oliv kung a hing tawh ka kibang hi. Pasian' itna kip ka muang ngitnget hi. </para>
  <para style="p"><verse number="9" style="v" />Hih bangin keimah hong bawlkhin na hih manin nangma
    tungah ka lungdam ngitnget ding hi. Thuhoih ahih manin miphate omna-ah nangma min ka taangko
    ding hi. </para>
  <chapter number="53" style="c" />
  <para style="p"><verse number="1" style="v" />Mihai in a lungsim sungah, “Pasian omlo hi,” ci-in
    ngaihsun hi. Amaute sia uh hi. A kihhuai-in gamta uh a, a hoihin a gamta kuamah omlo hi. </para>
  <para style="p"><verse number="2" style="v" />A pil, Pasian a zong mi a om uh hiam, cih a theihna
    dingin Pasian in vantung panin mihingte hong ensuk hi. </para>
  <para style="p"><verse number="3" style="v" />Amaute khempeuh a vekpi-un pukkhin uh hi. A kibangin
    kisia kim uh a, a hoihin a gamta khat beek omlo hi. </para>
  <para style="p"><verse number="4" style="v" />Pasian tungah thu a ngenlo, an nek bangin ka mite a
    netum, siatna a bawlte in thu theihtelna neilo ahi hiam? </para>
  <para style="p"><verse number="5" style="v" />Cikmahin tua bang launa a om ngeilo, launa lianpi
    sungah amaute om uh hi. Bang hang hiam cih leh Pasian in migilote' guhte thehthang ding hi.
    Pasian in amaute nial ahih manin, amaute maizumin kikoih ding hi. </para>
  <para style="p"><verse number="6" style="v" />Zion panin Israel-te-a' ding hotkhiatna hong tun'na
    ding thu ka ngenngen hi. Pasian in ama mite tungah nopsakna a piakkik ciangin, ama mi Israel-te
    kipak mahmah ding uh hi. </para>
  <chapter number="54" style="c" />
  <para style="p"><verse number="1" style="v" />Pasian aw, na thahatna tawh kei hong honkhia in la,
    na vangliatna tawh ka dikna hong kilangsak in. </para>
  <para style="p"><verse number="2" style="v" />Pasian aw, ka thungetna hong za in la, ka kampaute
    hong ngai in. </para>
  <para style="p"><verse number="3" style="v" />Bang hang hiam cih leh mi kiphasakte in kei hong
    langpang uh a, mi helhhawtte in thah dingin hong zong uh hi. Amaute in Pasian thudonlo uh hi. </para>
  <para style="p"><verse number="4" style="v" />Pasian, kei hong huhpa hi a, { Topa, } kei hong hupa
    ahi hi. </para>
  <para style="p"><verse number="5" style="v" />Amah in ka galte siatna tawh thuk ding hi. Na
    thumanna tawh kizui-in amaute sumai in. </para>
  <para style="p"><verse number="6" style="v" />Utna lungsim tawh biakpiakna kong pia ding a, nang
    hoih na hih manin, nangma tungah lungdamna kong ko ding hi, { Topa } aw. </para>
  <para style="p"><verse number="7" style="v" />Bang hang hiam cih leh haksatna khempeuh panin kei
    nong honkhia khin a, ka galte a guallelhna keimah in ka mu khin ta hi. </para>
  <chapter number="55" style="c" />
  <para style="p"><verse number="1" style="v" />Pasian aw, ka thungetna hong ngai in la, ka hong
    thumna panin nangmah bu kei in. </para>
  <para style="p"><verse number="2" style="v" />Keima lam hong nga in la, ka hong ngetna hong pia
    in. Ka lungsim gimna in kei hong zogawp ta hi. </para>
  <para style="p"><verse number="3" style="v" />Migilote' sukcipna, galte' huging in kei hong gimsak
    hi. Bang hang hiam cih leh amaute in keima tungah haksatna hong tun' uh a, hehna tawh keimah
    hong galbawl ding amaute in nuamsa uh hi. </para>
  <para style="p"><verse number="4" style="v" />Ka sungah ka lungsim na mahmah a, sih ding launate
    kei tungah hong tungzo hi. </para>
  <para style="p"><verse number="5" style="v" />Launa leh lin'na ka tungah hong tung a, launa in
    hong vukcip hi. </para>
  <para style="p"><verse number="6" style="v" />Hih bangin ka ci hi: “Vakhu bangin kha nei hi leng!
    Ka leengkhia ding a, nuamtakin ka om hithiat ding hi. </para>
  <para style="p"><verse number="7" style="v" />Gamla pekah ka vakthap ding a, gamsungah ka giak
    ding hi. </para>
  <para style="p"><verse number="8" style="v" />Gensiatna huihpi leh huih husiate panin bukna ka
    zong pak ding hi,” ka ci hi. </para>
  <para style="p"><verse number="9" style="v" />{ Topa } aw, amau' geelnate suksiat sakin a pau uh
    kilamdangsak in. Bang hang hiam cih leh khua sungah ngongtatna leh kam kiselna ka mu hi. </para>
  <para style="p"><verse number="10" style="v" />Amaute sun leh zanin kulhpi tungah kot paipai uh a,
    khua sungah siatna leh ngongtatnate om a, mite lakah lungkhamna om hi. </para>
  <para style="p"><verse number="11" style="v" />Sumzuak sumleina mun panin kisukcipna leh
    kikhemnate venglo hi. </para>
  <para style="p"><verse number="12" style="v" />Kei hong phin galte hilo hi. Hi leh ka thuakzo ding
    hi. Kiphatsakna tawh kei hong bawlte, langpang mi hilo hi. Hi leh ama kiang panin ka bu thei
    ding hi. </para>
  <para style="p"><verse number="13" style="v" />Ahih hangin ka kikimpih, ka kikholhpih, ka lawm
    theih mahmah, nangmah na hi hi. </para>
  <para style="p"><verse number="14" style="v" />Kam khum tawh i kihoho ngei a, Pasian' inn sungah i
    kikhawl khawm ngei hi. </para>
  <para style="p"><verse number="15" style="v" />Amau' tungah sihna tungsak in. Leinuai-ah a
    hingtangin amaute paisuk sak in la, amaute launa lianpi tawh a han uhah paisak in. </para>
  <para style="p"><verse number="16" style="v" />Ahih hangin keimah in Pasian' tungah ka ko a, {
    Topa } in kei hong hon ding hi. </para>
  <para style="p"><verse number="17" style="v" />Nitak, zingsang, leh sunin ka gimna leh ka thumnate
    ama tungah ka gen a, amah in keima thumna aw, hong za ding hi. </para>
  <para style="p"><verse number="18" style="v" />Amah in ka galsimna sungah kei hong kem ding a, a
    muan'huai munah kei hong koih ding hi. Bang hang hiam cih leh keimah a hong do dingin mi tampi
    tak kigual deudau uh hi. </para>
  <para style="p"><verse number="19" style="v" />Tanglai pek panin kumpi-in a kikoih Pasian in za-in
    amaute niamkhiat ding hi. Bang hang hiam cih leh amaute in thukham zuilo uh a, Pasian zahtaklo
    uh hi. </para>
  <para style="p"><verse number="20" style="v" />Ka kikholhpih ngei mi in a lawmte langpangin sugawp
    a, a thuciamna palsat hi. </para>
  <para style="p"><verse number="21" style="v" />Ama kampau, thawhbat sangin nelzaw a, ahi zongin a
    lung sungah muhdahna om hi. A kammalte sathau sangin nipzaw a, ahi zongin tuate pen namsau hiam
    mahmah tawh kibang hi. </para>
  <para style="p"><verse number="22" style="v" />{ Topa } tungah na vangik nga in, amah in hong huh
    ding hi. Amah in mi thumante kilingsak ngeilo ding hi. </para>
  <para style="p"><verse number="23" style="v" />Ahih hangin Pasian aw, dum thuk penna munah amaute
    na lawnsuk ding a, mi thatte leh mi khemte pen amau nuntak ding zah lang hinglo ding uh hi. Ahih
    hangin keimah in nang ka hong muang ding hi. </para>
  <chapter number="56" style="c" />
  <para style="p"><verse number="1" style="v" />Pasian aw, mite in kei hong tuancil ahih manin kei
    hong hehpih in. Sunthapai-in galte in kei hong sucip hi. </para>
  <para style="p"><verse number="2" style="v" />Sunthapai-in ka galte in kei hong tuancil uh a,
    kiphatsakna tawh mi tampi in kei hong do hi. </para>
  <para style="p"><verse number="3" style="v" />Kei ka lau ciangin nangmah ka hong muang hi. </para>
  <para style="p"><verse number="4" style="v" />A thu ka phat Pasian' sungah, lunghihmawhna khat
    zong nei hetloin Pasian ka muang hi. Mihing ahi lelte in kei, bang hong cihzo ding ahi hiam? </para>
  <para style="p"><verse number="5" style="v" />Amaute in ka vai siatsak ding sunthapai-in hanciam
    uh a, amau' ngaihsutnate khempeuh keima siatna ding ahi hi. </para>
  <para style="p"><verse number="6" style="v" />Amaute kikaikhawmin keimah hong buk uh a, ka
    gamtatna khempeuh hong encik uh hi. Amaute in keimah thah ding a hanciam uh bangin, </para>
  <para style="p"><verse number="7" style="v" />amau' khialhna hangin amaute thuk in. Pasian aw,
    hehna tawh tua mite lawnkhiasuk in. </para>
  <para style="p"><verse number="8" style="v" />Ka sin lin'nate khempeuh nangmah in na ciamteh khin
    hi. Ka khituite khempeuh na thawl sungah thun in. Tuate na laibu sungah kiciamteh hilo ahi hiam? </para>
  <para style="p"><verse number="9" style="v" />Tua ciangin, keimah in kong koh ni peuh ciangin ka
    galte nungkik ding hi. Pasian pen keima-a' ahihna ka thei hi. </para>
  <para style="p"><verse number="10" style="v" />A thu ka phat Pasian' sungah, a thu ka phat { Topa'
    } sungah, </para>
  <para style="p"><verse number="11" style="v" />lunghihmawhna khat zong nei hetloin Pasian ka muang
    hi. Mihing lellelte in kei, bang hong cihzo ding ahi uh hiam? </para>
  <para style="p"><verse number="12" style="v" />Pasian aw, nang tungah ka kiciamna ka zuih kul hi.
    Nangma tungah lungdamna kong thuk hi. </para>
  <para style="p"><verse number="13" style="v" />Bang hang hiam cih leh sihna panin nong honkhia
    khin hi. Pasian' mai, nuntakna khuavak sungah ka pai theihna dingin ka khe a taalna ding panin
    na hong honkhia hi. </para>
  <chapter number="57" style="c" />
  <para style="p"><verse number="1" style="v" />Kei hong hehpih in Pasian aw, nang hong bel ka hih
    manin kei hong hehpih in. Siatna huihpi a ven' mateng na kha liimah kong bu ding hi. </para>
  <para style="p"><verse number="2" style="v" />A Sangpen Pasian' tungah, keima deihna a hong
    tungsak Pasian' tungah ka ko hi. </para>
  <para style="p"><verse number="3" style="v" />Amah in vantung panin keimah hong dawngin hong
    honkhia ding a, amah in kei hong tuancilte maizumin a koih ding hi. Pasian in ama itna kip leh a
    thumanna hong lak ding hi. </para>
  <para style="p"><verse number="4" style="v" />Huaihamna tawh mihing a netum, humpinelkai tawh a
    kibang mite' lakah ka om hithiat hi. Amau' hate, namsau hiam tawh kibang hi. </para>
  <para style="p"><verse number="5" style="v" />Pasian aw, vantungah na liatna kilangsak in. Leitung
    khempeuhah na minthan'na omsak in. </para>
  <para style="p"><verse number="6" style="v" />Amaute in keima khe, thang hong siah uh a,
    lungkhamin hong koih uh hi. Ka paina ding munah gum khat to uh a, ahih hangin tua gum sungah
    amaute mah kia uh hi. </para>
  <para style="p"><verse number="7" style="v" />Ka lungmuang hi, Pasian aw, ka lungmuang hi. La ka
    sa ding a, nakpi takin ka sa ding hi. </para>
  <para style="p"><verse number="8" style="v" />Ka tho ding hi. Harp lasakna leh laia lasakna aw,
    tho ta un. Zingsang khuavak hong phong ning. </para>
  <para style="p"><verse number="9" style="v" />{ Topa } aw, mite lakah lungdam kong ko ding a,
    minamte lakah nangmah phatna ka sa ding hi. </para>
  <para style="p"><verse number="10" style="v" />Bang hang hiam cih leh na itna kip in vantung ban
    a, na thumanna in meiipi banto hi. </para>
  <para style="p"><verse number="11" style="v" />Pasian aw, vantungah na liatna kilangsak in.
    Leitung khempeuhah na minthan'na omsak in. </para>
  <chapter number="58" style="c" />
  <para style="p"><verse number="1" style="v" />No gam ukte aw, a manin thu na khen uh hiam? Note in
    mi khempeuh' thu a tangin na khen uh hiam? </para>
  <para style="p"><verse number="2" style="v" />Hi peuhmahlo hi; na lungsim uhah a manlo na ngaihsun
    uh a, gam sungah ngongtatna na gamta uh hi. </para>
  <para style="p"><verse number="3" style="v" />Migilote a khan' tawnun khial uh hi. A suah tung
    mahun lam khial pah uh a, zuauthu gen uh hi. </para>
  <para style="p"><verse number="5" style="v" />Amaute in gulpi' gu bang gu nei uh a, a khiimte' aw
    ahi a, a zol siamte' aw ahi zongin bangmah a za hetlo, gul bilngong tawh kibang uh hi. </para>
  <para style="p"><verse number="6" style="v" />Pasian aw, amau' kam sunga a om a hate uh sutan in
    la, humpinelkai khanglai hatu-te botkhia in, { Topa } aw. </para>
  <para style="p"><verse number="7" style="v" />Tui luangkhiate bangin amaute mangthangsak in la,
    lopa bangin amaute kituancil gawpin keutumsak in. </para>
  <para style="p"><verse number="8" style="v" />Amaute a naii-a bei toktol, a hun cingloin a suak,
    ni a mu ngeilote bangsak in. </para>
  <para style="p"><verse number="9" style="v" />Na beelte in lingkung kuang sa a sak ma-in, a hing a
    keu-in amah in phiatkhia mang hen. </para>
  <para style="p"><verse number="10" style="v" />Heh thukna a muh ciangin thuman mipa lungdam ding
    a, migilote' sisan sungah amah in a khete sil ding hi. </para>
  <para style="p"><verse number="11" style="v" />Mite in, “Thuman mi-a' ding noptuamna om taktak a,
    leitung thu a khen Pasian khat om taktak hi,” ci ding uh hi. </para>
  <chapter number="59" style="c" />
  <para style="p"><verse number="1" style="v" />Ka Pasian aw, ka galte' kiang panin keimah hong
    honkhia in. Kei a hong langpangte panin kei hong dal in. </para>
  <para style="p"><verse number="2" style="v" />Siatna a bawlte' kiang panin hong suaktasak in la,
    mi that nuamte' kiang panin keimah hong hon in. </para>
  <para style="p"><verse number="3" style="v" />Bang hang hiam cih leh amaute in kei hong pangsim uh
    a, a kihtakhuai mite keimah hong langpangin kikaikhawm uh hi. { Topa } aw, keima thupalsatna
    hang hilo, </para>
  <para style="p"><verse number="4" style="v" />kei' khialhna hang hilopi-in, amaute va kithawi uh
    hi. Nangmah in hong phawk in. Keimah a hong huh dingin hong pai in la, kei hong en in. </para>
  <para style="p"><verse number="5" style="v" />Nang, Vanglian { Topa } Pasian, Israel' Pasian na hi
    hi. Minam khempeuh gim a pia dingin tho in la, khemna tawh siat gamtat ding a sawmte kuamah sit
    kei in. </para>
  <para style="p"><verse number="6" style="v" />Nitak simin amaute hong paikik zelzelin ui bangin ku
    uh a, khuasung tengah vak khuankhuan uh hi. </para>
  <para style="p"><verse number="7" style="v" />Amaute a kam uh tawh nakpipi-in hawk uh a, a muk uh
    tawh zuauthu gengen uh hi. Bang hang hiam cih leh, “Kua'n hong za ding hiam?” ci-in amaute in
    ngaihsun uh hi. </para>
  <para style="p"><verse number="8" style="v" />{ Topa } aw, ahih hangin nang in amaute na nuihsan
    lel a, minam khempeuh na zahpih hi. </para>
  <para style="p"><verse number="9" style="v" />Ka thahatna aw, nangmah phatna ka sa ding hi. Bang
    hang hiam cih leh ka Pasian aw, ka munkip muan'huai na hi hi. </para>
  <para style="p"><verse number="10" style="v" />Ka Pasian in ama itna kip tawh keimah hong dawn
    ding a, ka Pasian in gualzawhna tawh ka galte hong en sak ding hi. </para>
  <para style="p"><verse number="11" style="v" />Amaute that kei in; that lecin ka mite in mangngilh
    ding hi. Na vangliatna tawh amaute kilokgawp sak in la, amaute niamkhiat in, Topa, kote hong
    hupa aw. </para>
  <para style="p"><verse number="12" style="v" />Amau' kama a mawhna a muk uh tawh a pauna hangin,
    amau' kiphatsakna-ah amau mah awksak in. Amaute in hamsiatna zangin zuauthu a genna hangun, </para>
  <para style="p"><verse number="13" style="v" />hehna tawh amaute beisak in. Amaute khempeuh a
    beisiang dongin sumai in. Tua hi leh Pasian in Israel-te tungah leimong dongin a uk khitna thu
    mi khempeuh in thei ding uh hi. </para>
  <para style="p"><verse number="14" style="v" />Nitak simin amaute hong paikik zelzelin ui bangin
    ku uh a, khuasung tengah vak khuankhuan uh hi. </para>
  <para style="p"><verse number="15" style="v" />An zong dingin vak kawikawi uh a, a kham uh ngah
    kei leh humham uh hi. </para>
  <para style="p"><verse number="16" style="v" />Ahih hangin keimah in na vangliatna la ka sa ding
    a, zingsangin na itna kip phatna la nakpi takin ka sa ding hi. Bang hang hiam cih leh nang, ka
    munkip muan'huai na hi a, ka gentheih hunin keima belh na hi hi. </para>
  <para style="p"><verse number="17" style="v" />Ka thahatna aw, nangmah phatna ka sa ding hi. Bang
    hang hiam cih leh Pasian aw, nang pen ka munkip muan'huai, keima tungah itna kip a hong lak
    Pasian na hi hi. </para>
  <chapter number="60" style="c" />
  <para style="p"><verse number="1" style="v" />Pasian aw, kote na hong nilkhia khin a, ka pan'munte
    uh na sukham mang khin hi. Kote tungah nangmah na heh khin hi. Kote ka ngei uh hong bangsakkik
    ta in. </para>
  <para style="p"><verse number="2" style="v" />Nangmah in lei na lingsak khin a, lei na
    khangkhamsak khin hi. Kiplo ahih ciangin a kitam mate matkik in. </para>
  <para style="p"><verse number="3" style="v" />Nangmah in na mite a haksa na thuaksak khin hi. Ka
    dawn dingun ko a hong hoisak leenggahzu na hong pia khin hi. </para>
  <para style="p"><verse number="4" style="v" />Thalte panin kihemin a kikaihkhopna dingun nang hong
    zahtakte-a' dingin dial khat na koih khin hi. </para>
  <para style="p"><verse number="5" style="v" />Nangma it mite a suahtak theihna dingin na khut
    taklam tawh gualzawhna pia in la, kote' ngetna hong pia in. </para>
  <para style="p"><verse number="6" style="v" />A biakinn sungah Pasian in thu gen a, “Gualzo-a
    lungdamna tawh Shekhem gam khenkhia-in Sukkoth gam kuam ka sehkhia ding hi. </para>
  <para style="p"><verse number="7" style="v" />Gilead gam keima-a' hi a, Manasseh gam zong keima-a'
    mah ahi hi. Efraim gam ka siklukhu hi a, Judah gam ka ciangkhut ahi hi. </para>
  <para style="p"><verse number="8" style="v" />Moab gam ka kisilna kuang hi a, ka neihsa hi cih
    lahna limin Edom gam tungah ka khedap ka lawn a, Filistia gam tungah gualzawhna tawh ka awng
    hi,” a ci hi. </para>
  <para style="p"><verse number="9" style="v" />Kua in khuapi muan'huai-ah kei hong paipih ding
    hiam? Kua in Edom gamah kei hong paipih ding hiam? </para>
  <para style="p"><verse number="10" style="v" />Pasian aw, nangmah in kote a hong don nawnlo khinta
    hilo na hi hiam? Pasian aw, komau' galkapte tawh na hong kuankhia kei hi. </para>
  <para style="p"><verse number="11" style="v" />Ka galdona uhah huhna hong pia in; bang hang hiam
    cih leh mihing' huhna a mawkna hi. </para>
  <para style="p"><verse number="12" style="v" />Pasian tawh khauhtakin i hih ding hi. Amah pen i
    galte hong sikcipsak dingpa ahi hi. </para>
  <chapter number="61" style="c" />
  <para style="p"><verse number="1" style="v" />Pasian aw, ka kikona aw hong za in la, ka thungetna
    hong ngai in. </para>
  <para style="p"><verse number="2" style="v" />Ka lungsim a neu ciangin, leimong panin nang kong
    sam hi. Keimah sangin a sangzaw suangpi tungah hong paipih in. </para>
  <para style="p"><verse number="3" style="v" />Bang hang hiam cih leh nang, keima bukna na hi a,
    galte' langah tausang muan'huai na hi hi. </para>
  <para style="p"><verse number="4" style="v" />Na buk sungah hong omsak tawntung in la, nangma
    khate' hutna sungah lungmuangin hong omsak in. </para>
  <para style="p"><verse number="5" style="v" />Bang hang hiam cih leh Pasian aw, ka thuciamnate
    khempeuh nangmah in na za khin a, nangmah a hong zahtak mite' ngah dingte keimah nong pia khinta
    hi. </para>
  <para style="p"><verse number="6" style="v" />Kumpipa khan'tosak in la, khang tawntungin nungtasak
    in. </para>
  <para style="p"><verse number="7" style="v" />Pasian' mai-ah amah om ngitnget hen la, ama itna kip
    leh a thumanna in amah kem ta hen. </para>
  <para style="p"><verse number="8" style="v" />Tua ciangin nisimin ka thuciamnate bangin gamta-in,
    na min phatna ka sasa ding hi. </para>
  <chapter number="62" style="c" />
  <para style="p"><verse number="1" style="v" />Dai dide-in Pasian bek ka ngak a, ama hong hotkhiat
    ding muangin ka om hi. </para>
  <para style="p"><verse number="2" style="v" />Kei hong huhpa leh hong honpa amah bek hi a, ka
    guallel ngei kei ding hi. </para>
  <para style="p"><verse number="3" style="v" />Note khempeuh in kawm a hoi tawh a kibang, gawl
    bangin a kiling mi khat a susia dingin bang tanvei hih huan nilohin, susia ding na hi uh hiam? </para>
  <para style="p"><verse number="4" style="v" />Amah a zaliatna panin sukniam ding bekbek amaute in
    a sawm uh hi. Amaute in thuman lo-ah nuamsa mahmah uh hi. Amaute in a kampi uh tawh phat khem uh
    a, ahih hangin a sungtawng uhah samsiat uh hi. </para>
  <para style="p"><verse number="5" style="v" />Amah bek ka muan' ahih manin, daitakin Pasian bek ka
    ngak hi. </para>
  <para style="p"><verse number="6" style="v" />Kei hong hupa leh hong honpa amah bek mah hi a, ka
    guallel ngei kei ding hi. </para>
  <para style="p"><verse number="7" style="v" />Keima suahtakna leh ka minphatna Pasian' hang ahi
    hi. A muan'huai ka belhpa, ka bukna Pasian ahi hi. </para>
  <para style="p"><verse number="8" style="v" />Mite aw, amah muang tawntung un la, na lungkhamna
    teng uh ama tungah gen un. Pasian, eite' bukna ahi hi. </para>
  <para style="p"><verse number="9" style="v" />Mihingte ahih leh husan' bang bek hi a, a lian a neu
    kibang lel hi. Tawi a kikhai ciangin amaute in leeklo uh a, amaute a kigawmin husan' sangin
    zangzaw hi. </para>
  <para style="p"><verse number="10" style="v" />Zawhthawh thu tawh ngahna muan'in nei kei in la,
    suhgawpnate lametin nei kei in. Na hauhna a khan' leh, tuate muan'in nei kei in. </para>
  <para style="p"><verse number="11" style="v" />Vangliatna pen keima-a' hi, ci-in Pasian in a genna
    ka zak ngeingeisa ahi hi. </para>
  <para style="p"><verse number="12" style="v" />Topa aw, itna kip nangma-a' ahi hi. Bang hang hiam
    cih leh a sepna bang ciatin mite na thuk hi. </para>
  <chapter number="63" style="c" />
  <para style="p"><verse number="1" style="v" />Pasian aw, keima Pasian na hi hi. Nangmah kong zong
    a, ka lungsim khempeuh tawh nang kong deih hi. Tui omlohna gamkeu bangin ka pumpi bup in nang
    hong deih hi. </para>
  <para style="p"><verse number="2" style="v" />Tua ahih manin biakinn sungah nangmahmah leh na
    vangliatna na minthan'nate kei hong musak in. </para>
  <para style="p"><verse number="3" style="v" />Nuntakna sangin nangma itna kip hoihzaw ahih manin
    nangmah ka hong phat ding hi. </para>
  <para style="p"><verse number="4" style="v" />Tua ahih ciangin ka nuntak laiteng nang kong phat
    ding a, ka khutte hong laam to-in thu kong ngen ding hi. </para>
  <para style="p"><verse number="6" style="v" />Ka lupna tungah nangmah hong ngaihsunsunin,
    zanthapai-in kong lungngaihngaih ciangin guhngek leh sathau ne bangin ka lung taii mahmah a,
    lungdam mahmahna tawh nangmah phatna la ka sa ding hi. </para>
  <para style="p"><verse number="7" style="v" />Bang hang hiam cih leh kei a hong huhpa na hi a,
    nangma hutna sungah lungdamin la ka sa hi. </para>
  <para style="p"><verse number="8" style="v" />Nangmah ka hong bel a, nangma taklam khut in keimah
    a hong len hi. </para>
  <para style="p"><verse number="9" style="v" />Ahi zongin thah dingin kei a hong zongte, lei thukpi
    sungah paisuk ding uh hi. </para>
  <para style="p"><verse number="10" style="v" />Galsungah amaute si ding uh a, ngiate' an suak ding
    uh hi. </para>
  <para style="p"><verse number="11" style="v" />Ahi zongin Pasian' hangin kumpipa lungdam ding a,
    Pasian tawh thuciamna a nei khempeuhte zong minthang ding uh hi. Bang hang hiam cih leh zuauthu
    a gen kam khempeuh kihubing ding hi. </para>
  <chapter number="64" style="c" />
  <para style="p"><verse number="1" style="v" />Pasian aw, ka thumna aw hong za in la, gallauna
    panin kei hong kem in. </para>
  <para style="p"><verse number="2" style="v" />Migilote' sawmsimna, thusia bawlte' vaihawmna, </para>
  <para style="p"><verse number="3" style="v" />namsau taat bangin a leii uh a taatte, thaltang
    bangin thu hoihlo a ngimte, </para>
  <para style="p"><verse number="4" style="v" />a buk simna panun mawhbaanglo mi a kapte, lau
    hetloin thakhatin amah a kapte' kiang panin kei hong liah in. </para>
  <para style="p"><verse number="5" style="v" />Amaute in thusia bekbek ngaihsun niloh uh hi. Amaute
    in thangsiah sim ding gen uh a, “Eite kua in hong mu ding ahi hiam? </para>
  <para style="p"><verse number="6" style="v" />Eite' mawhna kua in phawkzo ding ahi hiam? Siam
    mahmahna tawh i sawmsimna i vaihawm hi,” ci-in a ngaihsun uh hi. Bang hang hiam cih leh
    mihingte' sung thu leh a lungsim ngaihsutna uh thuk mahmah hi. </para>
  <para style="p"><verse number="7" style="v" />Ahih hangin Pasian in a thaltang tawh amaute kapgawp
    ding a, amaute khempeuh thakhatin liam ding uh hi. </para>
  <para style="p"><verse number="8" style="v" />Amau' kampaunate hangin amaute siatna thuaksak ding
    a, amaute a mu khempeuh in a lu uh peisan ding uh hi. </para>
  <para style="p"><verse number="9" style="v" />Tua ciangin mi khempeuh lau ding uh hi. Amaute in
    Pasian' hihsa thute gengen ding uh a, ama hihsa nate khempeuh ngaihsunsun ding uh hi. </para>
  <para style="p"><verse number="10" style="v" />{ Topa' } nasepna hangin midikte lungdam ding uh a,
    amah a bel ding uh hi. Lungsim thutangte khempeuh in amah a phat ding uh hi. </para>
  <chapter number="65" style="c" />
  <para style="p"><verse number="1" style="v" />Pasian aw, Zion-ah nangmah phat dingin kilawm a,
    nangma tunga thuciamsate hong kitungsak ding hi. </para>
  <para style="p"><verse number="2" style="v" />Thungetna a zapa na hi a, mawhna hangin nangma
    kiangah mi khempeuh hong pai ding uh hi. </para>
  <para style="p"><verse number="3" style="v" />Ka mawhnate un kote hong zawh ciangin, nangmah in
    tuate na hong maisak hi. </para>
  <para style="p"><verse number="4" style="v" />Nangma inn-ah a om dingin na teel na lakte mi nuamsa
    ahi hi. Nangma biakinn siangtho, na innsunga hoihna tawh kote ka lungkim ding uh hi. </para>
  <para style="p"><verse number="5" style="v" />Tuipi gamla pente leh leimong khempeuhte' lamet,
    kote a hong honkhia Pasian, </para>
  <para style="p"><verse number="6" style="v" />a thahatna tawh mualte a bawl, vangliatna tawh a
    kidim, </para>
  <para style="p"><verse number="7" style="v" />tuipi gingte, tuihualte, mi gamlumte a daisakpa aw, </para>
  <para style="p"><verse number="8" style="v" />leimong peka omte in na hihna limte a kihtakna
    dingun a kihtakhuai gamtatna zangin, nong hotkhiatna tawh kote' ngetna nong pia hi. Nisuahna leh
    nitumna kikalah a om mi khempeuhte lungdamna tawh a awng dingin na bawl hi. </para>
  <para style="p"><verse number="9" style="v" />Nangmah in leitung enin, guah na hong zusak a,
    leitung a hoihna nakpi takin na behlap hi. Pasian' gunpi tui tawh kidim a, leitungah an na
    piangsak hi. Tua bangin nangmah in na khempeuh na bawlkhol hi. </para>
  <para style="p"><verse number="10" style="v" />Tu-ma-kuakte khempeuh tui tampi tak na buak a,
    leivumte zalhmai-in, guahtui tawh na nipsak a, a po kungte thupha na pia hi. </para>
  <para style="p"><verse number="11" style="v" />Nangma hauhna tawh kum na phasak a, na leeng paina
    khempeuhah sathau a taak hi. </para>
  <para style="p"><verse number="12" style="v" />Ganhing tatna, a noptuak mahmah munte-ah ganhing
    honte omin, mualte khempeuh zong lungdamna tawh kidim a, </para>
  <para style="p"><verse number="13" style="v" />gamlak lonona munte tuuhon tawh kizemin, kuampite
    an tawh kidim a, amaute lungdamin awngin la a sa khawm uh hi. </para>
  <chapter number="66" style="c" />
  <para style="p"><verse number="1" style="v" />Leitung mi khempeuh aw, Pasian' tungah lungdamna aw
    ging phasak un. </para>
  <para style="p"><verse number="2" style="v" />Ama minthan'na sa un la, ama tungah minthan'na pia
    un. </para>
  <para style="p"><verse number="3" style="v" />Pasian' tungah thu gen un la, “Nangma bawlnate
    bangzahta-in dipkuathuai! Na vang lian mahmah ahih manin na mai-ah na galte in nang hong mai-et
    uh hi. </para>
  <para style="p"><verse number="4" style="v" />Leitung mi khempeuh in nangmah hong bia uh hi.
    Amaute in nangmah phatna la hong sak uh a, nangma minphatna la hong sak uh hi,” ci-in gen un. </para>
  <para style="p"><verse number="5" style="v" />Hong pai un la, Pasian' sepsate mu un. Mite' laka a
    bawlnate-ah amah dipkuathuai hi. </para>
  <para style="p"><verse number="6" style="v" />Amah in tuipi tui pen leikeu suaksak a, i pu i pate
    in a khe uh tawh tua tuipi na kantan uh hi. Tua bangin ama nasepna hangin eite i lungdam hi. </para>
  <para style="p"><verse number="7" style="v" />Ama thahatna tawh a uk ngitngetpa, ama mit tawh
    minamte a encik ngitngetpa, mi lehdote in langpan' kei uh hen. </para>
  <para style="p"><verse number="9" style="v" />Mite aw, a hingte laka a hong kempa, i khe a hong
    taalsak lopa, eite' Pasian phat un. Amah phatna aw kizasak tawntung un. </para>
  <para style="p"><verse number="10" style="v" />Bang hang hiam cih leh Pasian aw, kote na hong sin
    khin a, mei tawh ngun a kisin bangin kote na hong sin khin hi. </para>
  <para style="p"><verse number="11" style="v" />Nangmah in ngen sungah kote na hong tungsak a, ka
    nungzang uhah vangikpi na hong suan hi. </para>
  <para style="p"><verse number="12" style="v" />Ka galte uh nong tuancilsak a, tui leh mei
    lauhuainate ka thuak uh hi. Ahih hangin nangmah in a tanzau munah kote nong paipih hi. </para>
  <para style="p"><verse number="14" style="v" />Meihal biaknate tawh nangma inn sungah kei ka hong
    pai ding hi. Ka lungkham laitakin ka muk pana a gingkhia, ka kama ka thuciamte nangma tungah ka
    hong pia ding hi. </para>
  <para style="p"><verse number="15" style="v" />Ganhing thaute tawh meihal biaknate, tuutal-a
    biakna khute tawh biakna kong pia ding a, bawngtalte leh keelte tawh nangmah biakpiakna ka bawl
    ding hi. </para>
  <para style="p"><verse number="16" style="v" />Pasian a zahtakte khempeuh aw, hong pai un la, hong
    za un. Kei-a' dinga ama bawlsate ka hong gen ding hi. </para>
  <para style="p"><verse number="17" style="v" />Ama tungah huhna ngenin nakpi takin ka kiko a,
    lasakna tawh amah ka phat hi. </para>
  <para style="p"><verse number="18" style="v" />Ka lung sungah mawhna kem leng, Topa in keima thu
    hong ngailo ding hi. </para>
  <para style="p"><verse number="19" style="v" />Ahih hangin Pasian in, keima thu hong ngai khin
    taktak a, keima thungetna aw, hong don khinzo hi. </para>
  <para style="p"><verse number="20" style="v" />Amah in keima thungetna hong nolhloin, keima kiang
    panin a itna kip lakhialo ahih manin Pasian in thupha ngah ta hen! </para>
  <chapter number="67" style="c" />
  <para style="p"><verse number="1" style="v" />Pasian in eite hong hehpihin thupha hong pia hen la,
    eite khempeuh tungah a mai hong taangsak ta hen. </para>
  <para style="p"><verse number="2" style="v" />Leitungah nangma deihna, minam khempeuhte lakah na
    vanglian hotkhiatna kithei ta hen. </para>
  <para style="p"><verse number="3" style="v" />Pasian aw, mi khempeuh in nangmah hong phat hen la,
    mi khempeuh in nangmah hong pahtawi ta hen. </para>
  <para style="p"><verse number="4" style="v" />Mite' thu a manin khenin, leitung minamte khempeuh
    lamlakin makai na hih manin, minamte nuamin lungdamna la hong sak ta uh hen. </para>
  <para style="p"><verse number="5" style="v" />Pasian aw, mi khempeuh in nangmah hong phat hen la,
    mi khempeuh in nangmah hong pahtawi ta hen. </para>
  <para style="p"><verse number="6" style="v" />Leitang in ama hauhna gahkhia khinta a, Pasian, eima
    Pasian in eite thupha hong pia khin hi. </para>
  <para style="p"><verse number="7" style="v" />Pasian in eite thupha hong pia khin hi. Leimong dong
    mi khempeuhte in amah zahtak uh hen. </para>
  <chapter number="68" style="c" />
  <para style="p"><verse number="1" style="v" />Pasian hong kipan hen la, ama galte kithehthangsak
    hen. Amah a mudahte ama mai-ah tai uh hen. </para>
  <para style="p"><verse number="2" style="v" />Meikhu lengkhia bangin amaute a hawlkhia ding hi.
    Mei mai-ah khuainun a tui bangin Pasian' mai-ah migilote siamang ding hi. </para>
  <para style="p"><verse number="3" style="v" />Ahih hangin midikte lungdam ding hi. Pasian' mai-ah
    nuamin diang ding uh a, amaute lungdam mahmahin awng-awng ding uh hi. </para>
  <para style="p"><verse number="4" style="v" />Pasian' tungah la sa un la, ama min phatna la sa un.
    Meiite tungah a tuangpa la sak un. Ama min pen { Topa } ahi hi; ama mai-ah lungdamin diang un! </para>
  <para style="p"><verse number="5" style="v" />Pa neilote' pa leh meigong numeite a hupa pen, a
    siangtho mahmah ama omna-ah a om Pasian ahi hi. </para>
  <para style="p"><verse number="6" style="v" />Pasian in a cimawhte a ten'na ding innlelo guan' a,
    thongkia mite nopsakna munah a tun'pih hi. Ahih hangin mi lehdote ahih leh keugaw gamah teng uh
    hi. </para>
  <para style="p"><verse number="7" style="v" />Pasian aw, nangma mite mai-ah na kuankhiat ciang,
    gamlak nawkin na pai ciangin, </para>
  <para style="p"><verse number="8" style="v" />nangmah Pasian na om manin lei kiling gawpin
    vantungte in guah a zusak hi. Pasian ahi, Israel Pasian' omna-ah Sinai mual nangawn a kiling
    gawp hi. </para>
  <para style="p"><verse number="9" style="v" />Pasian aw, na luah mite vulgawp uh ahih manin guah
    tampi zusakin na nosuaksak kik hi. </para>
  <para style="p"><verse number="10" style="v" />Nangma mihonte in tua sungah omna ding mu uh hi.
    Pasian aw, nangma hoihna tawh a cimawh mite' kisapna a kicingin na guan' hi. </para>
  <para style="p"><verse number="11" style="v" />Topa in thu pia hi: Hih thu a pua mihonte tam
    mahmah uh a, </para>
  <para style="p"><verse number="12" style="v" />“Kumpipa' galkapte tai uh!” ci uh hi. Inn-a om
    nupite in galte' van a kisutte hawm uh a, tua vante pen </para>
  <para style="p"><verse number="13" style="v" />ngun tawh a kizut vakhu limte hi a, a khate kham
    tawh kizut hi. Bang hangin note pawlkhat, tuukhawk sungah mawk om na hi uh hiam? </para>
  <para style="p"><verse number="14" style="v" />Vanglianpa in tua gam panin kumpite a nawhkeek
    ciangin Zalmon mualtungah vuk a kia tawh kibang hi. </para>
  <para style="p"><verse number="15" style="v" />Aw mual lianpi, Bashan mual, aw mual dawnzum tampi
    a nei Bashan mual! </para>
  <para style="p"><verse number="16" style="v" />Dawnzum tampi a nei mual aw, Pasian in ama omna
    dingin a deih mual Pasian' om tawntungna ding mun bang hangin simmawh et na hi hiam? </para>
  <para style="p"><verse number="17" style="v" />Leeng muan'huai tul sawmnih, vantung mi a tultul
    tawh, Sinai mual pan siangtho munah Topa hong pai hi. </para>
  <para style="p"><verse number="18" style="v" />{ Topa } nangmah Pasian tua munah na om theihna
    dingin a sangna-ah kahto-in salte na paipih a, mihonte leh mi lehdote' tung nangawn panin
    piakkhong nate na ngah hi. </para>
  <para style="p"><verse number="19" style="v" />Nisimin eite-a' dingin a hong thuaksak Topa in
    thupha ngah ta hen. Pasian pen eite hong honkhiapa ahi hi. </para>
  <para style="p"><verse number="20" style="v" />Eite' Pasian pen hong honkhia Pasian hi a, sihna
    pan a hong suaktasak Topa { Pasian } ahi hi. </para>
  <para style="p"><verse number="21" style="v" />Ahih hangin Pasian in mawhna a gamta a galte'
    lutang khempeuh sukham ding hi. </para>
  <para style="p"><verse number="23" style="v" />Topa in hih bangin ci hi: “Note in sisan sungah na
    khe uh silin, na uite un galte' sisan a liak theihna dingin Bashan mual panin galte lakhia
    kikin, tuipi thuk sung panin ka kaikhia kik ding hi,” a ci hi. </para>
  <para style="p"><verse number="24" style="v" />Pasian aw, ka Kumpipa, keima Pasian, a zahtakhuai
    takin biakinn sungah na paina kimu hi. </para>
  <para style="p"><verse number="25" style="v" />A masa-in lasate, a nunungin tamngai tumte, a
    laizangah nungak khuangtumte in: </para>
  <para style="p"><verse number="26" style="v" />“Israel' suanlekhakte aw, mipi kikhopna sungah {
    Topa } Pasian phat un!” ci uh hi. </para>
  <para style="p"><verse number="27" style="v" />Amaute' lakah a mi tawmpen Benjamin-te a mapi-in om
    a, amau' zomah Judah kumpite leh a mite, Naftali kumpite leh a mite ahi uh hi. </para>
  <para style="p"><verse number="28" style="v" />Pasian aw, na vangliatna kilangsak in. Kote-a'
    dingin a hong bawlsak Pasian aw, na thahatna hong lak in. </para>
  <para style="p"><verse number="29" style="v" />Jerusalem-a na biakinn hangin kumpite in nang
    tungah letsong hong puak uh hi. </para>
  <para style="p"><verse number="30" style="v" />Pumpeeng laka teng Egypt mite — tua ganhingte,
    bawngtal hon, bawngnote taigawp in. Siah a lunggulhte tuancil in la, gal a uuk mite thehthang
    gawp in. </para>
  <para style="p"><verse number="31" style="v" />Egypt gam panin sumngo lakhiasak in la, Pasian'
    tungah thungetna-in Ethiopia gam a khut zansak mengmeng in. </para>
  <para style="p"><verse number="33" style="v" />Leitung kumpi gamte aw, Pasian' tungah la sa un.
    Vantung, tanglai vantunga a tuang { Topa } phatna la sa un. Ngai un, ama aw, a vanglian mahmah
    ama aw hong gingkhiasak hi. </para>
  <para style="p"><verse number="34" style="v" />Israel-te' tungah a lian, Pasian' hatna pahtawi un;
    ama vangliatna vantungah om hi. </para>
  <para style="p"><verse number="35" style="v" />Israel-te' Pasian, ama biakinn sungah zahtakhuai
    mahmah a, ama mite tungah vangliatna leh hatna a pia hi. Pasian in thupha ngah ta hen! </para>
  <chapter number="69" style="c" />
  <para style="p"><verse number="1" style="v" />Pasian aw, hong hon in! Bang hang hiam cih leh
    tuikhang in ka ngawng ciang hong tuum ta hi. </para>
  <para style="p"><verse number="2" style="v" />Khe tawh din'kipna ding mun a omlohna buannawng thuk
    sungah ka tumsuk a, tuithuk sung tung khinta-in ka tungah tuikhang a luang hi. </para>
  <para style="p"><verse number="3" style="v" />Ka kikokona-in ka gim a, ka dang keuta hi. Ka Pasian
    ka ngakngakna-in ka mitte maang ta hi. </para>
  <para style="p"><verse number="4" style="v" />Thu omlopi-in kei a hong mudah mi, ka lu tunga
    samzangte sangin tamzaw uh hi. Kei a hong susia ding, zuauthu tawh a hong dote hat mahmah uh hi.
    Kei' guk lohpi ke'n loh ding ka hi hiam? </para>
  <para style="p"><verse number="5" style="v" />Pasian aw, ka pillohna na thei a, ka tatkhialhnate
    nangma kiang pan kiliahlo hi. </para>
  <para style="p"><verse number="6" style="v" />Vanglian Topa { Pasian } aw, nangmah a hong muangte
    keima hangin zahhuaisak kei in. Israel Pasian aw, nang a hong zongte keima hangin mindaisak kei
    in. </para>
  <para style="p"><verse number="7" style="v" />Bang hang hiam cih leh nangma hangin kona ka thuak
    a, maizumna in kei hong pumtuam khinta hi. </para>
  <para style="p"><verse number="8" style="v" />Ka sanggamte lakah midangpi ka suak a, khualmi ka
    bang hi. </para>
  <para style="p"><verse number="9" style="v" />Nangma inn ka deihluatna mei bangin ka sungah sa a,
    nangmah hong kote' konate keima tung hong tu hi. </para>
  <para style="p"><verse number="10" style="v" />An ngolhna tawh ka lungsim ka kiniamkhiat a, tua
    pen keimah hong kikona lehsuak zawsop hi. </para>
  <para style="p"><verse number="11" style="v" />Ka puan dingin puanhampi bawl taleng zong amaute-a'
    dingin gentehna ka suak veve hi. </para>
  <para style="p"><verse number="12" style="v" />Kongzing lakah mite' gengen ka hi a, zukhamte in
    keima thu la-in hong sa uh hi. </para>
  <para style="p"><verse number="13" style="v" />{ Topa } aw, ke'n ahih leh nang tungah thu kong
    ngen hi. A kicing na itna kip tawh a hun hoih ciangin hong dawng in, ka Pasian aw. </para>
  <para style="p"><verse number="14" style="v" />Buannawng thuk sungah tumsukna ding panin nangma
    thuman huhna tawh kei hong hon in la, tuithukte leh ka galte' kiang panin kei hong suaktasak in. </para>
  <para style="p"><verse number="15" style="v" />Keima tungah tuikhang lauhuai hong luangsak kei in
    la, khuamial thukpi hong nawmvalhsak kei in. Gum in a kuavang keima tungah hong khaknelhsak kei
    in. </para>
  <para style="p"><verse number="16" style="v" />{ Topa } aw, na itna kip hoih ahih manin kei hong
    dawng in la, na hehpihna lian a om tawh kizui-in kei' lam hong nga in. </para>
  <para style="p"><verse number="17" style="v" />Na nasempa kiang pan na maitang seel kei in la, kei
    cimawh ka hih ciangin hong dawng meng in. </para>
  <para style="p"><verse number="18" style="v" />Kei kiangah hong nai in la, kei hong hon in. Ka
    galte' khutsung pan kei hong khah in! </para>
  <para style="p"><verse number="19" style="v" />Keimah hong kisimmawhna, ka maizumna leh ka
    mindaina nang na thei a, ka galte khempeuh zong nang na thei hi. </para>
  <para style="p"><verse number="20" style="v" />Simmawhna in ka lungsim hong zo a, kei ka cimawh ta
    hi. Kei a hong hehpih ding mi ka zon'zon' hangin kuamah omlo a, hong huh ding ka zon' hangin
    kuamah ka mu kei hi. </para>
  <para style="p"><verse number="21" style="v" />Amaute in an dingin gu hong pia uh a, ka
    dangtakna-ah dawn dingin tuithuk hong pia uh hi. </para>
  <para style="p"><verse number="22" style="v" />Amau' mai-a kilui ante thangzak suaksak in la,
    amau' biakna pawi ante tehlop suaksak in. </para>
  <para style="p"><verse number="23" style="v" />Khua a muh theihlohna dingun amau' mit mialsak in
    la, a kawngte uh zawcipsak in. </para>
  <para style="p"><verse number="24" style="v" />Amaute tungah nangma thangpaihna sungsuk in la, na
    sinsona amaute bansak in. </para>
  <para style="p"><verse number="25" style="v" />Amaute' phualpi a kilawi mun suak hen la, amau'
    bukah mi khat zong tengsak kei in. </para>
  <para style="p"><verse number="26" style="v" />Bang hang hiam cih leh nangmah in na satgawp mi
    amaute in bawlsia uh a, nangmah in na liamsaksa mi amaute in gimsak sawnsawn uh hi. </para>
  <para style="p"><verse number="27" style="v" />Amau' gim thuakna banah thuaksak thuahthuah lai in
    la, nangma tung panin suahtakna ngah kei ta uh hen. </para>
  <para style="p"><verse number="28" style="v" />A nungtate' laibu sung panin amaute kiphiatsak in
    la, miphate lakah a min uh kikhumsak kei in. </para>
  <para style="p"><verse number="29" style="v" />Ahih hangin keimah in gimna thuakin na ka sa hi.
    Pasian aw, kei hong kaito-in hong honkhia ta in. </para>
  <para style="p"><verse number="30" style="v" />Lasakna tawh Pasian' min ka phat ding a, lungdamna
    tawh amah ka pahtawi ding hi. </para>
  <para style="p"><verse number="31" style="v" />Hih banga hihna in bawngtal tawh biakna ahi a,
    bawngtalno tawh biakna sangin zong { Topa } lungdamsak zaw ding hi. </para>
  <para style="p"><verse number="32" style="v" />Netniamna a thuakte in hih thu mu-in lungdam uh
    hen. Pasian a zong note aw, na lungsim uh nosuaksak kik un. </para>
  <para style="p"><verse number="33" style="v" />Bang hang hiam cih leh { Topa } in a cimawhte' aw
    za a, henna sungah a om a mite simmawhlo hi. </para>
  <para style="p"><verse number="34" style="v" />Vantung leh leitung, tuipi leh a sungah a om
    khempeuhte in amah phat ta uh hen. </para>
  <para style="p"><verse number="35" style="v" />Bang hang hiam cih leh Pasian in Zion honin Judah
    khuapite lamkik ding a, a nasemte tua lai-ah tengin tang pah ding uh hi. </para>
  <para style="p"><verse number="36" style="v" />Ama nasemte' tate in tua leitang luah ding uh a,
    amah a itte tua sungah teng ding uh hi. </para>
  <chapter number="70" style="c" />
  <para style="p"><verse number="1" style="v" />Pasian aw, keimah hong honkhia nuam in. { Topa } aw,
    keimah a huh dingin hong manlang in. </para>
  <para style="p"><verse number="2" style="v" />Kei, thah hong sawmte maizumin kibuaigawp sak in.
    Keima siatna ding a deihte nungkiksak in la, mindaisak in. </para>
  <para style="p"><verse number="3" style="v" />“Ha, ha!” a cite a maizumna uh tawh maikhingsak in. </para>
  <para style="p"><verse number="4" style="v" />Nang hong zongte khempeuh lungdam mahmahin na min
    hangin kipak ta hen. Na hotkhiat ding a utte in, “Pasian lian hi,” cici ta hen. </para>
  <para style="p"><verse number="5" style="v" />Ahih hangin kei zawngin ka cimawh hi. Pasian aw,
    hong manlang in. Nang pen keimah huhpa leh hong honkhiapa na hi hi. { Topa } aw, hong zekai kei
    in. </para>
  <chapter number="71" style="c" />
  <para style="p"><verse number="1" style="v" />{ Topa } aw, nang kong bel hi. Kei hong zahhuaisak
    kei in. </para>
  <para style="p"><verse number="2" style="v" />Na thumanna tawh kei hong huh in la, hong honkhia
    in. Keima lamah na bil hong ngat in la, hong hon in. </para>
  <para style="p"><verse number="3" style="v" />Hong hon dingin ka belh suangpi, ka kulh muan'huai,
    hong hi ta in; bang hang hiam cih leh keimah hong honpa leh ka belhpa na hi hi. </para>
  <para style="p"><verse number="4" style="v" />Ka Pasian aw, migilote' khutsung pan leh thumanlo
    mite leh migilote' matna panin keimah hong hon in. </para>
  <para style="p"><verse number="5" style="v" />Bang hang hiam cih leh Topa { Pasian } aw, ka neu
    lai-a kipanin ka hong lamet, ka hong muan' na hi hi, { Topa } aw. </para>
  <para style="p"><verse number="6" style="v" />Ka suah tunga kipanin nangmah kong bel a, ka nu'
    gilsung panin hong lakhiapa na hi hi. Nangmah ka hong phat ngitnget hi. </para>
  <para style="p"><verse number="7" style="v" />Mi tampite-a' dingin a siahil bang ka hih hangin
    nang pen a muan'huai, keima belh na hi hi. </para>
  <para style="p"><verse number="8" style="v" />Sunthapai-in nangmah ka hong phat a, na minthan'na
    ka gen tawntung hi. </para>
  <para style="p"><verse number="9" style="v" />Ka teek hun ciangin kei hong lawnkhia kei in la, ka
    tha a kiat ciangin kei hong nusia kei in. </para>
  <para style="p"><verse number="10" style="v" />Bang hang hiam cih leh ka galte kihoho-in, keimah
    hong thahnopna thu kikumkum uh hi. </para>
  <para style="p"><verse number="11" style="v" />“Pasian in amah nusiazo a, amah a hon ding kuamah
    omlo ahih manin, amah delhin man ni,” kici uh hi. </para>
  <para style="p"><verse number="12" style="v" />Pasian aw, kei kiang panin gamla om kei in. Ka
    Pasian aw, keimah a huh dingin hong manlang in. </para>
  <para style="p"><verse number="13" style="v" />Kei hong mawhsakte zahhuai-in beimang uh hen la,
    keima siatna ding a zongte simmawhna leh minsiatna in tuamcip ta hen. </para>
  <para style="p"><verse number="14" style="v" />Ahih hangin ke'n, nang kong lamen ding a, nangmah
    kong phat semsem lai ding hi. </para>
  <para style="p"><verse number="15" style="v" />Thuman tawh na hotkhiatna na nasepnate simzawh
    lohin tam ahih manin sunthapai-in ka gengen ding hi. </para>
  <para style="p"><verse number="16" style="v" />Topa { Pasian } aw, na nasep liante ka phat ding a,
    na thumanna bek genin ka nei ding hi. </para>
  <para style="p"><verse number="17" style="v" />Pasian aw, ka khangno lai-a kipanin nong thuhilh a,
    a lamdang na nasepnate ka gengen lai hi. </para>
  <para style="p"><verse number="18" style="v" />Tua ahih ciangin Pasian aw, hong piang lai ding
    mite khempeuh tungah nangma hatna thu ka gen khit matengin, teekin ka sam a kang zongin kei hong
    nusia kei in. </para>
  <para style="p"><verse number="19" style="v" />Pasian aw, na vangliatna leh na thumanna in van
    sangpite banto hi. Pasian aw, na lianpipi na sem khinzo hi. Nang tawh a kibang kua om ahi hiam? </para>
  <para style="p"><verse number="20" style="v" />Gimna lianpipi a hong tuaksak nangmah in kei nong
    hingkiksak ding a, lei thukpi sung panin nong lakhiato ding hi. </para>
  <para style="p"><verse number="21" style="v" />Nangmah in ka min hoihna nong khangsak ding a, nong
    hehnem kik ding hi. </para>
  <para style="p"><verse number="22" style="v" />Ka Pasian aw, na thumannate hangin kei zong harp
    lasakna tawh nangmah kong phat ding hi. Israel-te' Siangtho Pa aw, laia lasakna tawh nangmah
    phatna ka sa ding hi. </para>
  <para style="p"><verse number="23" style="v" />Nangmah phatna ka sak ciangin nuamin ka awng ding
    a, na hong hotkhiatna hangin ka lungsim khempeuh tawh nuamin ka awng ding hi. </para>
  <para style="p"><verse number="24" style="v" />Keima siatna ding a zongte kizahhuaisak khin a,
    minsia khinzo ahih manun thuman tawh na hong huhna sunthapai-in ka gengen ding hi. </para>
  <chapter number="72" style="c" />
  <para style="p"><verse number="1" style="v" />Pasian aw, nangma thutang, kumpipa hilh in la,
    nangma thuman, kumpi tapa hilh in. </para>
  <para style="p"><verse number="2" style="v" />Amah in thumanna tawh na mite tungah thu khen hen
    la, na mizawngte tungah thu a tangin khen ta hen. </para>
  <para style="p"><verse number="3" style="v" />Mual liante leh mual neute in thumanna tawh na
    mite-a' dingin nopna tampi piangsak ta hen. </para>
  <para style="p"><verse number="4" style="v" />Amah in mizawngte-a' ding thu a manin khen hen la,
    mi cimawhte tungah suahtakna pia-in, midang a nengniamte sucipgawp ta hen. </para>
  <para style="p"><verse number="5" style="v" />Ni leh kha a omlaiteng, khang tawntungin amah hing
    ta hen. </para>
  <para style="p"><verse number="6" style="v" />Amah pen pawn lak lopa tungah a kia guah, lei a
    kawtsak guahzu tawh kibang ta hen. </para>
  <para style="p"><verse number="7" style="v" />Ama hun sungin thuman pung hen la, khapi a bei
    mateng nopna om ta hen. </para>
  <para style="p"><verse number="8" style="v" />Ama ukna, tuipi khat pan tuipi khat, Gunpi panin
    leimong dongin om tawntung ta hen. </para>
  <para style="p"><verse number="9" style="v" />Ama galte khempeuh ama mai-ah kun uh hen la, amah a
    langpangte leilak kiden'na uh hen. </para>
  <para style="p"><verse number="10" style="v" />Tarshish kumpite leh tuikulh neu-a kumpite in ama
    tungah siah pia uh hen la, Sheba leh Seba kumpite in letsong puak ta uh hen. </para>
  <para style="p"><verse number="11" style="v" />Kumpi khempeuh ama mai-ah bok uh hen la, minam
    khempeuh in ama na sem ta uh hen. </para>
  <para style="p"><verse number="12" style="v" />Bang hang hiam cih leh mi cimawhte in a koh ciangin
    amah in honkhia a, mizawng, a huh ding a omlote amah in a honkhia hi. </para>
  <para style="p"><verse number="13" style="v" />A thakiam, a cimawh mite amah in hehpih a, mi
    cimawhte' nuntakna amah in a honkhia hi. </para>
  <para style="p"><verse number="14" style="v" />Amah in amaute pammaihsa ahih manin netniamna leh
    ngong hihna panin amaute a honkhia hi. </para>
  <para style="p"><verse number="15" style="v" />Amah a khan' sau hen la, Sheba gama khamte ama
    tungah kipia ta hen. Ama-a' dingin thu kingetsak tawntung hen la, sunthapai-in ama-a' dingin
    thupha kingetsak ta hen. </para>
  <para style="p"><verse number="16" style="v" />Gamsung khempeuhah an tampi tak piang hen la, mual
    liante dawnah dim mema-in Lebanon gam hoih sung bang ta hen la, gamlaka lopate bangin khuapite
    sunga om mite pung ta uh hen. </para>
  <para style="p"><verse number="17" style="v" />Ama min kip tawntung hen la, a minthan'na kip
    paisuak hen. Ama hangin mite in thupha ngah hen la, minam khempeuh in amah pen thupha ngahpa, ci
    ta uh hen. </para>
  <para style="p"><verse number="18" style="v" />Na lamdangte a bawl amah bek ahi Israel Pasian, {
    Topa } in thupha ngah ta hen. </para>
  <para style="p"><verse number="19" style="v" />A minthang ama min in thupha ngah tawntung hen la,
    ama minthan'na tawh leitung khempeuh kidim ta hen. Amen! Amen! </para>
  <para style="p"><verse number="20" style="v" />Jessi' tapa David' thungetnate a beita ahi hi. </para>
  <chapter number="73" style="c" />
  <para style="p"><verse number="1" style="v" />Israel mite bangin a lungsim a siangtho a thutang
    mite tungah Pasian hoih takpi hi. </para>
  <para style="p"><verse number="2" style="v" />Ahih hangin kei ka hih leh ka khe kisuipuk dektak a,
    ka khe taal dektak hi. </para>
  <para style="p"><verse number="3" style="v" />Bang hang hiam cih leh migilote' daupaina ka muh
    ciangin mi kihisakte ka eng hi. </para>
  <para style="p"><verse number="4" style="v" />Bang hang hiam cih leh amaute in nat velvalna
    bangmah thuaklo uh a, a pumpi uh cidamin zol hilhial hi. </para>
  <para style="p"><verse number="5" style="v" />Amaute in midangte bangin haksatna thuaklo uh a,
    amaute in midangte bangin gimna ngahlo uh hi. </para>
  <para style="p"><verse number="6" style="v" />Tua ahih ciangin amaute in khainiang bangin
    kiphatsakna ok uh a, puan bangin ngongtatna silh uh hi. </para>
  <para style="p"><verse number="7" style="v" />A lungsim panun gitlohna pusuaksak uh a, a
    ngaihsutna uh gitlohna tawh a dimlet hi. </para>
  <para style="p"><verse number="8" style="v" />Amaute in mi thusim loin el pau uh a, kiliatsakna
    tawh a sucip dingin mi a tawng uh hi. </para>
  <para style="p"><verse number="9" style="v" />Amaute' gensiatna in vantung dong banto a,
    kiliatsakna tawh leitungah thu gen kawikawi uh hi. </para>
  <para style="p"><verse number="10" style="v" />Tua ahih ciangin mite in amaute phat uh a, amau'
    mawhna zonglo uh hi. </para>
  <para style="p"><verse number="11" style="v" />Amaute in, “Pasian in bangci theih ding ahi hiam?
    Sangpenpa in phawk ding ahi hiam?” ci uh hi. </para>
  <para style="p"><verse number="12" style="v" />Amaute migilo ahi uh hi. A tawntungin nuamtakin om
    hithiat uh a, amaute a hauhna uh khang semsem zaw lai hi. </para>
  <para style="p"><verse number="13" style="v" />Ka lungsim siangsak a, mawhna ka bawlloh hangin a
    phattuamna om tuanlo hi. </para>
  <para style="p"><verse number="14" style="v" />Bang hang hiam cih leh sunthapai-in gimna ka thuak
    a, zingsang simin hong kithuhilh hi. </para>
  <para style="p"><verse number="15" style="v" />Tu-a bangin thu a gen hi leng, nangma mite tungah a
    thutaklo ka suak ding hi. </para>
  <para style="p"><verse number="16" style="v" />Ahih hangin hih thu a bangci hiam, ci-in ka
    ngaihsut ciangin kei-a' dingin a lunggimhuai mahmah nasep khat hong suak a, </para>
  <para style="p"><verse number="17" style="v" />Pasian' biakinn sungah ka pai ciangin a thutawpna
    dongte ka tel hi. </para>
  <para style="p"><verse number="18" style="v" />Nangmah in amaute mun nalna-ah na koih takpi ding
    a, a sia dingin amaute na tuksak ding hi. </para>
  <para style="p"><verse number="19" style="v" />Tomno sungin amaute kisusia-in, lau mahmahna in
    amaute nilkhiamang ding hi. </para>
  <para style="p"><verse number="20" style="v" />Amaute pen zana mangmat tawh kibang lel a, na
    khan'lawh ciangin amaute a bangci pian hiam, ci-in na phawk nawn kei hi. </para>
  <para style="p"><verse number="21" style="v" />Ka lung khamin ka lungsim hong nat ciangin, </para>
  <para style="p"><verse number="22" style="v" />keimah hai-in bangmah ka thei kei a, nangma mai-ah
    ganhing tawh ka kibang hi. </para>
  <para style="p"><verse number="23" style="v" />Ahih hangin nangmah tawh ka omkhawm ngitnget a, ka
    khut taklamin kei na hong len hi. </para>
  <para style="p"><verse number="24" style="v" />Thulahna tawh keimah nong makaih a, a nung ciangin
    minthan'na munah na hong tun'pih ding hi. </para>
  <para style="p"><verse number="25" style="v" />Nang simloh vantungah kua nei ka hi hiam? Nang
    simloh ka deih ding leitungah kuamah omlo hi. </para>
  <para style="p"><verse number="26" style="v" />Ka lungsim leh ka pumpi zawngkhal khading a, ahih
    hangin Pasian pen ka lungsim hatna leh keima-a' hi tawntung ding hi. </para>
  <para style="p"><verse number="27" style="v" />Bang hang hiam cih leh nang tawh a kigamlate kisia
    ding uh a, nangma tungah a hong khialte na beisak ding hi. </para>
  <para style="p"><verse number="28" style="v" />Ahih hangin kei-a' dingin Pasian' kiangah om ding a
    hoih ahi hi. Na sepnate khempeuh ka gentheihna dingin Topa { Pasian } ka hong bel hi. </para>
  <chapter number="74" style="c" />
  <para style="p"><verse number="1" style="v" />Pasian aw, bang hangin kote hong paiikhia paisuak na
    hi hiam? Bang hangin na gamsunga om nangma tuute tungah heh na hi hiam? </para>
  <para style="p"><verse number="2" style="v" />Tanglai-in na ngahsa na mihonte, nangma luah minam
    dingin na tatkhiatsate phawk in! Na ten'nasa Zion Mual hong phawk in. </para>
  <para style="p"><verse number="3" style="v" />A sia densa munah hong pai in. Na biakinn sunga om
    khempeuh galte in susia khinta hi. </para>
  <para style="p"><verse number="4" style="v" />Nangma galte mun siangtho laizangah awng uh a, amau'
    dialte gualzawhna lim dingin a khai uh hi. </para>
  <para style="p"><verse number="5" style="v" />Amaute pen tulak sing phatna-ah pai-in heipi tawh
    sing a phuk bang uh hi. </para>
  <para style="p"><verse number="6" style="v" />Tua ciangin biakinn na a kizemte khempeuh sek-hei
    leh sekpi tawh a satkham uh hi. </para>
  <para style="p"><verse number="7" style="v" />Amaute in mei tawh na biakinn hal uh a, nangmah hong
    kibiakna mun a susia uh hi. </para>
  <para style="p"><verse number="8" style="v" />Amaute in, “A vekpi-in zo mang khin ni,” kici uh a,
    gamsung tenga om Pasian biakna inn khempeuh mei tawh a hal uh hi. </para>
  <para style="p"><verse number="9" style="v" />Kote in ka mailam thu ding uh ka thei kei uh hi.
    Kamsang khat zong om nawnlo a, bang tanvei hi ding, ci-in a thei kuamah ka om kei uh hi. </para>
  <para style="p"><verse number="10" style="v" />Pasian aw, ka galte in bang tanvei hong thusim loin
    om ding ahi hiam? Langpangte in nangma min hong simmawh den ding ahi uh hiam? </para>
  <para style="p"><verse number="11" style="v" />Bang hangin na khut dokkik a, na khut taklam na
    ang-ah koihcip na hi hiam? </para>
  <para style="p"><verse number="12" style="v" />Ahi zongin Pasian pen tanglai peka kipanin kumpi hi
    tawntung a, hih leitungah a hong honkhia zelzel ngei ka Kumpi ahi hi. </para>
  <para style="p"><verse number="13" style="v" />Na vangliatna tawh tuipi na khenkham a, tuite tunga
    gulpite' lutangte na sukham hi. </para>
  <para style="p"><verse number="14" style="v" />Nangmah in Awle' lutangte na sukham a, amah pen,
    gamlak ganhingte' nek dingin na pia hi. </para>
  <para style="p"><verse number="15" style="v" />Ciktuite leh luite na phulsak a, guntui luangte na
    kangsak hi. </para>
  <para style="p"><verse number="16" style="v" />Sun pen nangma-a' hi a, zan zong nangma-a' mah ahi
    hi. Nangmah in ni leh kha na bawl hi. </para>
  <para style="p"><verse number="17" style="v" />Leitung gamgi khempeuhte leh phalbi hun leh
    khuakhal hunte na bawl khin hi. </para>
  <para style="p"><verse number="18" style="v" />{ Topa } aw, galte in nang hong thusimlohna leh,
    dawibia mite in nangma min a hong simmawhna hong phawk ta in. </para>
  <para style="p"><verse number="19" style="v" />A cimawh mite a gal gilote uh khutsungah nusia kei
    in la, bawlsiatna a thuak mite mangngilh kei in. </para>
  <para style="p"><verse number="20" style="v" />Nangma thuciamna hong pi ngaihsut in; bang hang
    hiam cih leh leitung mun mialna khempeuh mi ngongtatte tawh kidim hi. </para>
  <para style="p"><verse number="21" style="v" />A kisikcip mite zahhuaisak kei in la, mizawng leh
    mi cimawhte nangma min kiphatsak in. </para>
  <para style="p"><verse number="22" style="v" />Pasian aw, tho in la, nangma thu-ah hong pang in.
    Dawibia mite in sun tawntungin nang a hong thusimlohna hong phawk ta in! </para>
  <para style="p"><verse number="23" style="v" />Nangma galte' kikona aw, nang a hong langpangte a
    gamlum semsemna mangngilh kei ta in. </para>
  <chapter number="75" style="c" />
  <para style="p"><verse number="1" style="v" />Pasian aw, nangma tungah ka lungdam mahmah uh a,
    nangma tungah ka nuam mahmah uh hi. Nangma liatna thu ka gen uh a, a lamdang na bawlnate ka sut
    kikkik uh hi. </para>
  <para style="p"><verse number="2" style="v" />A hun ka sehsa ni ciangin thu a manin ka khen ding
    hi. </para>
  <para style="p"><verse number="3" style="v" />Leitung leh a tunga tengte khempeuh a kilin' ciangin
    a khuampite a kipsakpa keimah ka hi hi. </para>
  <para style="p"><verse number="4" style="v" />A kiphasakte tungah, “Kiphasak kei un,” a gilote
    tungah, “Kihisak kei un. </para>
  <para style="p"><verse number="5" style="v" />Kihisak kei un la, kiphatsakna tawh kampau kei un,”
    ka ci hi. </para>
  <para style="p"><verse number="6" style="v" />Bang hang hiam cih leh vangliatna pen nisuahna lam
    ahi a, nitumna lam ahi a, gamlak pan ahi zongin a hong pai hilo hi. </para>
  <para style="p"><verse number="7" style="v" />Mihing khat a sangsak, mihing khat a niamsak
    thukhenpa pen Pasian ahi hi. </para>
  <para style="p"><verse number="8" style="v" />Bang hang hiam cih leh { Topa' } khutsungah
    leenggahzu a phuan, a kihelkim ngiingei hai khat om a, amah in tua sung panin hong bungkhia ding
    a, leitung migilo khempeuh in a tawdat dong takin a liaktum ding uh hi. </para>
  <para style="p"><verse number="9" style="v" />Ahih hangin kei ahih leh ka lungdam ngitnget ding a,
    Jakob Pasian' tungah phatna late ka sa ding hi. </para>
  <para style="p"><verse number="10" style="v" />Migilote' vangliatna khempeuh amah in susia ding a,
    ahih hangin thuman mite' vangliatna khang semsem ding hi. </para>
  <chapter number="76" style="c" />
  <para style="p"><verse number="1" style="v" />Judah gamsungah Pasian kithei a, Israel gamsungah
    ama min lian hi. </para>
  <para style="p"><verse number="2" style="v" />Zion khuasungah ama ten'na mun kibawl hi. </para>
  <para style="p"><verse number="3" style="v" />Amah in tua lai-ah thaltangte, lum, namsau, leh
    galhiamte a kuaitan hi. </para>
  <para style="p"><verse number="4" style="v" />A om ngitnget mual liante sangin na min thangzaw a,
    na lianzaw hi. </para>
  <para style="p"><verse number="5" style="v" />A thahatte' neihsa nate kisutkhia a, amaute ihmucip
    suak uh hi. </para>
  <para style="p"><verse number="6" style="v" />Jakob' Pasian aw, nangma thuhilhna hangin sakol leh
    a tung tuangpa khawlcip uh hi. </para>
  <para style="p"><verse number="7" style="v" />Ahih hangin nang na kihtakhuai mahmah hi. Na heh
    khit phot ciangin nangma mai-ah kua ding ngam nawn ding ahi hiam? </para>
  <para style="p"><verse number="9" style="v" />Vantung panin thukhenna na genkhia hi. Gimna a thuak
    leitung mi khempeuh a hon dingin thukhen dingin Pasian a kipat ciangin leitung lau mahmahin tang
    hetloin a om khikhe hi. </para>
  <para style="p"><verse number="10" style="v" />Mihingte' hehna in nang hong kiphatna ding piangsak
    ding a, na hehna panin a suakta mite in nangmah pahtawina pawi a bawl ding uh hi. </para>
  <para style="p"><verse number="12" style="v" />{ Topa } na Pasian' tungah na thuciamnate uh pia un
    la, tuate khempeuh zui un. Leitung kumpite sangin a kihtakhuai zaw, uliante' lungsim a
    niamkhiat, zahtak ding ahipa' tungah, ama kiimah a om mi khempeuhte in letsong puak ta uh hen! </para>
  <chapter number="77" style="c" />
  <para style="p"><verse number="1" style="v" />Pasian' tungah a gingin ka kiko khia a, a hong
    zaktheihna dingin a gingin ka kiko hi. </para>
  <para style="p"><verse number="2" style="v" />Ka lungkham hunin keimah in { Topa } ka zong hi.
    Zanin thu ngenin gim hetloin ka khut ka zan a, ahi zongin hehnepna ka ngah kei hi. </para>
  <para style="p"><verse number="3" style="v" />Keimah in Pasian ka ngaihsun a, ka tautau hi. Lung
    ka geelgeel a, ka gim mahmah hi. </para>
  <para style="p"><verse number="4" style="v" />A ihmulo dingin kei na hong bawl a, lungkham lua-in
    ka pau thei kei hi. </para>
  <para style="p"><verse number="5" style="v" />Hun luite ka ngaihsun a, sawtpek lai-a kumte ka
    phawk hi. </para>
  <para style="p"><verse number="6" style="v" />Zanthapai-in ka lungsimah ka kihoho a, lung
    geelgeelin thu ka kan ciangin: </para>
  <para style="p"><verse number="7" style="v" />“Topa in hong nial paisuakin, kei tungah maipha hong
    piakiklo ding hiam? </para>
  <para style="p"><verse number="8" style="v" />Ama itna kip bei paisuakin, ama thuciamte maimang
    suak ding hiam? </para>
  <para style="p"><verse number="9" style="v" />Pasian in hehpihna a neih ding mangngilh khinta ahi
    hiam? Ama hehna in hehpihnate vukcip khin ahi hiam?” ka ci hi. </para>
  <para style="p"><verse number="10" style="v" />Tua bang ahih leh, “Sangpenpa' hat nawnlohna pen ka
    khakham veina ahi hi,” ka ci hi. </para>
  <para style="p"><verse number="11" style="v" />{ Topa' } sepnate ka lungsimah ka phawk ding a, hun
    lui lai-a nangma na lamdangte ka ciamteh ding hi. </para>
  <para style="p"><verse number="12" style="v" />Nangma nasepna khempeuh ka lungngaingai ding a,
    nangma sep na liante ka ngaihsunsun ding hi. </para>
  <para style="p"><verse number="13" style="v" />Pasian aw, nangma lampi siangtho hi. Eima Pasian
    tawh kibangin bang pasian lian ahi hiam? </para>
  <para style="p"><verse number="14" style="v" />Nang pen na lamdangte a bawl, minam dangte' lakah
    na vangliatna a langkhiasak khin Pasian na hi hi. </para>
  <para style="p"><verse number="15" style="v" />Nangmah in na vangliatna tawh Jakob leh Josef'
    suante, na mite na honkhia hi. </para>
  <para style="p"><verse number="16" style="v" />Tui in nang hong muh ciangin Pasian aw, tuite in
    nang hong muh ciangin a lau uh hi. Tui thukpi zong a ling hi. </para>
  <para style="p"><verse number="17" style="v" />Meiipite in tui sungkhia-in, vante ging damdam a,
    nangma thaltangte mun citengah a leeng uh hi. </para>
  <para style="p"><verse number="18" style="v" />Na vanging lianpi pingpei sungah omin,
    khuaphialepte in leitung taan' a, leitang linggawpin a kising damdam hi. </para>
  <para style="p"><verse number="19" style="v" />Nangma lamlianpi tuipi tung hi a, nangma lamneute
    zong luiliante' tung mah ahi hi. Ahi zongin na khekhapte kimulo hi. </para>
  <para style="p"><verse number="20" style="v" />Nangmah in Moses leh Aaron' khut tawh nangma mite
    tuuhon bangin na makaih hi. </para>
  <chapter number="78" style="c" />
  <para style="p"><verse number="1" style="v" />Ka mite aw, keima hilhna ngai un la, ka kam tawh ka
    thugente na bil uh hong ngat un. </para>
  <para style="p"><verse number="3" style="v" />Note tungah thugentehna zangin ka kam ka-in thu ka
    hong gen ding hi. I pu i pate in hong gensa, eite in i zaksa leh i theihsa, tanglai-a thuthukte
    ka hong genkhia ding hi. </para>
  <para style="p"><verse number="4" style="v" />Hih thute, i tate tungah eite in imloin, a hong
    piang lai ding khang thakte tungah, { Topa' } minthang nasepna, ama vangliatna, ama sepsa na
    lamdangte i gen ding hi. </para>
  <para style="p"><verse number="8" style="v" />Amaute pen Pasian tungah a lungsim thumanlo, lungsim
    kip a neilo khangmi, lungsim khauhin a lehdo khangmi, amau' pulepate tawh kibang loin, amaute in
    Pasian sungah amau' lametna koihin, Pasian' nasepnate mangngilh loin, ama thupiakte zui-in, a
    suak nailo naupangte, a hong piangkik khang thakte in a thu thei-in, amaute ding khia-in amau'
    tuletate tungah a thu a gentheihna dingin, amah in, i pate in a tate a hilhsawn dinga a sawl
    ahi, Israel sungah thukham khat koihin, Jakob sungah tecipan'na khat a koih hi. </para>
  <para style="p"><verse number="9" style="v" />Thal a tawi Efraim mite, galkido ni-in nungkik uh
    hi. </para>
  <para style="p"><verse number="10" style="v" />Amaute in Pasian' thuciamna zuilo uh a, ama thukham
    bangin gamta nuamlo uh hi. </para>
  <para style="p"><verse number="11" style="v" />Ama bawlsa leh amaute tungah na lamdang a lahsate
    amaute in mangngilh uh hi. </para>
  <para style="p"><verse number="12" style="v" />Egypt gamsung Zoan munah, a pu a pate uh' muhna-ah
    amah in na lamdang a bawl hi. </para>
  <para style="p"><verse number="13" style="v" />Amah in tuipi kikhensakin amaute kantansak a, tuite
    a lompi-in a omsak hi. </para>
  <para style="p"><verse number="14" style="v" />Sun hunin amah in amaute meiipi khat tawh kha a,
    zan tawntung, meikuang taang khat tawh amaute a kha hi. </para>
  <para style="p"><verse number="15" style="v" />Amah in gamsungah suangpite kitamsak a, tuithukpi
    sung panin a piangkhia bangin amaute' tungah tui dawn ding tampi a pia hi. </para>
  <para style="p"><verse number="16" style="v" />Amah in suangpi sung panin luitui luangkhiasak a,
    guntui luang bangin tuite a luangsak hi. </para>
  <para style="p"><verse number="17" style="v" />Ahi zongin ama tungah amaute khial lailai uh a,
    Sehnel gamsungah Sangpenpa a lehpan' uh hi. </para>
  <para style="p"><verse number="18" style="v" />Amaute in amau' duh mahmah an a kalhna uh tawh
    amaute in a lungsim sung uhah Pasian a ze-et uh hi. </para>
  <para style="p"><verse number="19" style="v" />Amaute in Pasian gensia uh a, “Pasian in gamlakah
    an pia thei ding ahi hiam? </para>
  <para style="p"><verse number="20" style="v" />Amah in suangpi sat a, tui lengkhia-in tuite dimlet
    takpi ahi hiam? Amah in ama mite, an ahi a, sameh ahi zongin a pia thei takpi ahi hiam?” a ci uh
    hi. </para>
  <para style="p"><verse number="21" style="v" />{ Topa } in tua thu a zak ciangin hehna tawh
    kidimin, meikuang tawh Jakob sugawp a, Israel tungah a heh semsem hi. </para>
  <para style="p"><verse number="22" style="v" />Bang hang hiam cih leh amaute in Pasian umlo uh a,
    a honkhiazo dingin muanglo uh hi. </para>
  <para style="p"><verse number="23" style="v" />Ahi zongin amah in, tunga om vantungte thu pia-in,
    vantung kongte hong a, </para>
  <para style="p"><verse number="24" style="v" />nek dingin amau tungah manna an zusakin, amaute
    tungah vantung an a pia hi. </para>
  <para style="p"><verse number="25" style="v" />Mihingte in vantung mite' an ne uh a, amah in
    amaute tungah an tampi a puak hi. </para>
  <para style="p"><verse number="26" style="v" />Amah in vantungah nisuahna huih nungsakin, ama
    vangliatna tawh leitaw lam huih paikhiatpih a, </para>
  <para style="p"><verse number="27" style="v" />amah in amaute tungah leivui zah-a tam sa zusak a,
    tuipi sehnel zah-a tam vasate a khiatsuk hi. </para>
  <para style="p"><verse number="28" style="v" />Amau' giahphual laizang, amau' omna kiim khempeuhah
    tuate a kiasak hi. </para>
  <para style="p"><verse number="29" style="v" />Amau' duh pen pia ahih manin, amaute in ne-in
    gilvah uh hi. </para>
  <para style="p"><verse number="30" style="v" />Ahih hangin amaute in a duh pen uh a kham ma, amau'
    kam sungah an a omlaipi mahin, </para>
  <para style="p"><verse number="31" style="v" />amaute' tungah Pasian' hehna tungkikin amah in
    amaute lakah a hatpen teng thatin, Israel-te' muan'lesuan' teng a vatlum hi. </para>
  <para style="p"><verse number="32" style="v" />Hih na lamdangte khempeuh a omkhin hinapi-in amaute
    khial lai veve uh a, ama na lamdangte' hangin amaute in um tuanlo uh hi. </para>
  <para style="p"><verse number="33" style="v" />Tua ahih ciangin amah in amau' hunte husan' khat
    bangin maimangsak a, amau' nuntakna, launa lianpi tawh a beisak hi. </para>
  <para style="p"><verse number="34" style="v" />Amaute pawlkhat a thah khit ciangin a omlai mite in
    amah zong pan uh hi. Amaute kisikin, lungsim taktak tawh Pasian a zong uh hi. </para>
  <para style="p"><verse number="35" style="v" />Amaute in Pasian pen, amaute a honkhia, Sangpen
    Pasian, amaute a hupa ahihna a phawk uh hi. </para>
  <para style="p"><verse number="36" style="v" />Ahih hangin amaute in a kampi bek uh tawh amah
    phatkhem uh a, a leii uh tawh ama tungah zuaugen uh hi. </para>
  <para style="p"><verse number="37" style="v" />Amaute' lungsim ama lamah kiplo uh a, ama
    thuciamna-ah amaute thumanlo uh hi. </para>
  <para style="p"><verse number="38" style="v" />Ahi zongin amah in hehpihna lungsim nei ahih manin
    amau' khialhnate maisakin, amaute susialo hi. Amah in a hehna ip zelzel a, a hehna khempeuh
    phongkhialo hi. </para>
  <para style="p"><verse number="39" style="v" />Amah in, amaute pen mihing hi lel a, a hong paikik
    nawnlo huihnung bang ahihna uh a phawk hi. </para>
  <para style="p"><verse number="40" style="v" />Amaute in gamlakah amah lehdo zelzel uh a, sehnel
    gamsungah amah dahsak uh hi. </para>
  <para style="p"><verse number="41" style="v" />Amaute in amah ze-et kikkik uh a, Israel-te'
    Siangtho Pasian a phin uh hi. </para>
  <para style="p"><verse number="43" style="v" />Galte' kiang panin amah in amaute a hotkhiat ni
    hita leh, Egypt gamah ama limte a bawl hun lai hita leh, Zoan gamah a bawl a na lamdangte hita
    leh, ama vangliatna hita leh, amaute in ngaihsutin neilo uh hi. </para>
  <para style="p"><verse number="44" style="v" />Amaute in a luituite uh a dawn theihlohna dingin
    amau' guntuite amah in sisan a suaksak hi. </para>
  <para style="p"><verse number="45" style="v" />Amaute a petthei cippi honte, amaute' lote a susia
    uiphukte amau' lakah a sawl hi. </para>
  <para style="p"><verse number="46" style="v" />Amau' lo ante tangngol pia a, amau' sepna gahte
    kauphe a pia hi. </para>
  <para style="p"><verse number="47" style="v" />A leengguite uh gial tawh denggawp a, a theithekte
    uh vukkhal tawh susia hi. </para>
  <para style="p"><verse number="48" style="v" />A ganhingte uh gial tawh denglum a, a gan khawite
    uh keek tawh a denglum hi. </para>
  <para style="p"><verse number="49" style="v" />Amaute' tungah a lauhuai ama sinsona, hehna,
    thangpaihna, gimna, leh a susiathei van mi honkhat a khah hi. </para>
  <para style="p"><verse number="50" style="v" />Amah in a sinsona iplo-in, kuamah hin'khawilo a,
    pulnatna tawh amaute a sisak hi. </para>
  <para style="p"><verse number="51" style="v" />Ham' suante' innsungah a ta upa pen teng, Egypt
    gamsung tacil khempeuh amah in a vatmai hi. </para>
  <para style="p"><verse number="52" style="v" />Tua ciangin amah in tua bangin ama mite gamlakah
    paikhiatpihin, ganhing honpi bangin amaute a paipih hi. </para>
  <para style="p"><verse number="53" style="v" />Amah in a muan'huaina munah amaute paipih ahih
    manin amaute laulo uh hi. Ahih hangin tuipi in amau' galte tumcip hi. </para>
  <para style="p"><verse number="54" style="v" />A khut taklam tawh ama ngahsa mual ahi, a gam
    siangtho-ah amaute a paipih hi. </para>
  <para style="p"><verse number="55" style="v" />Amau' mai panin midangte hawlkhia-in, amaute' luah
    ding neihsa hawmsak a, Israel minamte amau' buk sungah a tengsak hi. </para>
  <para style="p"><verse number="56" style="v" />Ahi zongin amaute in Sangpen Pasian ze-etin lehdo
    uh a, ama thupiakna zuiloin, </para>
  <para style="p"><verse number="57" style="v" />a pu a pate uh mah bangin kiheikhia-in a zuau
    gamtat uh hi. Thal ginalo bangin amaute a kihuiheek uh hi. </para>
  <para style="p"><verse number="58" style="v" />Bang hang hiam cih leh amaute in a munsangte uh
    tawh amah a sinsona dingin phinphin uh a, amau' milim bawlte tawh ama hazatna ding a piangsak uh
    hi. </para>
  <para style="p"><verse number="59" style="v" />Pasian in a zak ciangin heh pha mahmah a, amah in
    Israel-te a nial siangtho hi. </para>
  <para style="p"><verse number="60" style="v" />Mihingte' lakah ama omna puanbuk ahi, Shiloh khua-a
    ama omna biakinn nusia a, </para>
  <para style="p"><verse number="61" style="v" />ama vangliatna, galte' tungah ap a, ama minthan'na,
    galte' khutah a pia hi. </para>
  <para style="p"><verse number="62" style="v" />Amah in ama mite namsau tawh sisak a, ama luahte
    tungah a hehna a nga hi. </para>
  <para style="p"><verse number="63" style="v" />Mei in a tangvalte kanglum a, a nungakte' pasal
    ding kuamah om nawnlo hi. </para>
  <para style="p"><verse number="64" style="v" />Amau' siampite, namsau in puksak a, amau' zite in a
    pasalte kah zolo uh hi. </para>
  <para style="p"><verse number="65" style="v" />Tua ciangin Topa pen zukhamin a awng mi thahatpa, a
    ihmu tho bangin a khanglo hi. </para>
  <para style="p"><verse number="66" style="v" />Amah in a langpangte zo a, a maizum tawntung dingin
    amaute a koih hi. </para>
  <para style="p"><verse number="67" style="v" />Amah in Josef' suante nial a, Efraim minamte teello
    hi. </para>
  <para style="p"><verse number="68" style="v" />Ahih hangin ama it Zion Mual, Judah minam a teel
    hi. </para>
  <para style="p"><verse number="69" style="v" />A kip den dingin a phuhsa leitang bang leh, a
    vantung inn bangin ama biakinn a lam hi. </para>
  <para style="p"><verse number="71" style="v" />Amah in ama mi Jakob, ama luah Israel a cing
    dingin, no a nei tuupite a cin'na, tuubukte panin la-in, ama nasem David a teel hi. </para>
  <para style="p"><verse number="72" style="v" />Amah in lungsim thutang tawh amaute hoihtakin
    cingin, a siam mahmah a khut tawh amaute lam a lak hi. </para>
  <chapter number="79" style="c" />
  <para style="p"><verse number="1" style="v" />Pasian aw, na luah gamsungah dawibiate hong pai uh
    hi. Amaute in na biakinn siangtho ninsak gawp uh a, Jerusalem khuapi siasak gawp khin uh hi. </para>
  <para style="p"><verse number="2" style="v" />Amaute in, na nasemte' luanghawmte huihlak vasate
    pia uh a, na mi siangthote' sate leilak ganhingte a pia uh hi. </para>
  <para style="p"><verse number="3" style="v" />Amaute in Jerusalem kimkotah tui buakkhiat bangin
    amaute' sisan buakhia uh a, amaute a vui ding kuamah omlo hi. </para>
  <para style="p"><verse number="4" style="v" />Kote pen ka vengte uh' zahko, ka kiim uha omte in a
    hong ko a hong nuihsat ka suak khinta uh hi. </para>
  <para style="p"><verse number="5" style="v" />{ Topa } aw, bang tanvei hi ding ahi hiam? Heh
    paisuak ding na hi hiam? Nangma hazat hehna meikuang bangin kuang paisuak ding ahi hiam? </para>
  <para style="p"><verse number="6" style="v" />Nangmah a hong theilo minamte tung leh, nangma
    tungah thu a hong ngenlo kumpi gamte tungah hehgawp in. </para>
  <para style="p"><verse number="7" style="v" />Bang hang hiam cih leh amaute in ka mite uh thatmang
    khin uh a, ka gamsung khempeuh uh susiagawp khin uh hi. </para>
  <para style="p"><verse number="8" style="v" />Ka pu ka pate uh mawhna hangin ko a suanlekhakte
    hong lang ngaihsut kei in la, hong kiniamkoih ahih manin kote a huh dingin na hehpihna hong
    paisak mengmeng in. </para>
  <para style="p"><verse number="9" style="v" />Kote a hong honkhia Pasian aw, nangma min a than'na
    dingin kote hong huhin, nangma min hangin kote hong khahkhia-in, ka mawhnate uh hong maisak ta
    in. </para>
  <para style="p"><verse number="10" style="v" />“Amaute' Pasian koi-ah om ahi hiam?” minam dangte
    in a cih ding kilawm ding ahi hiam? Na nasemte' sisan luangkhia a phulakna pen, minam dangte'
    lak, komau' muhna-ah kitheisak in. </para>
  <para style="p"><verse number="11" style="v" />Thongkiate' tauna ngai in la, thah dingin a kisehte
    na vangliatna tawh kizui-in suaktasak in. </para>
  <para style="p"><verse number="12" style="v" />Amaute in nang hong zahkona mah tawh ka vengte uh'
    ang sungah a zah sagihin thuk in, { Topa}! </para>
  <para style="p"><verse number="13" style="v" />Tua ciangin nangma mi, nangma gamsung tuu kote in
    nangma tungah lungdamna kong lak ngitnget ding uh a, a khang khangin nangmah phatnate ka gengen
    ding uh hi. </para>
  <chapter number="80" style="c" />
  <para style="p"><verse number="1" style="v" />Tuuhon bangin Josef a paipih, Israel Tuucingpa aw,
    ngai in! Kherub tungah a tupa aw, </para>
  <para style="p"><verse number="2" style="v" />Efraim, Benjamin leh Manasseh' mai-ah taangkhia in!
    Na tha saan in la, kote a honkhia dingin hong pai ta in. </para>
  <para style="p"><verse number="3" style="v" />Ka ngei uh hong bangsakkik in, Pasian aw. Kote
    khempeuh hong kihotkhiat theihna dingin na maitang hong taangsak in. </para>
  <para style="p"><verse number="4" style="v" />Vanglian { Topa } Pasian aw, na mite' thungetna-ah
    bang tanvei sinso niloh ding na hi hiam? </para>
  <para style="p"><verse number="5" style="v" />Nangmah in a an dingun amaute tungah khitui na pia
    a, amaute' dawn dingin khitui tampi na pia hi. </para>
  <para style="p"><verse number="6" style="v" />Nangmah in, ka vengte uh' thusim lohin kote na hong
    bawl a, ka galte un hong thusim loin hong nuihsan uh hi. </para>
  <para style="p"><verse number="7" style="v" />Ka ngei uh hong bangsakkik in, Vanglian Pasian aw.
    Kote khempeuh hong kihotkhiat theihna dingin na maitang hong taangsak in. </para>
  <para style="p"><verse number="8" style="v" />Nangmah in Egypt panin leenggui khat na la a, minam
    dangte hawlkhia-in, tua leenggui na suan hi. </para>
  <para style="p"><verse number="9" style="v" />Nangmah in tua leenggui-a' dingin leitang na
    hahsiang a, amah in zungthuk kha-in gamsung a dim hi. </para>
  <para style="p"><verse number="10" style="v" />Ama liim in mual liante hoihtakin liimsun a, a
    hiang in taamtak sing liante hoihtakin khuh a, </para>
  <para style="p"><verse number="11" style="v" />tuipi lamah a hiangte zamin, a dawnngekte in Gunpi
    lam a zuan hi. </para>
  <para style="p"><verse number="12" style="v" />Tua ahih ciangin, lampi-ah a pai mi khempeuh in a
    gah a lawhtheihna dingin, bang hangin nangmah in a daigawl suvang na hi hiam? </para>
  <para style="p"><verse number="13" style="v" />Gamlaka om ngal in susiagawp a, zangsung sa
    khempeuh in kivakna-in nei uh hi. </para>
  <para style="p"><verse number="15" style="v" />Hong kiheikik in, Vanglian Pasian aw. Vantung panin
    hong ensukin hong mu in. Na khut taklam in a suansa, hih leenggui hong don in. </para>
  <para style="p"><verse number="16" style="v" />Amaute in mei tawh halin sattan gawp uh hi. Amaute
    heh et in la, susiagawp in. </para>
  <para style="p"><verse number="17" style="v" />Ahih hangin nangma-a' dingin na hatsak mi' tapa, na
    taklama om mipa tungah na thahatna guan' in. </para>
  <para style="p"><verse number="18" style="v" />Tua ciangin nang kiang panin ka kiheikik nawn kei
    ding uh hi. Kote hong nungtasak in, nang kong phat ding uh hi. </para>
  <para style="p"><verse number="19" style="v" />Ka ngei uh hong bangsakkik in, Vanglian { Topa }
    Pasian aw. Kote khempeuh hong kihotkhiat theihna dingin na maitang hong taangsak in. </para>
  <chapter number="81" style="c" />
  <para style="p"><verse number="1" style="v" />Eite' thahatna Pasian' tungah nakpi takin la sa un
    la, Jakob Pasian' tungah lungdamin awng un. </para>
  <para style="p"><verse number="2" style="v" />La khat phuangin, khuangno tumin, a ngaih laia
    khausai lasakna leh harp khausai lasakna limtakin tum un. </para>
  <para style="p"><verse number="3" style="v" />Khadet, khalik, i pawi ni-in peengkul tum un. </para>
  <para style="p"><verse number="4" style="v" />Bang hang hiam cih leh, tua bang hih ding pen
    Israel-te-a' dingin thukham hi a, Jakob Pasian' biakna ngeina a kip khat ahi hi. </para>
  <para style="p"><verse number="5" style="v" />Egypt gamah a pai lai-un Israel mite' tungah
    thupiakna-in amah in a neih ahi hi. Ka theih ngeiloh kampau khat hih bangin ka za hi: </para>
  <para style="p"><verse number="6" style="v" />“Na liangko uh-a om na vangikte uh ka hong
    lakkhiatsak a, na khut uh-a vangikte ka hong khiasak hi. </para>
  <para style="p"><verse number="7" style="v" />Na cihmawh uh ciangin kei na hong sam uh a, keimah
    in note ka hong honkhia hi. A kilanglo vanging sung panin note ka hong dawng a, Meribah tui
    phualte-ah note ka hong ze-et hi. </para>
  <para style="p"><verse number="8" style="v" />Ka mite aw, note kong thuhilh laitakin limtakin hong
    ngai un. Israel-te aw, keima thu a hong ngai hi hoh le-uh cin! </para>
  <para style="p"><verse number="9" style="v" />Note' lakah pasian dang omlo ding a, pasian dang
    khat' mai-ah na kun kei ding uh hi. </para>
  <para style="p"><verse number="10" style="v" />Egypt gam panin note a hong lakhia, { Topa } na
    Pasian uh ka hi hi. Na kam uh a golin ka un, keimah in kong dimsak ding hi. </para>
  <para style="p"><verse number="11" style="v" />“Ahih hangin ka mite in keima thu hong ngailo uh a,
    Israel-te in keima thu themkha zong zuilo uh hi. </para>
  <para style="p"><verse number="12" style="v" />Tua ahih ciangin a ut bangun a gamta dingin amau'
    lungsim khauhna bangin ka gamtasak hi. </para>
  <para style="p"><verse number="13" style="v" />Ka mite in ka thu hong ngai-in, keima deih bangin
    Israel a gamta hi leh! </para>
  <para style="p"><verse number="14" style="v" />Amau' galte khempeuh ka zawhsak pak ding a, amau'
    galte langpangin ka khut ka lik ding hi. </para>
  <para style="p"><verse number="15" style="v" />Kei a hong mudahte ka mai-ah hong kun ding uh a,
    amaute' gimthuakna kip paisuak ding hi. </para>
  <para style="p"><verse number="16" style="v" />Mangbuh hoihpen tawh note ka hong vak ding a,
    suangpi pana khuaizu tawh note kong gilvahsak ding hi,” a ci hi. </para>
  <chapter number="82" style="c" />
  <para style="p"><verse number="1" style="v" />Thu vaihawm kikhopna sungah Pasian in ama pan'mun
    hong len a, amah in pasian-te' lakah thu a khen hi. </para>
  <para style="p"><verse number="2" style="v" />“Note in bang tanvei a manloin thu khenin, migilote
    tungah angvanna zang ding na hi uh hiam? </para>
  <para style="p"><verse number="3" style="v" />A ginalo mite leh pa a neilo mite tungah thuman un
    la, a thuakte leh a cimawhte' thu a manin khen un. </para>
  <para style="p"><verse number="4" style="v" />A ginalo mite leh a cimawh mite hon un la, migilote'
    khutsung panin amaute honkhia un,” a ci hi. </para>
  <para style="p"><verse number="5" style="v" />Amaute in thutheihna ahi a, thutelna ahi zongin
    bangmah neilo uh a, khuamial sungah gamta uh ahih manin leitung bulpite khempeuh a kilinggawp
    hi. </para>
  <para style="p"><verse number="6" style="v" />Ke'n kong cihin-ah, “Note khempeuh, Sangpenpa' tate,
    pasian-te na hi uh hi. </para>
  <para style="p"><verse number="7" style="v" />Ahi zongin mite bangin si-in, kumpi khat peuhpeuh
    bangin na kia ding uh hi,” kong ci hi. </para>
  <para style="p"><verse number="8" style="v" />Pasian aw, tho in; leitung mite thu khen in. Bang
    hang hiam cih leh minam khempeuh nangma-a' ahi hi. </para>
  <chapter number="83" style="c" />
  <para style="p"><verse number="1" style="v" />Pasian aw, dai dide-in om kei in. Lungnuamin,
    tangloin ommawk kei in, Pasian aw. </para>
  <para style="p"><verse number="2" style="v" />Bang hang hiam cih leh na galte in gamlumna piangsak
    uh a, nang hong mudahte kiphasak mahmah uh hi. </para>
  <para style="p"><verse number="3" style="v" />Amaute in khem siamna tawh na mite thangsiah uh a,
    amaute in na it mite langpangin thu kikum uh hi. </para>
  <para style="p"><verse number="4" style="v" />Amaute in, “Hong pai un, minam khat hihna panin
    amaute beisak ni. Israel min peuhmah kiphawksak nawn kei ni!” ci uh hi. </para>
  <para style="p"><verse number="5" style="v" />Amaute in siatna ding geelin kithukhat uh a, nangmah
    hong langpangin thuciamna a bawl uh hi. </para>
  <para style="p"><verse number="6" style="v" />Edom mite leh Ishmael mite, Moab leh Hagri mite, </para>
  <para style="p"><verse number="7" style="v" />Gebal, Ammon, leh Amalek mite, Filistia leh Taia
    khua mite tawh thuciam a bawl uh hi. </para>
  <para style="p"><verse number="8" style="v" />Assiria mite in zong amaute pawlpih uh a, amaute pen
    Lot' suanlekhakte-a' dingin pawl muan'huaite ahi uh hi. </para>
  <para style="p"><verse number="10" style="v" />Endor munah a kizogawp, leilakah a luang uh a
    muatgawp, Midian mite' tungah na bawl bang leh, Kishon gun-a Sisera leh Jabin-te' tungah na bawl
    bangin amaute tungah bawl in. </para>
  <para style="p"><verse number="12" style="v" />“Pasian' gam hoihte eima tan' dingin la ni,” a ci
    Oreb leh Zeeb-te bangin amau' miliante bawl in la, Zeba leh Zalmunna-te bangin amau a ukte
    khempeuh bawl in. </para>
  <para style="p"><verse number="13" style="v" />Ka Pasian aw, amaute pen pingpei sunga ninnen, huih
    mai-a ansi leeng bangsak ta in. </para>
  <para style="p"><verse number="14" style="v" />Mei in gamlak a haltum bang, mualliante a kuan'sak
    bangin </para>
  <para style="p"><verse number="15" style="v" />na khuapi huihpi tawh amaute delh in la, na huihpi
    tawh amaute lausak gawp in. </para>
  <para style="p"><verse number="16" style="v" />{ Topa } aw, amaute in na min hong zon'theihna
    dingin amaute khempeuh maizumna tawh kidimsak in. </para>
  <para style="p"><verse number="17" style="v" />Amaute maizumin lungkia densak in la, a mindai-in
    siasak in. </para>
  <para style="p"><verse number="18" style="v" />{ Topa } a kici min nei nangmah bek leitung
    khempeuhah a Sangpenpa na hihna amaute theisak in. </para>
  <chapter number="84" style="c" />
  <para style="p"><verse number="1" style="v" />Vanglian { Topa } aw, nangma ten'na mun bangzah
    takin etlawm ahi hiam? </para>
  <para style="p"><verse number="2" style="v" />Ke'n ka lunggulh mahmah hi. { Topa' } huangsung ka
    lunggulh mahmah a, ka lungsim leh ka pumpi a nungta Pasian' tungah lungdam mahmahin la a sa hi. </para>
  <para style="p"><verse number="3" style="v" />Vanglian { Topa, } ka kumpi leh ka Pasian aw, na
    biakna tau-ah, kawlgit nangawn in a inn ding mu a, phialphiah in a omna ding, a note a koihna
    ding bu a mu hi. </para>
  <para style="p"><verse number="4" style="v" />Nangma inn sungah tengin, nangmah phatna a sa
    ngitnget mite thupha ngah mi ahi uh hi. </para>
  <para style="p"><verse number="5" style="v" />Nangma tung panin thahatna ngahin Zion zuatna lampi
    a tawn nuam mite thupha ngah mi ahi uh hi. </para>
  <para style="p"><verse number="6" style="v" />Amaute in Kuamkeu mun kantanin a pai laitakun tua
    kuam pen ciktui tampi tawh kidim a, guahzu masate in zong tua mun pen bualtuite tawh a kidimsak
    hi. </para>
  <para style="p"><verse number="7" style="v" />Amaute a paikawmun a tha uh hat semsem a, pasian-te'
    Pasian Zion-ah mu ding uh hi. </para>
  <para style="p"><verse number="8" style="v" />Vanglian { Topa } Pasian aw, ka thungetna hong za in
    la, ka thungetna hong ngai in, Jakob Pasian! </para>
  <para style="p"><verse number="9" style="v" />Pasian aw, kote a hong hu dingpa hong etsak in la,
    na sathau nilhpa hong kem in. </para>
  <para style="p"><verse number="10" style="v" />Bang hang hiam cih leh mun dangah ni tul khat om
    sangin nangma huang sungah ni khat om hoihzaw hi. Gitlohna inn sungah ka ten' sangin ka Pasian'
    inn kongcingpa ka hi nuamzaw hi. </para>
  <para style="p"><verse number="11" style="v" />Bang hang hiam cih leh { Topa } Pasian pen eite a
    hong hupa a minthang i kumpi hi a, maipha leh pahtawina a hong piapa ahi hi. Thumanin a gamta
    mite tungah { Topa } in na hoih bangmah sitlo hi. </para>
  <para style="p"><verse number="12" style="v" />Vanglian { Topa } aw, nangmah a hong muang mite,
    thupha ngah mi ahi uh hi. </para>
  <chapter number="85" style="c" />
  <para style="p"><verse number="1" style="v" />{ Topa } aw, nangma leitang na hehpih a, Jakob'
    nopsaknate a ngeina na bangsakkik hi. </para>
  <para style="p"><verse number="2" style="v" />Na mite' mawhna na maisak a, amau' khialhna khempeuh
    na maisak hi. </para>
  <para style="p"><verse number="3" style="v" />Na hehna khempeuh na damsak a, na sinsona na daisak
    hi. </para>
  <para style="p"><verse number="4" style="v" />Kote hong honkhia Pasian aw, kote ka ngei uh hong
    bangsakkik in la, kote tunga na lungkimlohna hong beisak ta in. </para>
  <para style="p"><verse number="5" style="v" />Kote' tungah heh paisuak ding na hi hiam? Khang
    tawntungin heh paisuak ding na hi hiam? </para>
  <para style="p"><verse number="6" style="v" />Kote in nangmah kong phat theihna dingun ko na mite
    hong nungtasakkik loding na hi hiam? </para>
  <para style="p"><verse number="7" style="v" />{ Topa } aw, kote tungah na itna kip hong lak in la,
    hong huhin hong hon in. </para>
  <para style="p"><verse number="8" style="v" />{ Topa } Pasian' thugen ding hong zasak dih un. Bang
    hang hiam cih leh ama lamah lungsim takpi tawh a kihei ama mi siangtho, ama mite' tungah kilemna
    thu a gen ding hi. </para>
  <para style="p"><verse number="9" style="v" />I gam sungah minthan'na a om theihna dingin amah a
    zahtakte-a' dingin ama hong hotkhiatna hong om takpi hi. </para>
  <para style="p"><verse number="10" style="v" />Itna kip leh thutak kigawm ding a, thuman leh
    kilemna kihual ding uh hi. </para>
  <para style="p"><verse number="11" style="v" />Leilak panin thutak hong pokhia ding a, vantung
    panin thuman in hong ensuk ding hi. </para>
  <para style="p"><verse number="12" style="v" />{ Topa } in a hoih nate eite tungah hong pia ding
    a, i leitang in hauhna piangsak ding hi. </para>
  <para style="p"><verse number="13" style="v" />{ Topa' } mai-ah thuman na ma pai ding a, ama lampi
    a bawlkhol ding hi. </para>
  <chapter number="86" style="c" />
  <para style="p"><verse number="1" style="v" />{ Topa } aw, kei hehpihhuai-in cimawh ka hih manin
    na bil hong ngat in la, hong dawng in. </para>
  <para style="p"><verse number="2" style="v" />Mihoih ka hih manin kei hong kem in. Nangmah a hong
    muang na nasempa hong hon in. </para>
  <para style="p"><verse number="3" style="v" />Nang pen ka Pasian na hi hi. Topa aw, sun tawntung
    hong kiko ka hih manin kei hong hehpih in. </para>
  <para style="p"><verse number="4" style="v" />Topa aw, nangma tungah thu hong ngen ka hih manin na
    nasempa hong kipaaksak in. </para>
  <para style="p"><verse number="5" style="v" />Bang hang hiam cih leh Topa aw, nangmah hoihin
    mawhna na maisak a, hong ngente khempeuh tungah itna kip tampi na nei hi. </para>
  <para style="p"><verse number="6" style="v" />{ Topa } aw, ka thungetna hong za in la, nang tungah
    thumin kong kikona hong ngai in. </para>
  <para style="p"><verse number="7" style="v" />Kei hong dawng na hih manin ka haksat hun ciangin
    nangma tungah kong ngen hi. </para>
  <para style="p"><verse number="8" style="v" />Topa aw, pasian-te lakah nang tawh a kibang kuamah
    omlo a, nangma sep bang, kuamah in sem theilo hi. </para>
  <para style="p"><verse number="9" style="v" />Topa aw, na bawlsa minam khempeuh hong pai-in na
    mai-ah hong kun ding uh a, nangma min hong phat ding uh hi. </para>
  <para style="p"><verse number="10" style="v" />Bang hang hiam cih leh nangmah lianin na lamdangte
    na bawl a, nang bek Pasian na hi hi. </para>
  <para style="p"><verse number="11" style="v" />{ Topa } aw, nang tungah hong thumanin nangma lampi
    ka zuih theihna dingin kei hong hilh in la, nangma min a zahtakte tawh keima lungsim pumkhat
    hong bangsak in. </para>
  <para style="p"><verse number="12" style="v" />Topa ka Pasian aw, ka lungsim khempeuh tawh na
    tungah ka lungdam a, nangma min ka thangsak ngitnget ding hi. </para>
  <para style="p"><verse number="13" style="v" />Bang hang hiam cih leh keimah na hong itna kip lian
    mahmah a, Leinuai thuk sung panin kei nong honkhia khin hi. </para>
  <para style="p"><verse number="14" style="v" />Pasian aw, mi kihisakte, kei langpangin hong kipan
    hi. Thu-helhawt mi pawlkhat in kei, thah hong sawm uh a, amaute in nang hong thudonlo uh hi. </para>
  <para style="p"><verse number="15" style="v" />Ahih hangin Topa aw, nang pen a hehpih thei, a dik
    Pasian na hi a, heh hak mahmahin, itna kip leh thumanna tawh a kidim na hi hi. </para>
  <para style="p"><verse number="16" style="v" />Kei lamah hong kihei in la, kei hong hehpih in. Na
    nasempa thahatsak in la, na nasem numei' tapa hong hon in. </para>
  <para style="p"><verse number="17" style="v" />{ Topa } nangmah in kei hong huhin, nong
    thahatsakna hangin, kei hong mudahte in mu-in a zahhuaina dingun keima tungah na maipha hong lak
    in. </para>
  <chapter number="87" style="c" />
  <para style="p"><verse number="1" style="v" />Mual Siangtho tungah ama phuhsa khuapi om hi. </para>
  <para style="p"><verse number="2" style="v" />{ Topa } in Israel gam mundang khempeuhte sangin
    Zion kulhkongpi itzaw hi. </para>
  <para style="p"><verse number="3" style="v" />Pasian' khuapi aw, na minthan'na teng hong kigengen
    hi. </para>
  <para style="p"><verse number="4" style="v" />Kei hong theite lakah Egypt leh Babylon ka hel hi.
    Filistia, Taia leh Ethiopia-te zong kihel a, “Hihte pen hua lai mah panin a piang ahi hi,” kici
    ding hi. </para>
  <para style="p"><verse number="5" style="v" />Zion tawh kisai-in ahih leh, “Minam khempeuh ama
    sung pana suak ahi hi,” kici ding hi. Bang hang hiam cih leh Sangpenpa mahmah in amah kipsak
    ding hi. </para>
  <para style="p"><verse number="6" style="v" />{ Topa } in, “Hihte pen hua lai-a suak,” ci-in minam
    khempeuh ciamtehin a gelh ding hi. </para>
  <para style="p"><verse number="7" style="v" />Tua sunga teng mite in, “Kote' lungdamna khempeuh
    nangma sungah om hi,” ci ciat ding uh hi. </para>
  <chapter number="88" style="c" />
  <para style="p"><verse number="1" style="v" />{ Topa, } ka Pasian aw, sunin huhna kong ngen a, zan
    hun sungin nangma mai-ah kong kiko hi. </para>
  <para style="p"><verse number="2" style="v" />Ka thungetna hong za in la, nong huh ding ka hong
    ngetna hong ngai in. </para>
  <para style="p"><verse number="3" style="v" />Bang hang hiam cih leh lungkhamna tampi thuakin, ka
    si dektak hi. </para>
  <para style="p"><verse number="4" style="v" />Kei pen a sidek mi tawh ka kibang ta a, ka thahatna
    khempeuh beimang khinta hi. </para>
  <para style="p"><verse number="5" style="v" />Misite lakah a kinusia, a kithatlum, han sunga lum,
    na huh zawh ahi nawnlo, na phawk nawnlohte ka bang ta hi. </para>
  <para style="p"><verse number="6" style="v" />Kei pen, mialin a thukna mun, Leihawm thuk sungah
    nong koih khinta hi. </para>
  <para style="p"><verse number="7" style="v" />Nangma hehna keima tungah gik mahmah a, na tuihualte
    khempeuh tawh kei na hong vukcip hi. </para>
  <para style="p"><verse number="8" style="v" />Ka kikholhpih mite in kei a hong pelh dingin na hong
    bawl a, amaute tungah a cikzethuai khatin kei na hong bawl hi. Ka suahtak theihlohna dingin kei
    hong kikhumcip a, </para>
  <para style="p"><verse number="9" style="v" />ka gim thuakna hangin ka mit a mial ta hi. { Topa }
    aw, nisimin nangma tungah kong ngen a, thu ngenin ka khutte nangma lamah kong zan hi. </para>
  <para style="p"><verse number="10" style="v" />A sisate-a' dingin na lamdang a bawl na hi hiam?
    Nangmah a phat dingin mi a si khinsate hong tho ding ahi hiam? </para>
  <para style="p"><verse number="11" style="v" />Han sungah na itna kip kigen ding a, siatna munah
    nangma thumannate kigen ding ahi hiam? </para>
  <para style="p"><verse number="12" style="v" />Khuamialna sungah na na lamdangte kithei a,
    mangngilhna gamsungah na hotkhiat huhna kithei ahi hiam? </para>
  <para style="p"><verse number="13" style="v" />Ahih hangin { Topa } aw, na tungah huhna kong ngen
    a, zingsang simin na mai-ah thu ka hong ngen hi. </para>
  <para style="p"><verse number="14" style="v" />{ Topa } aw, bang hangin kei hong paiikhia na hi
    hiam? Bang hangin kei kiang panin na maitang seel na hi hiam? </para>
  <para style="p"><verse number="15" style="v" />Ka neu tunga kipan gim thuakin ka si dektak hi.
    Nong gimpiakte ka thuak a, ka cihna ding mel ka thei nawn kei hi. </para>
  <para style="p"><verse number="16" style="v" />Nangma hehna in keimah hong nawkgawp khin a, a
    lauhuai mahmah nangma hong sukgawpna in kei hong susia ta hi. </para>
  <para style="p"><verse number="17" style="v" />Amaute in tuikhang bangin sun tawntungin kei hong
    umcih uh a, kei hong tuamcip uh hi. </para>
  <para style="p"><verse number="18" style="v" />Kei hong itte leh ka lawmte keimah nong pelhsak
    khin a, khuamial bekbek, keima kikholhpih ahi hi. </para>
  <chapter number="89" style="c" />
  <para style="p"><verse number="1" style="v" />{ Topa } aw, na itna kip la-in ka sa tawntung ding
    a, nangma thutakna ka gen tawntung ding hi. </para>
  <para style="p"><verse number="2" style="v" />Bang hang hiam cih leh nangma itna kip tawntung a,
    na thutakna zong vantung bangin kip tawntung hi. </para>
  <para style="p"><verse number="3" style="v" />Nangmah in, “Ka teelpa tawh thuciamna ka bawlzo a,
    ka nasem David tungah thu ka ciamzo hi: </para>
  <para style="p"><verse number="4" style="v" />‘Na suan na khakte kumpi-in ka kipsak ding a, na
    kumpi gam khang tawntungin ka kipsak ding hi,’” na ci khin hi. </para>
  <para style="p"><verse number="5" style="v" />{ Topa } aw, na nasepna a lamdangte, vantungte
    phatsak in la, mi siangthote' kikhopna sungah na thumanna phatsak in. </para>
  <para style="p"><verse number="7" style="v" />Bang hang hiam cih leh { Topa } pen vantunga kua
    tawh kitehthei ding ahi hiam? Mi siangthote' kikhopna sungah a kizahtak Pasian, a kiima omte
    khempeuh tungah lianin a zahtakhuai { Topa } pen van mite' lakah kua pen tawh kibang ahi hiam? </para>
  <para style="p"><verse number="8" style="v" />Vanglian { Topa } Pasian aw, na khempeuhah na thutak
    a, nangmah bangin a vanglian kua om ahi hiam, { Topa } aw. </para>
  <para style="p"><verse number="9" style="v" />Nang in tuipi khang na uk a, a tuihualte a san'
    ciangin na daiisak hi. </para>
  <para style="p"><verse number="10" style="v" />Nangmah in a kithat lumsa luanghawm khat bangin
    ganhing golpi Rahab na sugawp a, na thahatna tawh na galte na zogawp hi. </para>
  <para style="p"><verse number="11" style="v" />Vantungte nangma-a' hi a, leitung zong nangma-a'
    mah ahi hi. Leitung leh a sunga om khempeuh nangma phuhsa ahi hi. </para>
  <para style="p"><verse number="12" style="v" />Saklam leh khanglamte nangma bawlsa hi a, Tabor
    mual leh Hermon mual in lungdamna tawh na min hong phat uh hi. </para>
  <para style="p"><verse number="13" style="v" />Nangma vang lian mahmah a, na thahatna kigen theilo
    hi. </para>
  <para style="p"><verse number="14" style="v" />Thuman leh thutang tawh na ukna za na phut a, itna
    kip leh thuman tawh na khempeuh na sem hi. </para>
  <para style="p"><verse number="16" style="v" />{ Topa } aw, lungdamin lasakna tawh nang hong bia
    a, na migitna khuavak sungah nuamtakin a nungta, nangma hangin sunthapai-in lungdam a, nangma
    hoihna hong phat mite mi nuamsa ahi uh hi. </para>
  <para style="p"><verse number="17" style="v" />Bang hang hiam cih leh nangmah in nakpi takin kote
    na hong gualzosak a, kote hong angvanin na hong gualzosak hi. </para>
  <para style="p"><verse number="18" style="v" />Kote a hong hu { Topa } hi a, Israel-te' Siangtho
    Pasian nangmah in ka kumpipa uh nong pia hi. </para>
  <para style="p"><verse number="19" style="v" />Hun lui lai-in na thuman mipa tungah mang sungah
    thu na gen a, “A vanglian khatpa tungah lukhu ka koih khinzo a, mite lak panin a kitengkhia mi
    khat ka liansakzo hi. </para>
  <para style="p"><verse number="21" style="v" />Ka nasempa David ka muzo hi. Ka thahatna ama tungah
    a om ngitnget theihna ding, ka vangliatna in zong, amah a thakhauhsak theihna dingin ka sathau
    siangtho amah ka nilh khin hi. </para>
  <para style="p"><verse number="22" style="v" />Galte in amah khemzo ngeilo ding a, migilote in
    zong amah zo ngeilo ding uh hi. </para>
  <para style="p"><verse number="23" style="v" />Ama mai-ah a galte ka sugawp ding a, amah a mudahte
    ka satpuk ding hi. </para>
  <para style="p"><verse number="24" style="v" />Amah it tawntungin ama tungah ka thutak ding a,
    amah a gualzo-in ka bawl tawntung ding hi. </para>
  <para style="p"><verse number="25" style="v" />Mediterranean Tuipi-a kipan Eufratis Gunpi dong
    amah ka uksak ding hi. </para>
  <para style="p"><verse number="26" style="v" />Amah in kei kiangah, ‘Nang pen keima Pa leh ka
    Pasian na hi a, kei a hong honkhiapa leh a hong hupa na hi hi,’ hong ci ding hi. </para>
  <para style="p"><verse number="27" style="v" />Keimah in amah ta upa penin ka bawl ding a, leitung
    kumpite lakah a lianpenin ka bawl ding hi. </para>
  <para style="p"><verse number="28" style="v" />Amah ka itna ka kipsak tawntung ding a, ama tungah
    ka thuciamna ka kipsak tawntung ding hi. </para>
  <para style="p"><verse number="29" style="v" />Ama suanlekhakte kumpi ka hisak ngitnget ding a, a
    ukna za, vantung bangin ka kipsak ding hi. </para>
  <para style="p"><verse number="32" style="v" />“Ama tate in ka thukhamte nusia-in, ka biakna
    ngeina kip om bangin a gamtat kei uh a, amaute in ka ngeina siasakin ka thupiak a zuih kei uh
    leh, amaute' thupalsatna hangin ciang tawh gim ka pia ding a, amau' mawhnate hangin satna tawh
    gim ka pia ding hi. </para>
  <para style="p"><verse number="33" style="v" />Ahih hangin amah ka itna ka khiam kei ding a, ka
    thuciamna ka kipelhsak kei ding hi. </para>
  <para style="p"><verse number="34" style="v" />Ka thuciamna siasak loin, ka kam pana paikhia thute
    ka khel kei ding hi. </para>
  <para style="p"><verse number="35" style="v" />“A tawntunga kimang dingin ka siangthona tawh
    khatvei ka kiciam khin a, David' tungah ka zuau kei ding hi. </para>
  <para style="p"><verse number="36" style="v" />Ama suanlekhakte kizom paisuak ding a, vana ni a
    taan' laiteng a kumpi gam ka kipsak ding hi. </para>
  <para style="p"><verse number="37" style="v" />Khapi bangin tua pen kipsuak ding a, vantung a om
    laiteng kip ding hi,” na ci hi. </para>
  <para style="p"><verse number="38" style="v" />Ahih hangin tu-in amah nialin na lawnkhia a, na
    sathau nilhpa' tungah na heh mahmah hi. </para>
  <para style="p"><verse number="39" style="v" />Na nasempa tawh na thuciamna na pelh khin a, ama
    kumpi lukhu leivui lakah na paihsak hi. </para>
  <para style="p"><verse number="40" style="v" />Ama kulhte khempeuh na sukham khin a, ama
    galpan'mun kipte a sia na suah khin hi. </para>
  <para style="p"><verse number="41" style="v" />A pai khempeuh in ama nate sutgawp uh a, amah pen a
    vengte' nuihsat a suak hi. </para>
  <para style="p"><verse number="42" style="v" />Ama galte na gualzosak a, ama galte na lungdamsak
    khin hi. </para>
  <para style="p"><verse number="43" style="v" />Ama galhiamte a mawkna na suaksak a, gal kidona-ah
    amah na guallelsak hi. </para>
  <para style="p"><verse number="44" style="v" />Nangmah in ama khut panin a kumpi ciangkhut na
    lakhia a, a kumpi tokhom leilak na den'na hi. </para>
  <para style="p"><verse number="45" style="v" />Nangmah in a teek hun nailopi-in amah na teeksak a,
    maizumna tawh na kidimsak hi. </para>
  <para style="p"><verse number="46" style="v" />{ Topa } aw, nang bang tanvei bucip den ding na hi
    hiam? Na hehna bang tanvei meikuang bangin kuangkuang ding ahi hiam? </para>
  <para style="p"><verse number="47" style="v" />{ Topa } aw, nuntak hun a tom mahmahlam hong phawk
    in. Mihingte a mawkna dingin bawl na hi hiam? </para>
  <para style="p"><verse number="48" style="v" />A si theilo kua om ahi hiam? Sihna hankhuk panin
    kua suaktazo ahi hiam? </para>
  <para style="p"><verse number="49" style="v" />Topa aw, na thumanna tawh David tunga na thuciamna,
    hun lui lai-a na itna kip koi-ah omta ahi hiam? </para>
  <para style="p"><verse number="51" style="v" />Topa aw, na nasempa bangzah takin hong kithusim
    lohna, galte in phinna-in a hong neihna, { Topa } aw, amaute in na sathau nilhpa a paina
    khempeuhah a hong nuihsatna uh hong phawk ta in. </para>
  <para style="p"><verse number="52" style="v" />{ Topa } in thupha ngah tawntung ta hen. Amen!
    Amen! </para>
  <chapter number="90" style="c" />
  <para style="p"><verse number="1" style="v" />{ Topa } aw, khang tawntungin kote' omna mun na hi
    hi. </para>
  <para style="p"><verse number="2" style="v" />Mual liante a kipian'sak ma, leitang leh leitung na
    bawl ma pek, a tawntunga kipan a tawntung dongin Pasian na hi hi. </para>
  <para style="p"><verse number="3" style="v" />Mi, leivui na suaksakkik a, “Mihingte aw, ciahkik
    un,” na ci hi. </para>
  <para style="p"><verse number="4" style="v" />Bang hang hiam cih leh nangma muhna-ah kum tul khat
    a bei ciangin zanni ahi a, zan ihmut laitakin khan'lawh khat sung tawh ahi zongin a kibang bek
    hi. </para>
  <para style="p"><verse number="5" style="v" />Nangmah in mite na phiatkhia hi. Amaute pen a ihmu
    tawh kibang uh a, zingsangin a nokik lopa tawh kibang uh hi. </para>
  <para style="p"><verse number="6" style="v" />Zingsangin palhin thaksuak kik a, nitak ciangin
    vulin a keu uh hi. </para>
  <para style="p"><verse number="7" style="v" />Bang hang hiam cih leh nangma sinsona in kote hong
    susia a, na hehluatna in kote hong lausak gawp hi. </para>
  <para style="p"><verse number="8" style="v" />Nangmah in ka mawhnate uh na mai-ah na koih a, ka
    khialh simnate uh na maitangah na koih hi. </para>
  <para style="p"><verse number="9" style="v" />Bang hang hiam cih leh ka hun khempeuh uh na
    hehna-in bei a, ka nuntak hun uh husan' khat bangin a bei hi. </para>
  <para style="p"><verse number="10" style="v" />Kote' nuntak sung kum sawmsagih bang hi a, cidam
    le-ung kum sawmgiat bang hithei hi. Ahih hangin tua hunsung nangawn gimna leh haksatna hi a, tua
    hunte bei pakin kote ka maimang uh hi. </para>
  <para style="p"><verse number="11" style="v" />Nang hong kizahtakna dingin na sinsona' vangliatna
    kua in thei a, na hehna' husiatna kua in thei ahi hiam? </para>
  <para style="p"><verse number="12" style="v" />Tua ahih ciangin pilna lungsim ka ngah theihna
    dingun ka nuntak hun uh a tomlam ka theihna dingun hong hilh in. </para>
  <para style="p"><verse number="13" style="v" />{ Topa } aw, hong kihei kik in. Bang tan sauvei
    ding hiam? Na nasemte hong hehpih in. </para>
  <para style="p"><verse number="14" style="v" />Ka nuntak tawntung uh lungdamin ka kipak theihna
    dingun zingsangin na itna kip tawh kote hong lungkimsak in. </para>
  <para style="p"><verse number="15" style="v" />Kote nong gimsak ni zah, siatna ka thuak uh kum
    phazah mah, kote hong kipaksak in. </para>
  <para style="p"><verse number="16" style="v" />Na nasemte tungah na nasepna, a tate uh tungah na
    minthan'na, na vang hong kilangsak in. </para>
  <para style="p"><verse number="17" style="v" />Kote' { Topa } Pasian aw, kote tungah na thupha
    hong tungsak in la, kote' nasepna khempeuh hong tangtungsak in. </para>
  <chapter number="91" style="c" />
  <para style="p"><verse number="1" style="v" />Sangpenpa' liahna sung, Vanglianpa' liim sungah a om
    mi khempeuh in </para>
  <para style="p"><verse number="2" style="v" />{ Topa' } tungah, “Ka bukna leh ka munkip muan'huai,
    ka muan' ka Pasian na hi hi,” ci ding uh hi. </para>
  <para style="p"><verse number="3" style="v" />Bang hang hiam cih leh amah in thangsiahpa' thangzak
    leh a lauhuai pulnatna panin nang hong honkhia ding hi. </para>
  <para style="p"><verse number="4" style="v" />Amah in a khate tawh nang hong tuam ding a, ama
    khate' nuai-ah bukna ding na mu ding hi. Ama thumanna in nang hong dalin hong hu ding hi. </para>
  <para style="p"><verse number="6" style="v" />Nangmah in zana lauhuaina, sun-a thaltang leengte,
    khuamial lakah a vak khiankhian pulnatna, sun nitaang-a suksiatnate na kihta kei ding hi. </para>
  <para style="p"><verse number="7" style="v" />Na kiangah mi tul khat, na kimkotah mi tul sawm,
    hong tukin a sih hangin bangmah na ci kei ding hi. </para>
  <para style="p"><verse number="8" style="v" />Na mit tawh na en bek ding a, migilote a kithukkikna
    na mu ding hi. </para>
  <para style="p"><verse number="9" style="v" />Nangmah in { Topa } pen na bukna dingin bawlin,
    Sangpenpa, nang a hong hu dingin bawl khin na hih manin </para>
  <para style="p"><verse number="10" style="v" />nangma tungah siatna hong tunglo ding a, na inn
    sungah gimna hong tunglo ding hi. </para>
  <para style="p"><verse number="11" style="v" />Bang hang hiam cih leh nangmah a hong cing dingin
    amah in ama vantung mi nang hong kemsak ding hi. </para>
  <para style="p"><verse number="12" style="v" />Na khete leh suang a kitahkhak lohna dingin amaute
    in a khut uh tawh nang hong dom ding uh hi. </para>
  <para style="p"><verse number="13" style="v" />Nangmah in humpinelkai leh gul gunei tung na tawn
    ding a, na khenuai-ah humpinelkai khanglai leh gulpi na tuancil ding hi. </para>
  <para style="p"><verse number="14" style="v" />Itna tawh hong bel ahih manin amah ka honkhia ding
    a, ka min hong thei ahih manin mun sangna-ah amah ka koih ding hi. </para>
  <para style="p"><verse number="15" style="v" />Amah in hong sap ciangin amah ka dawng ding hi.
    Haksatna sungah amah ka ompih ding a, amah honkhia-in ka pahtawi ding hi. </para>
  <para style="p"><verse number="16" style="v" />Nuntak sau tawh amah ka lungkimsak ding a, amah ka
    honkhia ding hi. </para>
  <chapter number="92" style="c" />
  <para style="p"><verse number="3" style="v" />Sangpenpa aw, { Topa } tungah lungdamna lah ding,
    nangma min phatna la sak dingin kilawm a, zangsawm khausai lasakna leh harp lasakna, laia
    lasaknate tumin, zingsangin nangma itna kip, zanin na thumanna genkhiat dingin a kilawm ahi hi. </para>
  <para style="p"><verse number="4" style="v" />Bang hang hiam cih leh { Topa } aw, nangma sepna
    tawh kei nong lungdamsak a, nangma sepnate hangin lungdamin la ka sa hi. </para>
  <para style="p"><verse number="5" style="v" />{ Topa } aw, na nasepnate lian mahmah a, na
    ngaihsutnate thuk mahmah hi. </para>
  <para style="p"><verse number="8" style="v" />Migilote, lopa bangin selkhia-in, siatna bawl
    khempeuh a pun' mahmah hangun, a tawntungin siatna a thuak ding uh ahi hi. Ahih hangin { Topa }
    aw, nang pen a sangna-ah a omden na hihna thu, lungsimmawl mi in thei theilo a, lungsim teilo mi
    in tel theilo hi. </para>
  <para style="p"><verse number="9" style="v" />{ Topa } aw, na galte si ta ding! Bang hang hiam cih
    leh na galte beimang ding a, siatna a bawl khempeuhte kithehthang ding uh hi. </para>
  <para style="p"><verse number="10" style="v" />Ahih hangin nangmah in zangsial bangin kei na hong
    hatsak a, kei thupha hong pia-in nong lungdamsak hi. </para>
  <para style="p"><verse number="11" style="v" />Ka galte' pukna ka mit in mu khinta a, keimah a
    hong do a gilote' siatna ka bil in za khinta hi. </para>
  <para style="p"><verse number="12" style="v" />Nisuh kung bangin thuman mi palh a, Lebanon
    mualtunga om taamtak kung bangin a khang hi. </para>
  <para style="p"><verse number="13" style="v" />{ Topa' } inn sungah amaute kisuan a, i Pasian'
    huangsungah amaute palh uh hi. </para>
  <para style="p"><verse number="15" style="v" />{ Topa } thutang hi, ci-in a lahna dingun amaute
    teek napi-in gah lailai uh a, amaute tui kiuhkeuhin hing sitset uh hi. Amah pen kei hong hupa hi
    a, ama sungah thumanlohna omlo hi. </para>
  <chapter number="93" style="c" />
  <para style="p"><verse number="1" style="v" />{ Topa } in uk a, vangliatna kumpi puan kisilhsak
    hi. { Topa, } kumpi puan kisilhsak a, thahatna tawh amah kidim hi. Leitung kikipsak a, kiling
    ngeilo ding hi. </para>
  <para style="p"><verse number="2" style="v" />Tanglai pek panin na tokhom a kipsa hi a, nang pen a
    tawntunga om na hi hi. </para>
  <para style="p"><verse number="3" style="v" />{ Topa } aw, gunte hong khangin, a aw uh hong
    sangsak a, nakpi takin hong ging hi. </para>
  <para style="p"><verse number="4" style="v" />A sangna munah a om { Topa } vanglian hi. Tui tampi
    gingte sangin vanglian zaw a, tuipi hualte sangin vanglian zaw hi. </para>
  <para style="p"><verse number="5" style="v" />Na thupiaknate kip mahmah hi. { Topa } aw,
    siangthona pen a tawntungin na inn tawh a kilawm ahi hi. </para>
  <chapter number="94" style="c" />
  <para style="p"><verse number="1" style="v" />A thukkik Pasian, a thukkik Pasian, { Topa } aw, na
    hehna hong lakkhia in. </para>
  <para style="p"><verse number="2" style="v" />Tho in, leitung thukhenpa aw, a kiphasak mite tungah
    amau' ngah ding a kilawm gimna pia ta in. </para>
  <para style="p"><verse number="3" style="v" />{ Topa } aw, migilote bang tanvei lungdam ding uh a,
    migilote bang tanvei lungnuamin omom lai ding ahi uh hiam? </para>
  <para style="p"><verse number="4" style="v" />Gamtatsiate bang tanvei kihisak lai ding uh a, a
    siat gamtatna uh bang tanvei kisialhpih lai ding ahi uh hiam? </para>
  <para style="p"><verse number="5" style="v" />{ Topa } aw, amaute in nangma mite sugawp uh a,
    nangma luahte gimsak uh hi. </para>
  <para style="p"><verse number="6" style="v" />Amaute in meigong numeite leh khualmite thatlumin pa
    neilote suamlum uh hi. </para>
  <para style="p"><verse number="7" style="v" />Amaute in, “{ Topa } in mulo hi; Jakob Pasian in
    theilo hi,” hong ci uh hi. </para>
  <para style="p"><verse number="8" style="v" />Theitel un, mi lungsimmawl pente aw! Lung pillote
    aw, cik ciangin pil ding na hi uh hiam? </para>
  <para style="p"><verse number="9" style="v" />I bil a bawlpa in khua zalo ding ahi hiam? I mit a
    piangsakpa in khua mulo ding ahi hiam? </para>
  <para style="p"><verse number="11" style="v" />Minamte a thuhilhpa in mi thuhilhlo ding ahi hiam?
    Mihingte tungah theihtheihna a hilh { Topa } in mihingte' ngaihsutna thei a, amaute pen husan'
    bang bek ahihna teltakin a thei hi. </para>
  <para style="p"><verse number="13" style="v" />{ Topa } aw, migilote-a' dingin gum khat a kitawh
    hun mateng, haksat hun sungteng a tawlngak theihna dingin na thukham na hilh mi, na thuhilh mi,
    mi nuamsa ahi hi. </para>
  <para style="p"><verse number="14" style="v" />Bang hang hiam cih leh { Topa } in ama mite nusialo
    ding a, ama luahte paidaklo ding hi. </para>
  <para style="p"><verse number="15" style="v" />Bang hang hiam cih leh thutang pen thuman mite
    tungah hong tungkik ding a, lungsim thutang khempeuh in amah zui ding uh hi. </para>
  <para style="p"><verse number="16" style="v" />Kei-a' dingin migilote a do dingin kua kipan ahi
    hiam? Kei-a' dingin siatna a bawlte' langkhatah kua ding ahi hiam? </para>
  <para style="p"><verse number="17" style="v" />{ Topa } in kei hong huhlo hi leh, gamkhing sungah
    ka tung khinta ding hi. </para>
  <para style="p"><verse number="18" style="v" />{ Topa } aw, “Ka khe taal,” ci-in ka ngaihsut
    ciangin na itna kip in kei hong kaito hi. </para>
  <para style="p"><verse number="19" style="v" />Ka lungsim ngaihsutna a tam mahmah ciangin kei na
    hong hehnem a, na hong lungdamsak hi. </para>
  <para style="p"><verse number="20" style="v" />Sihna ding ngeina a bawl, a gilo gam ukte, nang
    tawh kipawl ding ahi hiam? </para>
  <para style="p"><verse number="21" style="v" />Amaute in thuman mihoihte thah sawm uh a, a
    mawhbaanglo mite sihna thuaksak uh hi. </para>
  <para style="p"><verse number="22" style="v" />Ahih hangin { Topa } pen keima munkip, keima
    Pasian, ka belh suangpi a suak khinta hi. </para>
  <para style="p"><verse number="23" style="v" />Amah in amau' mawhnate amau' tung mahah tungsak
    kikin, a gitlohna hangun amaute a maimangsak ding hi. { Topa, } i Pasian in amaute maimangsak
    ding hi. </para>
  <chapter number="95" style="c" />
  <para style="p"><verse number="1" style="v" />Hong pai un, { Topa } phat ni. Eite a hong hu, a
    hong honkhiapa tungah lungdamna la sa ni. </para>
  <para style="p"><verse number="2" style="v" />Ama omna-ah lungdamna ko-in pai ni. Phatna late, ama
    tungah lungdam takin sa ni. </para>
  <para style="p"><verse number="3" style="v" />Bang hang hiam cih leh { Topa, } a lian Pasian hi a,
    pasian khempeuh tungah Kumpi lianpa ahi hi. </para>
  <para style="p"><verse number="4" style="v" />Amah in leitung khempeuh uk a, guam thuk pen panin
    mual sang pen dawn dongin amah in a uk hi. </para>
  <para style="p"><verse number="5" style="v" />Ama bawlsa tuipite uk a, ama bawlsa leitung zong
    amah in a uk hi. </para>
  <para style="p"><verse number="6" style="v" />Hong pai un, amah bia-in kun ni. Eite hong Bawl {
    Topa' } mai-ah khukdin' ni. </para>
  <para style="p"><verse number="7" style="v" />Bang hang hiam cih leh amah pen eite' Pasian hi a,
    eite pen ama hong kep mite leh ama khutsunga om a tuute ihi hi. Tuni-in hih bangin ama hong
    thugen za un: </para>
  <para style="p"><verse number="9" style="v" />Amaute in ka nasepna mu khin uh hinapi, Meribah leh
    Massah munah na pate un kei hong ze-etin, gamtatna tawh ka lah ding hong kalh hun lai uh bangin,
    note in na lungsim uh khauhsak kei un. </para>
  <para style="p"><verse number="10" style="v" />Kum sawmli sung tua minam ka kih a, “Amaute pen a
    lungsim uhah a khial mi hi a, amaute in ka thupiakte manglo uh hi,” ka ci hi. </para>
  <para style="p"><verse number="11" style="v" />Tua ahih ciangin keima nopsakna munah amaute a
    lutlo dingin sinso kawmin ka kiciam hi. </para>
  <chapter number="96" style="c" />
  <para style="p"><verse number="1" style="v" />Leitung mi khempeuh aw, { Topa } tungah la thak khat
    sa un. { Topa } tungah la sa un. </para>
  <para style="p"><verse number="2" style="v" />{ Topa } tungah la sa un la, ama min phat un. Ni
    khat khit ni khat ama hong hotkhiatna thu gen tawntung un. </para>
  <para style="p"><verse number="3" style="v" />Ama minthan'na minamte lakah gen un la, ama na
    lamdang septe mi khempeuh lakah pulak un. </para>
  <para style="p"><verse number="4" style="v" />Bang hang hiam cih leh { Topa } lian a, nakpi takin
    phat ding ahi hi; pasian dangte khempeuh sangin amah zahtak zawk ding ahi hi. </para>
  <para style="p"><verse number="5" style="v" />Bang hang hiam cih leh minam dangte' pasian khempeuh
    milim hi lel a, ahih hangin { Topa } ahih leh vantungte a bawlpa ahi hi. </para>
  <para style="p"><verse number="6" style="v" />Pahtawina leh liatnate ama mai-ah om a, hatna leh
    hoihnate ama omna mun siangtho-ah om hi. </para>
  <para style="p"><verse number="7" style="v" />Mi namkimte aw, { Topa } in minthan'na leh hatna nei
    hi, ci-in mang un. { Topa } in nei hi, ci-in mang un. </para>
  <para style="p"><verse number="8" style="v" />Ama min in a ngah dingin a kilawm minthan'na { Topa'
    } tungah pia un la, biakpiakna hong kengin ama huangsungah hong pai un. </para>
  <para style="p"><verse number="9" style="v" />Puan siangtho silhin { Topa } bia un. Leitung mi
    khempeuh aw, ama mai-ah ling un. </para>
  <para style="p"><verse number="10" style="v" />Minam khempeuh lakah thu gen kawikawi un la, “{
    Topa } in uk hi. Leitung kikipsak a, kiling ngeilo ding hi. Amah in mihingte' thu a manin khen
    ding hi,” ci un. </para>
  <para style="p"><verse number="11" style="v" />Vantung mite kipak hen la, leitung mite lungdam
    hen. Tuipi leh a sunga om khempeuh awng ta uh hen. </para>
  <para style="p"><verse number="13" style="v" />Lo leh a sunga om khempeuh nuamin diang uh hen.
    Gamlaka sing om khempeuh in { Topa' } mai-ah lungdamin la sa hi. Bang hang hiam cih leh amah
    hong pai ta hi. Leitung mite' thu a khen dingin hong pai ta hi. Amah in thumanna tawh leitung
    ukin mite' thu ahi bangin khen ding hi. </para>
  <chapter number="97" style="c" />
  <para style="p"><verse number="1" style="v" />{ Topa } in uk hi. Leitung lungdam hen la, tuikulh
    neu tampite zong lungdam ta uh hen. </para>
  <para style="p"><verse number="2" style="v" />Meiipite leh khuamial sahpite ama kiimah om a,
    thumanna leh thutan'nate ama tokhom bulpi ahi hi. </para>
  <para style="p"><verse number="3" style="v" />Ama mai-ah mei pai a, ama kiima om a galte a kangtum
    hi. </para>
  <para style="p"><verse number="4" style="v" />Ama khuaphialepte in leitung taangsak a, leitung in
    mu-in a ling hi. </para>
  <para style="p"><verse number="5" style="v" />{ Topa' } mai, leitung mi khempeuh' { Topa' } mai-ah
    mual liante khuainun bangin a tuisuak uh hi. </para>
  <para style="p"><verse number="6" style="v" />Vantungte in ama thumanna genkhia uh a, mi khempeuh
    in ama minthan'na mu uh hi. </para>
  <para style="p"><verse number="7" style="v" />Bangmah a manlo milimte a kisaktheihpih, milim a bia
    mi khempeuhte maizumin kikoih a, ama mai-ah pasian khempeuh kun uh hi. </para>
  <para style="p"><verse number="8" style="v" />Pasian aw, Zion in za-in nuam a, na thukhennate
    hangin Judah khuapite lungdam uh hi. </para>
  <para style="p"><verse number="9" style="v" />Bang hang hiam cih leh { Topa } aw, leitung khempeuh
    a ukpa na hi a, pasian dang khempeuh sangin nakpi takin na lianzaw hi. </para>
  <para style="p"><verse number="10" style="v" />{ Topa } in gitlohna a mudahte it a, amah in a mi
    siangthote' nuntakna siatna ding pan a kem hi. Amah in migilote' khutsung panin amaute a honkhia
    hi. </para>
  <para style="p"><verse number="11" style="v" />Thuman mite' tungah khuavak hong taang a, lungsim
    thutang mite tungah lungdamna hong tung hi. </para>
  <para style="p"><verse number="12" style="v" />Thuman mite aw, { Topa' } nasepnate hangin lungdam
    un la, ama min siangtho phat un. </para>
  <chapter number="98" style="c" />
  <para style="p"><verse number="1" style="v" />Amah in na lamdangte bawl ahih manin { Topa' }
    tungah la thak sa un. Ama khut taklam leh ama khut siangthote in amah gualzosak hi. </para>
  <para style="p"><verse number="2" style="v" />{ Topa } in ama gualzawhna kitheisak khinzo a, amah
    in minamte' muhna-ah ama thumanna langsak khin hi. </para>
  <para style="p"><verse number="3" style="v" />Amah thutakin, it tawntungna nei ahih manin
    Israel-te tungah a thuciamna a tungsak hi. Leitung mi khempeuh in eite' Pasian' gualzawhna mu
    khinta uh hi. </para>
  <para style="p"><verse number="4" style="v" />Leitung mi khempeuh aw, { Topa' } tungah lungdamin
    la sa-in lungdamin awngkhia un la, phatna la sa un. </para>
  <para style="p"><verse number="5" style="v" />Laia lasakna tawh { Topa' } tungah phatna late sa un
    la, laia lasakna leh la ngaih tawh phat un. </para>
  <para style="p"><verse number="6" style="v" />Peengkulte leh saki aw tawh { Topa, } Kumpipa'
    mai-ah lungdamna gingsak un. </para>
  <para style="p"><verse number="7" style="v" />Tuipi leh a sunga omte khempeuh aw, awng un la,
    leitung leh a tunga teng khempeuhte aw, la sa un. </para>
  <para style="p"><verse number="9" style="v" />Gunte aw, na khut uh beng un. Mualte aw, { Topa' }
    mai-ah lungdamin la sa un. Bang hang hiam cih leh leitung a uk dingin amah hong pai ta a,
    thumanna tawh leitung mite' thu ahi ding bangin hong khen ding hi. </para>
  <chapter number="99" style="c" />
  <para style="p"><verse number="1" style="v" />{ Topa } in uk hi. Mihonte ling hen. Kherub-te
    tungah amah tu hi. Leitung ling ta hen. </para>
  <para style="p"><verse number="2" style="v" />Zion khuapi-ah { Topa } lian a, amah in leitung mi
    khempeuh uk hi. </para>
  <para style="p"><verse number="3" style="v" />A lian a kihtakhuai ama min mi khempeuh in phat ta
    uh hen. Amah siangtho hi. </para>
  <para style="p"><verse number="4" style="v" />Thutang a deih, Vanglian Kumpipa aw, nangmah in
    thuman na phut khin a, Israel-te sungah thutang leh thuman na semkhia hi. </para>
  <para style="p"><verse number="5" style="v" />I { Topa } Pasian phat un la, ama khengakna munah
    bia un. Amah siangtho hi. </para>
  <para style="p"><verse number="6" style="v" />Moses leh Aaron-te ama siampi hi uh a, amah a biate
    lakah Samuel zong a kihel hi. { Topa' } tungah amaute kiko uh a, amah in amaute a dawng hi. </para>
  <para style="p"><verse number="7" style="v" />Amah in meii khuampi sung pan amaute tungah thu gen
    a, ama teci pan'nate leh amah in amaute tungah a thukham piakte amaute in a zui uh hi. </para>
  <para style="p"><verse number="8" style="v" />Kote' { Topa } Pasian aw, nang in amaute na dawng
    hi. Amau' mawhna hangin gim na piak tei hangin amau' mawhnate a maisak nuam Pasian na hihna
    amaute' tungah na kilangsak hi. </para>
  <para style="p"><verse number="9" style="v" />I { Topa } Pasian phat un la, ama mual siangtho-ah
    bia un; bang hang hiam cih leh i { Topa } Pasian a siangtho hi. </para>
  <chapter number="100" style="c" />
  <para style="p"><verse number="1" style="v" />Gam khempeuh aw, { Topa' } tungah lungdamna aw
    gingsak un. </para>
  <para style="p"><verse number="2" style="v" />Lungdamna tawh { Topa' } na sem un. Ama omna-ah la
    sa kawmin hong pai un. </para>
  <para style="p"><verse number="3" style="v" />{ Topa, } Pasian ahihna thei un. Eite hong bawlpa
    amah hi a, eite ama-a' ihi hi. Eite ama mi ihi a, ama gankhahna sunga om a tuute ihi hi. </para>
  <para style="p"><verse number="4" style="v" />Lungdam kohna tawh ama kongpi-ah lut un la, amah
    phatna tawh ama huang sungah tum un. Ama tungah lungdam ko un la, ama min phat un. </para>
  <para style="p"><verse number="5" style="v" />Bang hang hiam cih leh { Topa } hoih hi. Ama itna
    kipin kho tawntung a, ama thumanna a khang khangin kip hi. </para>
  <chapter number="101" style="c" />
  <para style="p"><verse number="1" style="v" />Keima la pen thumanna leh thutan'na la ahi hi. Nang
    ka hong sak ding hi; { Topa } aw, kong sak ding hi. </para>
  <para style="p"><verse number="2" style="v" />Paubaan'na a omlo thu bek ka kin ding hi. Cik
    ciangin kei kiangah hong pai ding na hi hiam? Lungsim hoihna tawh ka inn sungah ka gamta ding
    hi. </para>
  <para style="p"><verse number="3" style="v" />A sia na peuhmah ka deih kei ding hi. Lamkhial mite'
    nasepna ka mudah a, tuate tawh ka kisukha kei ding hi. </para>
  <para style="p"><verse number="4" style="v" />Lungsim kawina ka deih hetkei a, siatna, ngaihsutin
    zong ka neikha kei ding hi. </para>
  <para style="p"><verse number="5" style="v" />A vengte a gensia sim mite ka susia ding a,
    kiphatsakna, kihihsakna lungsim a nei mi ka thuak kei ding hi. </para>
  <para style="p"><verse number="6" style="v" />Leitungah a thuman mite kei tawh a om theihna dingin
    maipha ka pia ding a, paubaan'na omloin a gamta mi in keima na hong sem ding hi. </para>
  <para style="p"><verse number="7" style="v" />Khemna a zang mi peuhmah keima inn-ah tenglo ding a,
    zuauthu a gen mi peuhmah keima omna-ah om thei nawnlo ding hi. </para>
  <para style="p"><verse number="8" style="v" />Zingsang simin leitunga migilote khempeuh ka susia
    ding a, { Topa' } khuapi panin siatna bawlte khempeuh ka khenkhia ding hi. </para>
  <chapter number="102" style="c" />
  <para style="p"><verse number="1" style="v" />{ Topa } aw, ka thungetna hong za in la, ka thumna
    hong ngai in. </para>
  <para style="p"><verse number="2" style="v" />Ka cihmawh hunin kei kiang panin bu kei in. Keima
    lam hong nga in la, kong sap ciangin hong dawng pah in. </para>
  <para style="p"><verse number="3" style="v" />Bang hang hiam cih leh ka nuntakna, meikhu bangin
    beimang a, ka pumpi meikuang bangin a sa hi. </para>
  <para style="p"><verse number="4" style="v" />Lungkham luatna hangin lopa bangin ka keutum a, an
    nangawn ka nezo kei hi. </para>
  <para style="p"><verse number="5" style="v" />A gingin ka tautauna hangin ka guh guakin ka om hi. </para>
  <para style="p"><verse number="6" style="v" />Gamlaka om musane leh mun kolhna-ah a om simbu tawh
    ka kibang hi. </para>
  <para style="p"><verse number="7" style="v" />Ihmu theiloin ka om a, innkhum dawna vasa khat guak
    a om tawh ka kibang hi. </para>
  <para style="p"><verse number="8" style="v" />Sun nilohin ka galte in kei hong zahko uh a, kei
    hong simmawhte in ciamsiatna-in ka min a zang uh hi. </para>
  <para style="p"><verse number="10" style="v" />Bang hang hiam cih leh vut bek ka annek hita a, na
    thangpaihna leh na hehna hangin ka tuidawnte khitui tawh kihel hi. Bang hang hiam cih leh nang
    in kei hong domto napi-in lei nong den'na hi. </para>
  <para style="p"><verse number="11" style="v" />Keima nuntakna pen nitak lama a om nilim tawh
    kibang lel a, lopa bangin ka vulgawp hi. </para>
  <para style="p"><verse number="12" style="v" />Ahih hangin { Topa } aw, nang na kip ngitnget a,
    khang tawntungin nang hong kiphawkna kip hi. </para>
  <para style="p"><verse number="13" style="v" />Nangmah tho-in Zion khua na hehpih ding hi. Amah na
    angvan hun ding hita a, a kiciangtansa hun hong tung khin hi. </para>
  <para style="p"><verse number="14" style="v" />Bang hang hiam cih leh na nasemte in tua khua
    suangtumte it uh a, a leivuite nangawn pammaih sa uh hi. </para>
  <para style="p"><verse number="15" style="v" />Minamte in { Topa } hong zahtakin, leitung kumpi
    khempeuh in na minthan'na hong zahtak ding uh hi. </para>
  <para style="p"><verse number="16" style="v" />Bang hang hiam cih leh { Topa } in Zion khua lam
    ding a, ama minthan'na hong kilang ding hi. </para>
  <para style="p"><verse number="17" style="v" />Amah in mi cimawhte' thungetna kinin, amau' thumna
    simmawhlo ding hi. </para>
  <para style="p"><verse number="18" style="v" />A suak nailo mite in { Topa } a phat theihna dingin
    a hong tung laiding khang mite-a' dingin hih thu kiciamteh hen: </para>
  <para style="p"><verse number="22" style="v" />Mihingte, kumpi gamte, { Topa } a bia dingin a
    kikaihkhop uh ciangin, mite in Zion khuasungah { Topa' } min, Jerusalem khuasungah amah phatna a
    pulak theihna dingun, thongkiate' taunate a za ding leh a si dingin a kisehte a khahkhia dingin
    a sangna ama siangtho mun panin amah in hong ensukin, vantung panin { Topa } in leitung hong en
    hi. </para>
  <para style="p"><verse number="23" style="v" />Amah in kei a khangtung kimlai ka thahatna hong
    suktat sakin, ka hunte hong khiapsak hi. </para>
  <para style="p"><verse number="24" style="v" />Keimah in, “Khang tawntungin a kip ka Pasian aw,
    hong khan'sihsak kei in,” ka ci hi. </para>
  <para style="p"><verse number="25" style="v" />Tanglai hunin nangmah in leitung bulpi na koih a,
    vantungte zong nangma khut tawh na bawlsa ahi hi. </para>
  <para style="p"><verse number="26" style="v" />Amaute sia ding uh a, ahih hangin nang na kip ding
    hi. Puan bangin amaute paatkhia ding uh hi. Nangmah in amaute puan bangin na khek a, amaute a
    maimang uh hi. </para>
  <para style="p"><verse number="27" style="v" />Ahi zongin nang na kibang ngitnget a, na nuntak hun
    in mong neilo hi. </para>
  <para style="p"><verse number="28" style="v" />Na nasemte' tate lungmuangin om ding uh a, amau'
    suanlekhakte na mai-ah kip ding uh hi. </para>
  <chapter number="103" style="c" />
  <para style="p"><verse number="1" style="v" />{ Topa } ka phat ding a, ka lungsim khempeuh tawh
    ama min siangtho ka phat ding hi. </para>
  <para style="p"><verse number="2" style="v" />{ Topa } ka phat ding a, ama migitna ka mangngilh
    kei ding hi. </para>
  <para style="p"><verse number="3" style="v" />Amah in ka mawhna khempeuh hong maisak a, ka natna
    khempeuh hong damsak hi. </para>
  <para style="p"><verse number="4" style="v" />Hankhuk tung ding kimlai hong suaktasak a, itna leh
    hehpihna tampi hong pia hi. </para>
  <para style="p"><verse number="5" style="v" />Muvanlai bangin ka tha a hat theihna dingin thupha
    namkim hong pia hi. </para>
  <para style="p"><verse number="6" style="v" />{ Topa } in a kinengniamte-a' dingin thuman
    thutangin thu a khen hi. </para>
  <para style="p"><verse number="7" style="v" />Amah in ama geelna Moses tungah gen a, ama nasepnate
    Israel mite a musak hi. </para>
  <para style="p"><verse number="8" style="v" />{ Topa } dikin hehpihna tawh kidim a, heh hakin, a
    lian mahmah itna kip tawh a kidim hi. </para>
  <para style="p"><verse number="9" style="v" />Amah in a tawntungin hong taii ngitngetlo ding a,
    amah heh paisuaklo ding hi. </para>
  <para style="p"><verse number="10" style="v" />Amah in eite' khialhna tawh a kituakin eite tungah
    hong bawllo a, eite' mawhna tawh a kituakin hong thukkiklo hi. </para>
  <para style="p"><verse number="11" style="v" />Vantung pen leitung panin a san' mah bangin amah a
    zahtakte' tungah ama itna kip lianin sang mahmah hi. </para>
  <para style="p"><verse number="12" style="v" />Nisuahna pen nitumna panin a gamlat mah bangin i
    mawhna hangin gimnate eite' kiang panin gamlapi-ah a nilkhia hi. </para>
  <para style="p"><verse number="13" style="v" />Pa in tate a hehpih bangin { Topa } in amah a
    zahtakte hong hehpih hi. </para>
  <para style="p"><verse number="14" style="v" />Bang hang hiam cih leh amah in eite' pian'na hong
    thei a, eite pen leivui ihihna a phawk hi. </para>
  <para style="p"><verse number="15" style="v" />Eite ihih leh i nuntakna pen lopa tawh kibang a,
    lolai-ah a po pakte bangin a palh hi. </para>
  <para style="p"><verse number="16" style="v" />Bang hang hiam cih leh huih in amah semin beimang
    a, tua mun in amah thei nawnlo hi. </para>
  <para style="p"><verse number="18" style="v" />Ahih hangin { Topa' } itna kip pen amah a zahtak
    mite tungah a tawntung pan a tawntung dongin kip ngitnget a, ama thumanna pen ama thuciamna
    zui-in a thupiak bangin sep ding a phawk mite tungah a khang khangin a kip tawntung hi. </para>
  <para style="p"><verse number="19" style="v" />{ Topa } in vantungah ama tokhom phutkhin a, amah
    in mun khempeuh a uk hi. </para>
  <para style="p"><verse number="20" style="v" />Ama thugen a ngai, ama thu bangin a sem no a
    thahat, no ama vantung mite aw, { Topa } phat un. </para>
  <para style="p"><verse number="21" style="v" />Ama deih bangin a gamta ama nasem, ama mihon
    khempeuhte aw, { Topa } phat un. </para>
  <para style="p"><verse number="22" style="v" />Ama ukna sunga a om ama bawlsate aw, { Topa } phat
    un. Ke'n, { Topa } ka phat ding hi. </para>
  <chapter number="104" style="c" />
  <para style="p"><verse number="1" style="v" />{ Topa } ka phat ding hi. { Topa } ka Pasian aw,
    nang na lian mahmah hi. Minthan'na leh liatna nang na silh hi. </para>
  <para style="p"><verse number="2" style="v" />Puanza tawh tuam bangin khuavak tawh na kituam a,
    vantungte pen puanbuk bangin na zal hi. </para>
  <para style="p"><verse number="3" style="v" />Vana om tui tungah na inn na lam a, na leeng dingin
    meiipite na bawl a, huih khate tungah nang na tuang hi. </para>
  <para style="p"><verse number="4" style="v" />Na kamtai dingin huihte na bawl a, mei leh
    meikuangte na nasemte na hisak hi. </para>
  <para style="p"><verse number="5" style="v" />Leitung a ling ngeilo dingin ama bulpi tungah na
    phut hi. </para>
  <para style="p"><verse number="6" style="v" />Nangmah in puan tawh tuam bangin leitung pen tui
    thukpi tawh na tuam a, tuate in mualte tuumcip hi. </para>
  <para style="p"><verse number="7" style="v" />Na thuhilhna hangin tua tuite taikhia uh a, na
    thupiakna awging a zak uh ciangin kikhawhkhia uh hi. </para>
  <para style="p"><verse number="8" style="v" />Mualtung leh guamsungah tua tuite luang uh a,
    amau-a' dingin na sehsa munah a tung uh hi. </para>
  <para style="p"><verse number="9" style="v" />Tua tuite in leitung a tuamkik lohna dingin amaute'
    kantan loh ding gamgi khat na phut hi. </para>
  <para style="p"><verse number="10" style="v" />Kuamte sung panin ciktui na phulkhiasak a, mualte
    kikalah a luang uh hi. </para>
  <para style="p"><verse number="11" style="v" />Gamlak ganhingte' dawn ding tui na pia a, gamlak
    sakolte in a dangtakna uh tua tui-ah a phasak uh hi. </para>
  <para style="p"><verse number="12" style="v" />Tua tui kiangah huihlak vasate om uh a, singhiangte
    lakah amaute ham zaizai uh hi. </para>
  <para style="p"><verse number="13" style="v" />A sangna mun na omna panin mite tungah guah na
    zusak a, nangma thupha tawh leitung a kidim hi. </para>
  <para style="p"><verse number="14" style="v" />Nangmah in ganhingte-a' dingin lopa, mihing in
    leilak panin an a ngah theihna dingin a khawh ding ankungte, </para>
  <para style="p"><verse number="15" style="v" />mihing lungsim a nuamsak ding leenggahzu, mihing
    maitang a zolsak ding sathau, mihing lungsim a hatsak ding an na piangsak hi. </para>
  <para style="p"><verse number="16" style="v" />{ Topa } in a suan, Lebanon muala om taamtak
    singte, tua ama singkungte in guahtui tampi a ngah hi. </para>
  <para style="p"><verse number="17" style="v" />Tua singte tungah vasate in bu bawl uh a, taksing
    kungte lakah gun vapite in bu a tom uh hi. </para>
  <para style="p"><verse number="18" style="v" />Mual sangte pen sathakte-a' ding hi a, suangtumte
    pen sakikh-te' belh ding ahi hi. </para>
  <para style="p"><verse number="19" style="v" />Hun ciamtehna dingin khapi na bawl a, ni in zong a
    tum ding hun a thei hi. </para>
  <para style="p"><verse number="20" style="v" />Nangmah in khuamial na bawl a, gamlak ganhing
    khempeuh a vakkhiat hun pen zan hunsung ahi hi. </para>
  <para style="p"><verse number="21" style="v" />Humpinelkai khanglaite in amau' nek ding sa a
    ngahna dingun nakpi takin hawk uh a, amau' an ding Pasian' tung pan a ngah uh hi. </para>
  <para style="p"><verse number="22" style="v" />Ni a suah ciangin amaute kihemkhia uh a, a kua sung
    uhah a lum hithiat uh hi. </para>
  <para style="p"><verse number="23" style="v" />Mite pen nasem dingin kuankhia uh a, nitak mateng
    na sem uh hi. </para>
  <para style="p"><verse number="24" style="v" />{ Topa } aw, na sepsa nate tam mahmah hi. Nangmah
    in ciimna tawh tuate khempeuh na bawl a, na pian'sak ganhingte tawh leitung a kidim hi. </para>
  <para style="p"><verse number="25" style="v" />Hua lai-ah, ganhing a lian a neu, simzawh lohin a
    tam, a vak muamua-na, lianin a zai mahmah tuipi om hi. </para>
  <para style="p"><verse number="26" style="v" />Hua tuipi tungah teembawte leh gualnopna dingin na
    bawl Awle a pai hi. </para>
  <para style="p"><verse number="27" style="v" />A hun ciangin an na piak ding ngakin hihte khempeuh
    in nangmah hong en uh hi. </para>
  <para style="p"><verse number="28" style="v" />Na piak ciangin amaute in ne uh a, an na pia a,
    amaute lungkim uh hi. </para>
  <para style="p"><verse number="29" style="v" />Na maitang na seel ciangin amaute khasia uh hi.
    Amau' husan'na na lakkhiat ciangin amaute si-in amau' pian'na leivui-ah a ciahkik uh hi. </para>
  <para style="p"><verse number="30" style="v" />Na hu na san'khiat ciangin amaute a kipiangsak hi
    a, nangmah in leitung na bawlthak hi. </para>
  <para style="p"><verse number="32" style="v" />Leitung a et ciangin tua leitung kilingin, mualte a
    lawn' ciangin tua mualte meikhu a suak, ama nasepna-ah { Topa } lungdam hen la, { Topa' }
    minthan'na kip tawntung ta hen. </para>
  <para style="p"><verse number="33" style="v" />Ka nuntak laiteng { Topa } tungah la ka sa ding a,
    ka hin' laiteng ka Pasian phatna la ka sasa ding hi. </para>
  <para style="p"><verse number="34" style="v" />{ Topa } in hong lungdamsak ahih manin ka lasaknate
    in zong amah lungdamsak ta hen. </para>
  <para style="p"><verse number="35" style="v" />Leitung panin mawhnei mite beimang hen la, migilote
    om nawn kei hen. Ke'n, { Topa } ka phat ding hi. { Topa } ka phat ding hi. </para>
  <chapter number="105" style="c" />
  <para style="p"><verse number="1" style="v" />{ Topa } tungah lungdamna ko-in, ama min phat un la,
    ama sepnate khempeuh mite lakah kitheisak un. </para>
  <para style="p"><verse number="2" style="v" />Ama tungah la sa un. Ama tungah phatna la sa un la,
    a lamdang a septe khempeuh gen ciat ta un. </para>
  <para style="p"><verse number="3" style="v" />Ama min siangtho hangin lungdam un la, { Topa } a
    zong mite lungdam ta hen. </para>
  <para style="p"><verse number="4" style="v" />{ Topa } leh ama huh ding zon' belin nei un la, a
    tawntungin ama maipha zong niloh un. </para>
  <para style="p"><verse number="6" style="v" />No ama nasem, Abraham' suanlekhak, Jakob' tate, ama
    teel mite aw, ama sepsa a lamdang nate, ama na lamdang lahte, a genkhiat a thukhennate phawk
    ciat ta un! </para>
  <para style="p"><verse number="7" style="v" />Amah pen { Topa, } eite' Pasian hi a, ama
    thupiaknate leitung khempeuh in a zuih ding ahi hi. </para>
  <para style="p"><verse number="11" style="v" />“Na luah dingin Kanaan gam ka hong pia ding hi,”
    ci-in Abraham tawh thuciam a bawlsa, Isaac tungah a thuciamsa, Jakob tungah thupiakna a kipsak,
    Israel tungah tawntung thuciamna, ama thupiaksa kammal, ama thuciamna pen khang tul khat dongin
    amah in phawk ngitnget hi. </para>
  <para style="p"><verse number="12" style="v" />Amaute tawm mahmahin, bangmah genthamlo uh a,
    khualmi hi-in, </para>
  <para style="p"><verse number="13" style="v" />minam khat panin minam dang khatah, gam khat pan
    gam khatah a vak kawikawi laitakun, </para>
  <para style="p"><verse number="14" style="v" />amah in amaute kuamah nengniamsak lo hi. Amaute'
    hangin amah in kumpite thuhilhin, </para>
  <para style="p"><verse number="15" style="v" />“Ka sathau nilhte sukha kei un; ka kamsangte tungah
    siatna bawl kei un,” ci hi. </para>
  <para style="p"><verse number="16" style="v" />Amah in leitungah kialpi tungsakin, nektheih an
    khempeuh a siatsak ciangin, </para>
  <para style="p"><verse number="17" style="v" />amah in, Josef a kici, sila-a a kizuak mi khat,
    amaute' mai-ah a sawl hi. </para>
  <para style="p"><verse number="18" style="v" />Ama khete pen kolte in nasak a, ama ngawng pen
    sikkol sungah kikoih hi. </para>
  <para style="p"><verse number="19" style="v" />Ama thugente a tun' matengin { Topa } in amah ze-et
    hi. </para>
  <para style="p"><verse number="20" style="v" />Amah a khahkhia dingin kumpipa in mi paisak a,
    mihingte a ukpa in amah a khahkhia hi. </para>
  <para style="p"><verse number="22" style="v" />Josef in kumpipa' uliante ama ut bangin lamlakin, a
    upate pen pilna hilhsak a, ama innsung topa ama neihsa khempeuh a ukpa-in a koih hi. </para>
  <para style="p"><verse number="23" style="v" />Tua ciangin Egypt gamah Israel va pai a, Ham'
    gamsungah peemta-in Jakob va om hi. </para>
  <para style="p"><verse number="24" style="v" />{ Topa } in ama mite pungsak mahmah a, a galte
    sangin amaute hatzaw sak hi. </para>
  <para style="p"><verse number="25" style="v" />Ama mite mudahin, ama nasemte siamna tawh a khem
    dingin amaute' lungsim amah in kiheisak hi. </para>
  <para style="p"><verse number="26" style="v" />Amah in, ama nasem Moses leh ama teelsa Aaron a
    sawl hi. </para>
  <para style="p"><verse number="27" style="v" />Amaute in ama limte amaute' lakah na lamdangte Ham'
    gamsungah a bawl uh hi. </para>
  <para style="p"><verse number="28" style="v" />Amah in khuamial sawl a, leitung khim a zingsak hi.
    Ahih hangin Egypt mite in ama thu a langpang uh hi. </para>
  <para style="p"><verse number="29" style="v" />Amah in amau' tuite sisan suaksak a, a ngasate uh a
    sisak hi. </para>
  <para style="p"><verse number="30" style="v" />Amau' leitang tung leh a kumpipa' innsung nangawn
    uiphukte tawh a kidim hi. </para>
  <para style="p"><verse number="31" style="v" />Amah kampau a, thohonpi leh thokangte gamsung dimin
    hong om hi. </para>
  <para style="p"><verse number="32" style="v" />Amah in a guah dingun gialpi, amau' gamsung
    khempeuh a taangsak khuaphialep, amaute a pia hi. </para>
  <para style="p"><verse number="33" style="v" />Amah in amau' leengguite leh a theikungte uh
    vattansak a, amau' gamsung sing khempeuh a kuaihtansak hi. </para>
  <para style="p"><verse number="34" style="v" />Amah kampau a, kauphete leh tangngolte, simzawh
    lohin hong pai uh a, </para>
  <para style="p"><verse number="35" style="v" />gamsunga kung khempeuh, amau' leitang panin a gah
    khempeuh a nektumsak mang hi. </para>
  <para style="p"><verse number="36" style="v" />Amau' sung pan a piang masa Egypt tacil khempeuh a
    satlum hi. </para>
  <para style="p"><verse number="37" style="v" />Tua ciangin amah in ngun leh kham tawh Israel-te
    paikhiatpih a, amaute a vekpi-in cidamin thahat kim uh hi. </para>
  <para style="p"><verse number="38" style="v" />Amaute a paikhiat ciangun Egypt mite lungdam mahmah
    uh hi. Bang hang hiam cih leh amaute kihta uh hi. </para>
  <para style="p"><verse number="39" style="v" />Amaute a liah dingin amah in meiipi kaisak a, zanin
    khua muhna dingin mei a omsak hi. </para>
  <para style="p"><verse number="40" style="v" />Amaute in ngen a, vantung panin anlum tampi a pia
    hi. </para>
  <para style="p"><verse number="41" style="v" />Amah in suangpi hong a, tui a phulkhia hi. Guntui
    bangin sehnel gamah tui a luang hi. </para>
  <para style="p"><verse number="42" style="v" />Bang hang hiam cih leh a siangtho ama thuciamna leh
    ama nasem Abraham a phawk hi. </para>
  <para style="p"><verse number="43" style="v" />Tua ahih ciangin ama mite lungdamna tawh, ama teel
    mite lasakna tawh a paikhiatpih hi. </para>
  <para style="p"><verse number="45" style="v" />Amaute in ama ngeina kipte zui-in, ama thukhamte a
    neih theihna dingun, amah in amaute tungah minam dangte' leitang pia a, midangte' nasepna gahte
    zong amaute a ngahsak hi. { Topa } phat un. </para>
  <chapter number="106" style="c" />
  <para style="p"><verse number="1" style="v" />{ Topa } phat un. { Topa' } tungah lungdam ko un;
    bang hang hiam cih leh amah hoih a, ama itna kip tawntung hi. </para>
  <para style="p"><verse number="2" style="v" />{ Topa' } nasepna lianpite kua in genkhia thei ding
    a, kua in a kicingin amah phat thei ding ahi hiam? </para>
  <para style="p"><verse number="3" style="v" />Thutang a zui, a tawntungin thumanin a gamta mite,
    mi nuamsa ahi hi. </para>
  <para style="p"><verse number="5" style="v" />{ Topa } aw, nangma teel mite' daupaina ka muh
    theihna ding, nangma minamte' kipakna sungah ka lungkim theihna ding, nangma luahte tawh ka
    minthan' khawm theihna dingin na mite tungah maipha na lah ciangin kei hong phawk in la, amaute
    na hotkhiat ciangin kei zong hong huh in. </para>
  <para style="p"><verse number="6" style="v" />Ka pu ka pate uha kipan kote ka khial khin uh hi.
    Mawhna ka bawl khin uh a, ka gilo gamtat khin uh hi. </para>
  <para style="p"><verse number="7" style="v" />Ka pu ka pate un Egypt gamah a om lai-un nangma
    nasepna a lamdangte ngaihsunlo uh hi. Na itna kip a tampite phawklo uh a, San Tuipi-ah Sangpenpa
    hong lehdo uh hi. </para>
  <para style="p"><verse number="8" style="v" />Ahi zongin amah in a lian mahmah a vangliatna a
    kitheihsakna dingin ama min a ngaihsutna-in amaute a honkhia hi. </para>
  <para style="p"><verse number="9" style="v" />Amah in San Tuipi thuhilh a, tua tuipi a kang hi.
    Amah in gamlak kantan bangin tuithuk kantanin amaute a paipih hi. </para>
  <para style="p"><verse number="10" style="v" />Tua ahih ciangin amah in galte' khutsung panin
    amaute honkhia a, langpangte' vangliatna panin amaute a khahkhia hi. </para>
  <para style="p"><verse number="11" style="v" />Tui in amau' langte tuummang khin a, amaute a
    suakta khat zong omlo uh hi. </para>
  <para style="p"><verse number="12" style="v" />Tua ciangin amaute in ama thu um uh a, amah phatna
    la a sa uh hi. </para>
  <para style="p"><verse number="13" style="v" />Ahih hangin amaute in ama nasepte mangngilh pah uh
    a, ama thugen ding ngakloin a gamta pah uh hi. </para>
  <para style="p"><verse number="14" style="v" />Ahih hangin amaute in gamlakah duhluat mahmahna nei
    uh a, sehnel gamsungah Pasian a ze-et uh hi. </para>
  <para style="p"><verse number="15" style="v" />Amah in amaute' nget pen pia a, ahih hangin amaute
    lakah natsia a tungsak hi. </para>
  <para style="p"><verse number="16" style="v" />Gamlakah Moses leh { Topa' } mi siangtho Aaron a
    hazat uh ciangin, </para>
  <para style="p"><verse number="17" style="v" />lei kihongin Dathan valhtum a, Abiram' pawlte a
    vukcip hi. </para>
  <para style="p"><verse number="18" style="v" />Amaute' sungah mei hong piangkhia a, meikuang in
    migilote a kangtum hi. </para>
  <para style="p"><verse number="19" style="v" />Amaute in Horeb gamsungah bawngno khat bawl uh a, a
    kisung tua milim a bia uh hi. </para>
  <para style="p"><verse number="20" style="v" />Amaute in Pasian' minthan'na pen lopa a ne bawngtal
    lim tawh a khek uh hi. </para>
  <para style="p"><verse number="22" style="v" />Amaute in Egypt gamsungah na lianpite a bawl, Ham'
    gamsungah na lamdangte leh San Tuipi-ah a kihtakhuai nate a bawl, amau' Honpa, Pasian mangngilh
    uh hi. </para>
  <para style="p"><verse number="23" style="v" />Tua ahih ciangin amaute a suksiatna ding a hehna
    panin a heikhia dingin Pasian' mai-ah ama teelpa Moses ding hi kei leh amaute ka susia ding hi,
    amah in ci hi. </para>
  <para style="p"><verse number="24" style="v" />Amaute in gam nuam simmawh uh a, ama thuciamna umlo
    uh hi. </para>
  <para style="p"><verse number="25" style="v" />Amaute a puanbuk sung uhah phun niloh uh a, { Topa'
    } thu ngailo uh hi. </para>
  <para style="p"><verse number="27" style="v" />Tua ahih ciangin amah in a khut laamto-in gamsungah
    amaute puksak a, leitung gam khempeuh minamte' lakah amau' suanlekhakte a thehthang ding a
    kiciam hi. </para>
  <para style="p"><verse number="28" style="v" />Tua ciangin amaute in Peor-a Baal pasian bel uh a,
    nuntakna a neilote tungah biakna-in a kipia sate a ne uh hi. </para>
  <para style="p"><verse number="29" style="v" />Amau' gamtatna tawh { Topa' } hehna ding piangsak
    uh a, amaute' lakah pulnatna hong tung hi. </para>
  <para style="p"><verse number="30" style="v" />Tua ciangin Finehas dingin hong palai a, pulnatna a
    hong dai hi. </para>
  <para style="p"><verse number="31" style="v" />Tua thu pen a khang a khangin ama thumanna-in
    kiciamteh tawntung hi. </para>
  <para style="p"><verse number="33" style="v" />Amaute in Meribah tuiphualah amah sinso sakin, amah
    a langpang uh hi. Thakhatin kamguh a paukha Moses in amaute' huhau-in siatna a ngahlawh hi. </para>
  <para style="p"><verse number="34" style="v" />{ Topa } in amaute a thupiak bangin amaute in tua
    mite thatlo uh hi. </para>
  <para style="p"><verse number="35" style="v" />Minam dangte tawh kihelin amau' gamtat bangbang a
    gamta dingin a kisin uh hi. </para>
  <para style="p"><verse number="36" style="v" />Amau-a' dingin thangzak ahi amau' milimte a biakpih
    uh hi. </para>
  <para style="p"><verse number="37" style="v" />Amaute in a tapate uh leh a tanute uh dawi
    biakna-in a nei uh hi. </para>
  <para style="p"><verse number="38" style="v" />Amaute in Kanaan gam milimte a biakna-un mawhna
    neilo a tanute uh leh a tapate uh that uh a, hih mi thahna hangin gamsung a nin a suak hi. </para>
  <para style="p"><verse number="39" style="v" />Tua ahih ciangin amau' sepna tawh amaute a nin suak
    uh a, amau' gamtatnate tawh palhngulhna a bawl uh hi. </para>
  <para style="p"><verse number="40" style="v" />Tua ciangin ama mite tungah { Topa' } hehna hong
    kitawhkuang a, amah in ama luah minamte a kih hi. </para>
  <para style="p"><verse number="41" style="v" />Amau a mudah minamte in amaute a uk theihna dingin
    tua minamte' khutsungah amaute a pia hi. </para>
  <para style="p"><verse number="42" style="v" />A galte un amaute nengniam uh a, amau' khutnuai-ah
    amaute a koih uh hi. </para>
  <para style="p"><verse number="43" style="v" />Amah in amaute tam veipi honkhia hi. Ahih hangin
    amaute in lehdona lungsim vom uh a, amau' mawhna hangin amaute a kiniamkoih hi. </para>
  <para style="p"><verse number="44" style="v" />Tua bang ahi ta zongin amaute' kikona a zak ciangin
    amaute' cihmawhna a don hi. </para>
  <para style="p"><verse number="45" style="v" />Amaute-a' ding a ngaihsutna-in ama thuciamna phawk
    a, ama itna kip tawh kizui-in a kolsak hi. </para>
  <para style="p"><verse number="46" style="v" />Amaute a man mi khempeuhte in a khasiatpih zah dong
    dingin amah in amau' tungah a piangsak hi. </para>
  <para style="p"><verse number="47" style="v" />{ Topa, } kote' Pasian aw, kote hong hon in la,
    nangma min siangtho kong phat theihna ding uh leh nangma tungah lungdamna kong koh theihna
    dingun minam dangte' lak panin kote hong kaikhawmkik in. </para>
  <para style="p"><verse number="48" style="v" />{ Topa, } Israel Pasian in a tawntung-a kipan a
    tawntung dongin thupha ngah ta hen. Mi khempeuh in, “Amen,” ci ta uh hen. { Topa } phat un. </para>
  <chapter number="107" style="c" />
  <para style="p"><verse number="1" style="v" />“{ Topa } tungah lungdam ko un; bang hang hiam cih
    leh amah hoih a, ama itna kip tawntung!” </para>
  <para style="p"><verse number="3" style="v" />Tu-a teng mah, nisuahna leh nitumna, leilu lam leh
    leitaw lam, leitung pana ama kaihkhop, galte' khutsung panin a hong hotkhiat mite in ci kikkik
    ta uh hen. </para>
  <para style="p"><verse number="4" style="v" />Pawlkhatte gamlakah gammang uh a, a ten'na ding uh
    khuapi tun'na lampi mu zolo uh hi. </para>
  <para style="p"><verse number="5" style="v" />Gilkial dangtakin amaute sibup uh hi. </para>
  <para style="p"><verse number="6" style="v" />Tua ciangin amaute in a lungkhamna uhah { Topa } ko
    uh a, amau' cihmawhna panin amah in a honkhia hi. </para>
  <para style="p"><verse number="7" style="v" />Amau' ten'na ding khuapi a tun' matengun amah in
    lampi manah amaute a paipih hi. </para>
  <para style="p"><verse number="8" style="v" />Ama itna kip leh mihing tate tungah a lamdang ama
    sepnate hangin amaute in { Topa' } tungah lungdamna ko ta uh hen. </para>
  <para style="p"><verse number="9" style="v" />Bang hang hiam cih leh amah in a gilkial a dangtakte
    phasak a, bangmah a neilote tungah na hoih tampi a pia hi. </para>
  <para style="p"><verse number="10" style="v" />Pawlkhatte, khuamial sung, a zing sungah tu uh a,
    sikkol kibulhin gimna thuakin thong kia uh hi. </para>
  <para style="p"><verse number="11" style="v" />Bang hang hiam cih leh amaute in Pasian' thu sel uh
    a, Sangpenpa' thugente a nial uh hi. </para>
  <para style="p"><verse number="12" style="v" />Nasep haksa tawh amaute' lungsim niamsak hi. Amaute
    puk uh a, a huh ding kuamah omlo hi. </para>
  <para style="p"><verse number="13" style="v" />Tua ciangin amaute in a lungkhamna uhah { Topa } ko
    uh a, amau' cihmawhna panin amah in a honkhia hi. </para>
  <para style="p"><verse number="14" style="v" />Amah in khuamial sung leh a zing sung panin amaute
    lakhia a, amau a kihennate a botsat hi. </para>
  <para style="p"><verse number="15" style="v" />Ama itna kip leh mihing tate tungah a lamdang a
    nasepnate hangin amaute in { Topa } tungah lungdamna ko ta uh hen. </para>
  <para style="p"><verse number="16" style="v" />Bang hang hiam cih leh amah in sumngo kongkhakte
    sukhamin sikzawlte tum nih a suah hi. </para>
  <para style="p"><verse number="17" style="v" />Pawlkhatte amau' khialhna hangin a ci uh na a, a
    mawhna hangun gimna a thuak uh hi. </para>
  <para style="p"><verse number="18" style="v" />Amaute in an peuhmah kih uh a, sihna kongpi tawh
    amaute kinai ta uh hi. </para>
  <para style="p"><verse number="19" style="v" />Tua ciangin amaute in a lungkhamna uhah { Topa } ko
    uh a, amau' cihmawhna panin amah in a honkhia hi. </para>
  <para style="p"><verse number="20" style="v" />Amah in thu vaikhakin amaute damsak a, siatna ding
    panin amaute a honkhia hi. </para>
  <para style="p"><verse number="21" style="v" />Ama itna kip leh mihing tate tungah a lamdang a
    nasepnate hangin amaute in { Topa } tungah lungdamna ko ta uh hen. </para>
  <para style="p"><verse number="22" style="v" />Lungdam koh piaknate pia-in ama nasepnate lungdam
    la tawh amaute gensak un. </para>
  <para style="p"><verse number="23" style="v" />Pawlkhatte, teembaw tawh tuipi-ah pai uh a, tui
    liante tungah sumbawl na a sem uh hi. </para>
  <para style="p"><verse number="24" style="v" />Amaute in tuithuk tungah { Topa' } gamtatna a
    lamdang a septe a mu uh hi. </para>
  <para style="p"><verse number="25" style="v" />Bang hang hiam cih leh amah in thu pia a, tuipi
    hualte a piangsak huihpi a nungsak hi. </para>
  <para style="p"><verse number="26" style="v" />Amaute, vanah kilawnto-in, a thukna-ah kiasuk uh
    hi. A lauhuai siatna sungah amau' lungsim han'na a bei hi. </para>
  <para style="p"><verse number="27" style="v" />Amaute zukham bangin hoisuk hoito uh a, a cihna
    ding mel uh thei nawnlo uh hi. </para>
  <para style="p"><verse number="28" style="v" />Tua ciangin amaute in a lungkhamna uhah { Topa } ko
    uh a, amau' cihmawhna panin amah in a honkhia hi. </para>
  <para style="p"><verse number="29" style="v" />Amah in huihpi daisak a, tuipi hualte a bei hi. </para>
  <para style="p"><verse number="30" style="v" />Tua ciangin, tua tuihualte a khawl manin amaute a
    lungdam uh hi. Amah in amaute' utna khua-ah a paipih hi. </para>
  <para style="p"><verse number="31" style="v" />Ama itna kip leh mihing tate tungah a lamdang a
    sepnate hangin amaute in { Topa } tungah lungdamna ko ta uh hen. </para>
  <para style="p"><verse number="32" style="v" />Amaute in mihon kikhopna sungah amah pahtawi-in,
    upate' kikhopna sungah amah phat ta uh hen. </para>
  <para style="p"><verse number="34" style="v" />Amah in, a tunga a teng mihingte' gitlohna hangin
    gunte sehnel gam suaksakin ciktuite leikeu suaksak a, an tampi a pian'na leitang pen ci-lei a
    suaksak hi. </para>
  <para style="p"><verse number="35" style="v" />Amah in sehnel gam pen bualtuite suaksak a, leitang
    keu pen ciktui a suaksak hi. </para>
  <para style="p"><verse number="36" style="v" />Amah in tua munah gilkialte tengsak a, a ten'na
    ding uh khuapi amaute in a sat uh hi. </para>
  <para style="p"><verse number="37" style="v" />Amaute in lo-ah an tuhin leenggui suan uh a, a gah
    tampi tak a ngah uh hi. </para>
  <para style="p"><verse number="38" style="v" />Ama thupha piakna hangin ante nakpi takin pung a,
    amau' bawngte zong kiamsaklo hi. </para>
  <para style="p"><verse number="39" style="v" />Amaute pen nenniamna, haksatna leh dahna tawh
    khiamsuk gawpin a kiniamkoih suk ciangin </para>
  <para style="p"><verse number="40" style="v" />amah in, amau a bawlsiate tungah simmawhna buak
    sukin lampi omlohna gamsungah amaute a vakvaisak hi. </para>
  <para style="p"><verse number="41" style="v" />Ahih hangin amah in amau' thuakna sung panin a
    cimawhte laamto a, tuu honpite bangin amau' innkuante a pungsak hi. </para>
  <para style="p"><verse number="42" style="v" />Lungsim thutangte in hih thu mu-in kipak uh a, a
    gilote in ahih leh amau' kam a cih ciat uh hi. </para>
  <para style="p"><verse number="43" style="v" />A pil peuhmah in hih thute don hen la, { Topa' }
    itna kip lungngaingai ta hen. </para>
  <chapter number="108" style="c" />
  <para style="p"><verse number="1" style="v" />Pasian aw, ka lungsim a kigingsa-in om hi. Ka sa
    ding hi; nangmah phatna late ka sa ding hi. Kei ka khanglo ding hi. </para>
  <para style="p"><verse number="2" style="v" />Harp lasakna leh laia lasakna aw, khanglo un.
    Zingsang khuavak hong phong ning. </para>
  <para style="p"><verse number="3" style="v" />{ Topa } aw, mite lakah nangma tungah lungdamna kong
    ko ding a, minam dangte lakah nangma tungah phatna ka sa ding hi. </para>
  <para style="p"><verse number="4" style="v" />Bang hang hiam cih leh na itna kip in vantung ban a,
    na thumanna in meiipite banto hi. </para>
  <para style="p"><verse number="5" style="v" />Pasian aw, vantungte' tungah sangto lai in. Leitung
    khempeuhah na minthan'na omsak in. </para>
  <para style="p"><verse number="6" style="v" />Nangma it mite, na hatna tawh hon in la, kong ngetna
    bangun hong pia in. </para>
  <para style="p"><verse number="7" style="v" />Ama biakinn sungah Pasian in thu ciam khin a,
    “Gualzo-a lungdamna tawh Shekhem gam khenkhia-in, Sukkoth gam kuam ka sehkhia ding hi. </para>
  <para style="p"><verse number="8" style="v" />Gilead gam keima-a' hi a, Manasseh gam zong keima-a'
    mah ahi hi. Efraim gam ka siklukhu hi a, Judah gam ka ciangkhut ahi hi. </para>
  <para style="p"><verse number="9" style="v" />Moab gam ka kisilna kuang hi a, keima neihsa hi, cih
    lahna limin Edom gam tungah ka khedap ka lawn hi. Filistia gam tungah gualzawhna tawh ka awng
    hi,” a ci hi. </para>
  <para style="p"><verse number="10" style="v" />Kua in khuapi muan'huai-ah kei hong paipih ding
    hiam? Kua in Edom gamah kei hong paipih ding hiam? </para>
  <para style="p"><verse number="11" style="v" />Pasian aw, nangmah in kote hong donlo khinta hilo
    na hi hiam? Pasian aw, komau galkapte tawh na kuankhia kei hi. </para>
  <para style="p"><verse number="12" style="v" />Ka galdona uhah kote hong huh in. Bang hang hiam
    cih leh mihing' huhna a mawkna hi. </para>
  <para style="p"><verse number="13" style="v" />Pasian tawh khauhtakin i hih ding hi. Amah pen i
    galte hong sikcipsak dingpa ahi hi. </para>
  <chapter number="109" style="c" />
  <para style="p"><verse number="1" style="v" />Keima hong phat Pasian aw, dai dide-in ommawk kei
    in. </para>
  <para style="p"><verse number="2" style="v" />Bang hang hiam cih leh migilote leh zuauthu gente
    keima langah hong pang uh a, keimah hong gensia-in, zuauthu bekbek genin nei uh hi. </para>
  <para style="p"><verse number="3" style="v" />Amaute in muhdah kamte pau-in kei hong gensia uh a,
    thu omlopi-in kei hong langpang uh hi. </para>
  <para style="p"><verse number="4" style="v" />Amaute ka itna, amaute-a' dingin thu ka ngetsakna
    nangawn amaute in hong thukna-in kei hong mawhsak uh hi. </para>
  <para style="p"><verse number="5" style="v" />Tua ahih ciangin amaute in hoihna-a' dingin siatna
    itna-a' dingin muhdahna tawh kei hong thuk uh hi. </para>
  <para style="p"><verse number="6" style="v" />Ka galpa' langah migilo khat pangsak in la, thusitna
    a thuak dingin mawhna a zong mi khat paipih sak in. </para>
  <para style="p"><verse number="7" style="v" />Amah thu a kisit ciangin thu lelin pusuaksak in la,
    ama hong thumnate zong mawhna suaksak in. </para>
  <para style="p"><verse number="8" style="v" />Amah khan'tom hen la, midang khat in ama nasep za
    ngah ta hen. </para>
  <para style="p"><verse number="9" style="v" />Ama tate pa neilo hi ta hen la, a zi zong meigong
    numei hi ta hen. </para>
  <para style="p"><verse number="10" style="v" />Ama tate vak kawikawi-in khut dawhin ngen hen la, a
    kisiasa a ten'na mun panun kihawlkhia ta uh hen. </para>
  <para style="p"><verse number="11" style="v" />Ama leibatnapa in a neih khempeuh man hen la,
    khualmite in a omlai sunsunte sut ta hen. </para>
  <para style="p"><verse number="12" style="v" />Ama tungah kuamah migi kei hen la, pa neilo ama
    tate kuamah in hehpih kei ta hen. </para>
  <para style="p"><verse number="13" style="v" />Ama suanlekhakte bei hen la, khang khat sungin a
    vangliatna maimang ta hen. </para>
  <para style="p"><verse number="14" style="v" />{ Topa' } mai-ah a pu a pate' mawhna kiciamteh hen
    la, a nu' mawhna kimaisak kei ta hen. </para>
  <para style="p"><verse number="15" style="v" />{ Topa' } mai-ah tua mawhnate omsak in la, leitung
    panin amah a kiphawkna bei ta hen. </para>
  <para style="p"><verse number="16" style="v" />Bang hang hiam cih leh migitna lah ding ngaihsunlo
    a, a zawng a cimawhte leh lungsim kitamzan mite a sih dongun a bawlsia hi. </para>
  <para style="p"><verse number="17" style="v" />Amah in mi samsiat nuam a sa hi. Ama tungah
    samsiatnate tungsak in. Amah in thupha pia nuamlo hi. Kuamah in amah thupha pia kei ta hen. </para>
  <para style="p"><verse number="18" style="v" />Amah pen puansilh bangin samsiatna kingeina seh hi.
    Tua a samsiatnate ama pumpi sungah tui bangin a guhte sungah sathau bangin lutin kizel ta hen. </para>
  <para style="p"><verse number="19" style="v" />Tua samsiatnate pen ama kituamna puan tawh kibang
    hen la, nisimin amah a kigakna a kawnggak tawh kibang ta hen. </para>
  <para style="p"><verse number="20" style="v" />Hih bang teng pen keimah hong mawhsakte' tung, kei
    hong gensiate' tungah { Topa' } kiang pan a thaman hi ta hen. </para>
  <para style="p"><verse number="21" style="v" />Ahih hangin Topa ka { Pasian } aw, na min na
    ngaihsutna tawh keima tangin hong pang in la, na itna kip hoih ahih manin kei hong honkhia in. </para>
  <para style="p"><verse number="22" style="v" />Bang hang hiam cih leh kei genthei-in ka cimawh a,
    ka lungsim tawng dongin na hong nasak hi. </para>
  <para style="p"><verse number="23" style="v" />Nitaka nilim bangin kei ka bei a, kauphe bangin kei
    hong kisingkhia hi. </para>
  <para style="p"><verse number="24" style="v" />An ngolhna hangin ka khukte zaw a, ka pumpi silesa
    zong kiamgawp khinta hi. </para>
  <para style="p"><verse number="25" style="v" />Amaute' nuihsatin kei ka om a, amaute in kei hong
    muh ciangun lusu ngeungeu uh hi. </para>
  <para style="p"><verse number="26" style="v" />{ Topa } ka Pasian aw, kei hong huh in. Nangma itna
    kip tawh kituakin kei hong hon in. </para>
  <para style="p"><verse number="27" style="v" />{ Topa } aw, hih pen nangma bawl, nangma khut in a
    sep ahihna amaute theisak in. </para>
  <para style="p"><verse number="28" style="v" />Amaute in kei hong samsiat hangin nangmah in kei
    thupha nong pia ding hi. Ka langte zahhuaisak in la, na nasempa keimah hong kipsak ta in. </para>
  <para style="p"><verse number="29" style="v" />Kei hong mawhsakte in mindaina silh uh hen la,
    puanza silh bangin amau' maizumna tawh kituamcip ta uh hen. </para>
  <para style="p"><verse number="30" style="v" />{ Topa } tungah ka lungdamna a gingpha-in ka ko
    ding a, mihonte lakah amah ka phat ding hi. </para>
  <para style="p"><verse number="31" style="v" />Bang hang hiam cih leh sihna ding gimna a piapa'
    khutsung pan a honkhia dingin mi cimawhpa' taklamah amah hong ding hi. </para>
  <chapter number="110" style="c" />
  <para style="p"><verse number="1" style="v" />{ Topa } in ka to kumpipa tungah, “Na galte nangma
    khengakna-in ka bawl matengin ka taklamah tu in,” a ci hi. </para>
  <para style="p"><verse number="2" style="v" />{ Topa } in Zion panin na kumpi ciangkhut hong puak
    hi. Na galte' tungah uk in. </para>
  <para style="p"><verse number="3" style="v" />Nangma mihonte mual siangtho tungah na makaih
    ciangin, utna lungsim tawh na mite hong kipia ding uh hi. Daitui bangin zingsangin na khangnona
    nangma tungah hong tung ding hi. </para>
  <para style="p"><verse number="4" style="v" />{ Topa } in thu ciamzo a, ama ngaihsutna kheello
    ding hi. “Melkhizedek bangin a tawntungin siampi na hi hi,” a ci hi. </para>
  <para style="p"><verse number="5" style="v" />Nangma taklamah Topa hong om a, ama heh ni-in
    kumpite a zogawp ding hi. </para>
  <para style="p"><verse number="6" style="v" />Kumpipa in minamte lakah thu khen ding a, tua munte
    si luanghawm tawh a dimsak ding hi. Amah in a zai mahmah leitungah ukpite a susia ding hi. </para>
  <para style="p"><verse number="7" style="v" />Amah in lampi gei-a om luitui dawn ding a, amah a
    tha hatin a gualzopa hi ding hi. </para>
  <chapter number="111" style="c" />
  <para style="p"><verse number="1" style="v" />{ Topa } phat un. Lungsim thutangte a omna, mihon
    kikhopna sungah ka lungsim khempeuh tawh { Topa' } tungah lungdamna ka ko ding hi. </para>
  <para style="p"><verse number="2" style="v" />{ Topa' } nasepna lian a, hoih a sa mi khempeuh in
    tuate kankan uh hi. </para>
  <para style="p"><verse number="3" style="v" />Ama nasepnate, pahtawina leh minliatna tawh kidim a,
    ama thumanna kip tawntung hi. </para>
  <para style="p"><verse number="4" style="v" />Amah in phawk tawntung dingin a lamdang nasepnate
    hong bawl a, { Topa } dikin hehpihna nei hi. </para>
  <para style="p"><verse number="5" style="v" />Amah in amah a zahtakte an pia a, a thuciamna a
    phawk tawntung hi. </para>
  <para style="p"><verse number="6" style="v" />Amah in ama mite tungah minamte' gamh a piakna tawh
    ama vangliatna hong lak khin hi. </para>
  <para style="p"><verse number="7" style="v" />Ama nasepnate khempeuhah amah thumanin citak a, a
    thupiaknate muan'taak mahmah hi. </para>
  <para style="p"><verse number="8" style="v" />A tawntungin tuate kip ngitnget a, thuman leh
    thutang tawh zuih ding ahi hi. </para>
  <para style="p"><verse number="9" style="v" />Amah in ama mite honkhia a, a tawntunga kimang
    dingin thupiakna a bawl khin hi. Ama min siangtho-in vanglian mahmah hi. </para>
  <para style="p"><verse number="10" style="v" />{ Topa } zahtakna pen pilna kipatna ahi hi. Ama
    thupiak a zuite khempeuh tungah thukhen siamna a pia hi. Amah phat tawntung ding ahi hi. </para>
  <chapter number="112" style="c" />
  <para style="p"><verse number="1" style="v" />{ Topa } phat un. { Topa } zahtakin a thupiaknate
    nuam a sa mahmah mi, thupha ngah mi ahi hi. </para>
  <para style="p"><verse number="2" style="v" />Ama suanlekhakte leitungah vanglian ding a, a
    lungsim thutang mite' suanlekhakte thupha kipia ding hi. </para>
  <para style="p"><verse number="3" style="v" />Hauhna leh nopsaknate a innkuan sungah dim ding a,
    ama thumanna kip tawntung ding hi. </para>
  <para style="p"><verse number="4" style="v" />Lungsim thutangte-a' dingin khuamial sung panin
    khuavak hong taangkhia hi. { Topa } dik a, hehpihna nei-in, amah thuman hi. </para>
  <para style="p"><verse number="5" style="v" />Cingh gamtatin mite tungah leitawi pia a, thutangin
    a gamta mite tungah thu a hoih hi. </para>
  <para style="p"><verse number="6" style="v" />Amah kilinglo taktak ding a, kiphawk tawntung ding
    hi. </para>
  <para style="p"><verse number="7" style="v" />Amah in thusia zakding laulo hi. { Topa } muang a,
    ama lungsim a kip hi. </para>
  <para style="p"><verse number="8" style="v" />Amah lauloin, lunghimawh loin om hithiat a, amah a
    langpangte a guallelh ding a theitel hi. </para>
  <para style="p"><verse number="9" style="v" />Amah in hawmkhia zuahzuah a, mizawngte tungah a
    piakhia hi. Ama migitna kip tawntung a, amah vanglianin kipahtawi ding hi. </para>
  <para style="p"><verse number="10" style="v" />Migilo in hih thu mu-in a heh suak mahmah a, a ha
    gawigawi-in a tuimang hi. Migilote' lametna a mawkna a suakta hi. </para>
  <chapter number="113" style="c" />
  <para style="p"><verse number="1" style="v" />{ Topa } phat un. { Topa' } nasemte aw, phat un. {
    Topa' } min phat un. </para>
  <para style="p"><verse number="2" style="v" />{ Topa' } min in tu-a kipanin thupha ngah tawntung
    ta hen. </para>
  <para style="p"><verse number="3" style="v" />Nisuahna pan nitumna dongin { Topa' } min phat ding
    ahi hi. </para>
  <para style="p"><verse number="4" style="v" />{ Topa } in minam khempeuh tungah uk a, ama
    minthan'na vantung sangin sangzaw hi. </para>
  <para style="p"><verse number="6" style="v" />A sangna munah a tu, vantung leh leitung a hong
    ensuk { Topa, } eite' Pasian pen kua tawh kibang ahi hiam? </para>
  <para style="p"><verse number="7" style="v" />Amah in leivui panin mizawngte laamto-in, ninphual
    panin mi cimawhte leh a lungkhamte domto a, </para>
  <para style="p"><verse number="8" style="v" />uliante tawh kikhawl sakin ama mite' ulianin a bawl
    hi. </para>
  <para style="p"><verse number="9" style="v" />Amah in tasel numei tungah ta guan' a, ta a nei nu a
    lungdamin a bawl hi. { Topa } phat un. </para>
  <chapter number="114" style="c" />
  <para style="p"><verse number="1" style="v" />Israel-te, Egypt gam panin pusuakin, Jakob
    innkuanpihte paudang a zang mite kiang pan a paikhiat uh ciangin </para>
  <para style="p"><verse number="2" style="v" />Judah-te, { Topa' } mi siangtho suak a, Israel-te,
    ama uk mi a suak hi. </para>
  <para style="p"><verse number="3" style="v" />Tuipi in amaute mu-in taikhia a, Jordan gun a
    nungkik hi. </para>
  <para style="p"><verse number="4" style="v" />Mual liante tuutal bangin diang uh a, mual neute
    tuuno bangin a diang uh hi. </para>
  <para style="p"><verse number="5" style="v" />Tuipi aw, na taikhiatna ding, Jordan gun aw, na
    nungkikna ding, </para>
  <para style="p"><verse number="6" style="v" />mual liante aw, tuu bangin mual neute aw, tuuno
    bangin na dian'na ding uh bang in hong nasak ahi hiam? </para>
  <para style="p"><verse number="8" style="v" />Leitung aw, suangpi, bualtui suaksak a, meisuang,
    ciktui a suaksak, Jakob' Pasian' omna, { Topa' } omna-ah ling in. </para>
  <chapter number="115" style="c" />
  <para style="p"><verse number="1" style="v" />Kote tungah hiloin, { Topa } aw, kote tungah hiloin,
    na itna kip leh na thumanna hangin nangma tungah minthan'na om ta hen. </para>
  <para style="p"><verse number="2" style="v" />Bang hangin minam dangte in, “Amaute' Pasian koi-ah
    om ahi hiam?” ci laizang ding ahi uh hiam? </para>
  <para style="p"><verse number="3" style="v" />Vantungah eite' Pasian om a, ama ut peuhpeuh a hih
    hi. </para>
  <para style="p"><verse number="4" style="v" />Amau' milimte pen ngun leh kham hi lel a, mihingte'
    khut tawh a kibawl ahi hi. </para>
  <para style="p"><verse number="5" style="v" />Amaute in kam nei napi-in pau theilo uh a, mit nei
    napi-in khua mu theilo uh hi. </para>
  <para style="p"><verse number="6" style="v" />Amaute in bil nei napi-in khua zalo uh a, nak nei
    napi-in a nam theilo uh hi. </para>
  <para style="p"><verse number="7" style="v" />Amaute in khut nei napi-in lawng theilo uh a, khe
    nei napi-in pai theilo uh hi. Amaute in aw gingsak theilo uh hi. </para>
  <para style="p"><verse number="8" style="v" />Tuate a bawlte leh tuate a muangte khempeuh pen
    tuate mah tawh kibang uh hi. </para>
  <para style="p"><verse number="9" style="v" />Israel-te aw, { Topa } muang un. Amah pen note hong
    huhpa leh hong hupa ahi hi. </para>
  <para style="p"><verse number="10" style="v" />Aaron innkuante aw, { Topa } muang un. Amah pen
    note hong huhpa leh hong hupa ahi hi. </para>
  <para style="p"><verse number="11" style="v" />{ Topa } a zahtakte aw, { Topa } muang un. Amah pen
    note hong huhpa leh hong hupa ahi hi. </para>
  <para style="p"><verse number="12" style="v" />{ Topa } in eite hong phawk a, thupha hong pia ding
    hi. Amah in Israel mite, thupha hong pia ding a, amah in Aaron innkuante thupha hong pia ding
    hi. </para>
  <para style="p"><verse number="13" style="v" />Amah in { Topa } a zahtakte a lian a neu-in thupha
    hong pia ding hi. </para>
  <para style="p"><verse number="14" style="v" />{ Topa } in note leh na tate uh hong pungsak ta
    hen. </para>
  <para style="p"><verse number="15" style="v" />Van leh lei a bawl { Topa } in note thupha hong pia
    ta hen. </para>
  <para style="p"><verse number="16" style="v" />Vantung pen { Topa}-a' hi a, ahih hangin leitung
    pen mihingte tungah hong pia khin hi. </para>
  <para style="p"><verse number="17" style="v" />Misite ahi a, gamdaihna sungah a pai peuhpeuhte in
    ahi zongin { Topa } phatlo uh hi. </para>
  <para style="p"><verse number="18" style="v" />Ahih hangin eite in tu-a kipanin a tawntungin {
    Topa } i phat ngitnget ding hi. { Topa } phat un. </para>
  <chapter number="116" style="c" />
  <para style="p"><verse number="1" style="v" />{ Topa } ka it hi; bang hang hiam cih leh amah in ka
    aw hong za-in ka thumnate hong ngai hi. </para>
  <para style="p"><verse number="2" style="v" />Amah ka sap sialin ka sapna aw hong ngai hi. </para>
  <para style="p"><verse number="3" style="v" />Sihna khau in kei hong gakcip hi. Leinuai sihna in
    kei hong mancip a, natna leh lungkhamna ka thuak hi. </para>
  <para style="p"><verse number="4" style="v" />Tua ciangin { Topa' } tungah thu ngenin, “{ Topa }
    aw, nang tungah kong thum hi; kei hong hon in,” ka ci hi. </para>
  <para style="p"><verse number="5" style="v" />{ Topa } dikin thuman a, i Pasian in hehpihna nei
    hi. </para>
  <para style="p"><verse number="6" style="v" />{ Topa } in thu theilo mi hong kem a, kei hong
    kiniamkoih ciangin amah in hong huh hi. </para>
  <para style="p"><verse number="7" style="v" />Lungmuang takin ka om ding hi; bang hang hiam cih
    leh keima tungah { Topa } hong thunuam hi. </para>
  <para style="p"><verse number="8" style="v" />{ Topa } in sihna panin kei hong honkhia hi. Ka
    khituite hong kangsak a, kei hong guallelsak lo hi. </para>
  <para style="p"><verse number="9" style="v" />Tua ahih ciangin mihingte' omna leitung, { Topa' }
    mai-ah nungta-in ka vak kawikawi hi. </para>
  <para style="p"><verse number="10" style="v" />“Nakpi takin gimna ka thuak hi,” ka cih hun ciang
    nangawnin ka upna mah ka len cinten hi. </para>
  <para style="p"><verse number="11" style="v" />Lunghihmawhna tawh, “Mi khempeuh zuau gen vive hi,”
    ka cih hun nangawnin ka um lailai hi. </para>
  <para style="p"><verse number="12" style="v" />Kei tunga ama thupha tampite { Topa' } tungah
    bangci thuk ding ka hi hiam? </para>
  <para style="p"><verse number="13" style="v" />{ Topa } in kei hong hotkhiat ka lungdamna hangin,
    ama kiangah tuiphih biakna ka paipih ding hi. </para>
  <para style="p"><verse number="14" style="v" />{ Topa' } tungah ka thuciamnasa pen ama mite
    khempeuh a kikhopna munah ka pia ding hi. </para>
  <para style="p"><verse number="15" style="v" />Ama mi siangthote a sih ciangin { Topa } in na sa
    mahmah hi. </para>
  <para style="p"><verse number="16" style="v" />{ Topa } aw, kei pen nangma nasem ka hi hi. Nangma
    nasem ka hi a, na nasemnu' ta ka hi hi. Keimah hong kikhihnate nong sutkhiatsak zo hi. </para>
  <para style="p"><verse number="17" style="v" />Lungdam koh biakpiakna nang tungah kong pia ding a,
    { Topa' } tungah thu kong ngen ding hi. </para>
  <para style="p"><verse number="19" style="v" />Jerusalem khuapi aw, ama mi khempeuh a omna sung, {
    Topa' } inn huangsung, nangma laizangah, { Topa' } tungah ka thuciamnasa ka pia ding hi. { Topa
    } phat un. </para>
  <chapter number="117" style="c" />
  <para style="p"><verse number="1" style="v" />Minam khempeuhte aw, { Topa } phat un. Minam
    khempeuhte aw, amah phat un. </para>
  <para style="p"><verse number="2" style="v" />Bang hang hiam cih leh eite a hong itna lian mahmah
    a, { Topa' } thutakna a tawntungin kip ngitnget hi. { Topa } phat un. </para>
  <chapter number="118" style="c" />
  <para style="p"><verse number="1" style="v" />{ Topa' } tungah lungdamna ko un. Bang hang hiam cih
    leh amah hoih a, ama itna kip tawntung hi. </para>
  <para style="p"><verse number="2" style="v" />“Ama itna kip tawntung hi,” Israel-te in ci ta uh
    hen. </para>
  <para style="p"><verse number="3" style="v" />“Ama itna kip tawntung hi,” Aaron innkuante in ci ta
    uh hen. </para>
  <para style="p"><verse number="4" style="v" />“Ama itna kip tawntung hi,” amah a zahtakte in ci ta
    uh hen. </para>
  <para style="p"><verse number="5" style="v" />Ka cihmawhna-ah { Topa } ka sam a, { Topa } in hong
    dawngin mun tanzau-ah hong koih hi. </para>
  <para style="p"><verse number="6" style="v" />{ Topa } in kei hong ompih hi. Bangmah ka kihta kei
    ding hi. Mihingte in kei, bang hong cihzo ding ahi uh hiam? </para>
  <para style="p"><verse number="7" style="v" />Kei hong huh dingin kei lamah { Topa } om hi. Kei
    hong mudahte pen gualzawhna tawh ka en ding hi. </para>
  <para style="p"><verse number="8" style="v" />Mi i muan' sangin { Topa } belh ding hoihzaw hi. </para>
  <para style="p"><verse number="9" style="v" />Uliante i muan' sangin { Topa } belh ding hoihzaw
    hi. </para>
  <para style="p"><verse number="10" style="v" />Minam khempeuh in kei hong umcih uh hi. Ahih hangin
    { Topa' } vang tawh amaute ka sugawp hi. </para>
  <para style="p"><verse number="11" style="v" />Amaute in ka kimkotah kei hong umcih uh hi. Ahih
    hangin { Topa' } vang tawh amaute ka sugawp hi. </para>
  <para style="p"><verse number="12" style="v" />Amaute in khuaipi bangin kei hong umcih uh a, ahi
    zongin selkeu kuang bangin amaute daikik pak uh hi. { Topa' } vang tawh amaute ka sugawp hi. </para>
  <para style="p"><verse number="13" style="v" />Kei ka pukna dingin nakpi takin hong kisawn a, ahih
    hangin { Topa } in kei hong huh hi. </para>
  <para style="p"><verse number="14" style="v" />{ Topa } in a vanglian, a thahatin kei hong bawl a,
    amah pen kei a hong honpa ahi hi. </para>
  <para style="p"><verse number="15" style="v" />Ngai un! Thuman mite' puanbuk sungah gualzawh
    lungdamna la kisa a, “{ Topa' } taklam khut in a lian nate hih khin hi. </para>
  <para style="p"><verse number="16" style="v" />{ Topa' } taklam khut kipahtawi a, { Topa' } taklam
    khut in a lian nate hih khin hi,” kici hi. </para>
  <para style="p"><verse number="17" style="v" />Kei ka si kei ding a, ka hing ding hi. { Topa' }
    sepnate ka gengen ding hi. </para>
  <para style="p"><verse number="18" style="v" />{ Topa } in nasia takin kei hong thuhilh a, ahih
    hangin kei hong sisaklo hi. </para>
  <para style="p"><verse number="19" style="v" />{ Topa' } tungah lungdamna ko-in ka lut theihna
    dingin biakinn kongpite kei hong hon in. </para>
  <para style="p"><verse number="20" style="v" />Hih pen { Topa' } kongpi ahi hi. Thuman mi bek hih
    kongpi-ah lut ding hi. </para>
  <para style="p"><verse number="21" style="v" />Nangmah in kei hong dawngin, hong honkhia na hih
    manin nangma tungah ka lungdam hi. </para>
  <para style="p"><verse number="22" style="v" />Innlamte in a nilkhiat suang pen innkiu suang bulpi
    suak khinta hi. </para>
  <para style="p"><verse number="23" style="v" />Hih pen { Topa' } nasepna hi a, eite' mitah lamdang
    hi. </para>
  <para style="p"><verse number="24" style="v" />Hih ni pen { Topa' } hong piak ni hi a, eite
    lungdamin i kipak ding hi. </para>
  <para style="p"><verse number="25" style="v" />{ Topa } aw, kote hong hon in; hong thum ung. {
    Topa } aw, kong thum uh hi; kote hong daupaisak in. </para>
  <para style="p"><verse number="26" style="v" />{ Topa' } min tawh hong paipa in thupha ngah ta
    hen. { Topa' } inn panin nang kong phat uh hi. </para>
  <para style="p"><verse number="27" style="v" />{ Topa } pen Pasian ahi hi. Amah in eite tungah
    nopsakna hong piazo hi. Na khut uhah singhiang tawi-in, biakna tau kimkotin pai un. </para>
  <para style="p"><verse number="28" style="v" />Nang pen keima Pasian na hi a, nangma tungah
    lungdamna kong ko ding hi. Nang pen keima Pasian na hi a, nangmah kong phat ding hi. </para>
  <para style="p"><verse number="29" style="v" />{ Topa } tungah lungdamna ko un; bang hang hiam cih
    leh amah hoih a, ama itna kip tawntung hi. </para>
  <chapter number="119" style="c" />
  <para style="p"><verse number="1" style="v" />Amau' gamtatna-ah paubaan' omloin { Topa' } ngeina
    sungah a gamtate thupha ngah ahi hi. </para>
  <para style="p"><verse number="3" style="v" />Ama thuhilhnate zui-in, a lungsim khempeuh uh tawh
    amah zongin, khialhna zong bawlloin, ama lampi a zuite, thupha ngah ahi hi. </para>
  <para style="p"><verse number="4" style="v" />Nangma thuhilhte limtakin zuih dingin thu nong pia
    hi. </para>
  <para style="p"><verse number="5" style="v" />Nangma ngeina kipte zuihna-ah ka gamtatna kip ta
    hen. </para>
  <para style="p"><verse number="6" style="v" />Na thupiakte khempeuh mitsuan'in nei ka hih manin,
    kei ka maizum kei ding hi. </para>
  <para style="p"><verse number="7" style="v" />Nangmah biakna ngeina kipte ka sin khit ciangin
    lungsim thutang tawh nangmah kong phat ding hi. </para>
  <para style="p"><verse number="8" style="v" />Nangma ngeina kipte ka zui ding hi; kei hong nusia
    suak kei in. </para>
  <para style="p"><verse number="9" style="v" />Tangval khat in ama gamtatna a siangtho mahmah
    dingin bangci kep ding ahi hiam? Nangma thu zuihna tawh ama gamtatna siangthosak thei ding hi. </para>
  <para style="p"><verse number="10" style="v" />Ka lungsim khempeuh tawh nang ka hong zong hi. Na
    thupiaknate panin kei hong pialsak kei in. </para>
  <para style="p"><verse number="11" style="v" />Nangma tungah kong khialh lohna dingin ka lungsim
    sungah nangma thu ka khol hi. </para>
  <para style="p"><verse number="12" style="v" />{ Topa } aw, thupha ngah ta in; na ngeina kipte kei
    hong hilh in. </para>
  <para style="p"><verse number="13" style="v" />Nangma hong piak nangmah biakna ngeina kipte
    khempeuh ka gengen ding hi. </para>
  <para style="p"><verse number="14" style="v" />Hauhnate khempeuh sangin nangma thuhilhnate nuam ka
    sa zaw hi. </para>
  <para style="p"><verse number="15" style="v" />Nangma thuhilhnate lungngaingai-in, nangma lampite
    ka mitsuan ding hi. </para>
  <para style="p"><verse number="16" style="v" />Nangma ngeina kipte-ah nuam ka sa ding a, nangma
    thu ka mangngilh ngei kei ding hi. </para>
  <para style="p"><verse number="17" style="v" />Nungta-in nangma thu ka zuih theihna dingin na
    nasempa tungah hong cingh in. </para>
  <para style="p"><verse number="18" style="v" />Nangma thukham sung panin a lamdang nate ka muh
    theihna dingin keima mitte hong hon'sak in. </para>
  <para style="p"><verse number="19" style="v" />Kei pen hih leitungah peemta ka hi hi; kei' kiang
    panin na thuphate seel kei in. </para>
  <para style="p"><verse number="20" style="v" />Nangmah biakna ngeina kipte a tawntungin ka
    lunggulh venvan hi. </para>
  <para style="p"><verse number="21" style="v" />Nangmah in na thupiaknate panin a pialkhia, a
    kisamsiat, a kiphasakte na thuhilh hi. </para>
  <para style="p"><verse number="22" style="v" />Na thuhilhnate zui ka hih manin amau' hong
    nuihsatna leh hong simmawhnate panin kei hong suaktasak in. </para>
  <para style="p"><verse number="23" style="v" />Uliante in kei hong langpangin thu a vaihawm uh
    hangin na nasempa in na ngeina kipte ngaihsunsun ding hi. </para>
  <para style="p"><verse number="24" style="v" />Na thuhilhnate ka deih hi. Tuate pen keimah thu
    hong lakte ahi hi. </para>
  <para style="p"><verse number="25" style="v" />Guallelin leivui lakah ka lum hi. Na thu omsa
    bangin kei hong hingsak in. </para>
  <para style="p"><verse number="26" style="v" />Ka gamtatnate kong gen ciangin nangmah in kei nong
    dawng hi. Na ngeina kipte kei hong hilh in. </para>
  <para style="p"><verse number="27" style="v" />Nangma ngeina kipte kei hong theitel sak in. Nangma
    nasep lamdangte ka ngaihsunsun ding hi. </para>
  <para style="p"><verse number="28" style="v" />Dahna in kei hong vukcip hi. Nangma thu omsa bangin
    kei hong thakhauhsak in. </para>
  <para style="p"><verse number="29" style="v" />A manlo lampite ka zuih khaklohna dingin kei hong
    kem in. Hong hehpih in la, na ngeinate hong hilh in. </para>
  <para style="p"><verse number="30" style="v" />Thuman lampi ka teel khin a, na biakna ngeina kipte
    ka deih hi. </para>
  <para style="p"><verse number="31" style="v" />{ Topa } aw, na thuhilhnate ka pom hi. Kei hong
    zahhuaisak kei in. </para>
  <para style="p"><verse number="32" style="v" />Keima theihna nong zaisak ciangin nangma
    thupiaknate lawpna tawh ka zui ding hi. </para>
  <para style="p"><verse number="33" style="v" />{ Topa } aw, na ngeina kipte kei hong hilh in. A
    mong dongin ka zui ding hi. </para>
  <para style="p"><verse number="34" style="v" />Nangma thute kemin ka lungsim khempeuh tawh ka zuih
    theihna dingin thu theihtelna hong pia in. </para>
  <para style="p"><verse number="35" style="v" />Nangma thupiakna lampi-ah kei hong paipih in. Bang
    hang hiam cih leh tua-ah nuam ka sa hi. </para>
  <para style="p"><verse number="36" style="v" />Nangma thuhilhnate' lamah ka lungsim awnsak in la,
    ngahna ding bekah awnsak kei in. </para>
  <para style="p"><verse number="37" style="v" />Bangmahin a kimanglo nate, kei hong kinsak kei in
    la, nangma thu omsa bangin hong nungtasak in. </para>
  <para style="p"><verse number="38" style="v" />Na thu hong mangte tungah na thuciamnate, na
    nasempa tungah hong kipsak in. </para>
  <para style="p"><verse number="39" style="v" />Ka kihtak hong kikonate kei' kiang pan heikhia in.
    Bang hang hiam cih leh nangmah biakna ngeina kipte hoih mahmah hi. </para>
  <para style="p"><verse number="40" style="v" />En in, na thuhilhnate ka lunggulh hi. Na thumanna
    tawh kei hong hingsak in. </para>
  <para style="p"><verse number="41" style="v" />{ Topa } aw, na ciamna bangin na itna kip, na
    hotkhiatna kei tungah hong tungsak in. </para>
  <para style="p"><verse number="42" style="v" />Tua hi leh na thu ka muan'na hangin kei hong
    zahkote ka dawn'na ding hong om ding hi. </para>
  <para style="p"><verse number="43" style="v" />Nangmah biakna ngeina kipte lamenin om ka hih manin
    a man thu hong gen theisak tawntung in. </para>
  <para style="p"><verse number="44" style="v" />Nangma thu tatsat loin ka zui ngitnget ding hi. </para>
  <para style="p"><verse number="45" style="v" />Nangma thuhilhnate zuih ding hanciam ka hih manin
    nuamtakin ka nungta ding hi. </para>
  <para style="p"><verse number="46" style="v" />Kumpite' mai-ah nangma thute ka gen ding a,
    maizumna ka thuak kei ding hi. </para>
  <para style="p"><verse number="47" style="v" />Bang hang hiam cih leh ka deih nangma thupiakna
    zuih ding nuam ka sa hi. </para>
  <para style="p"><verse number="48" style="v" />Keima deih ahi na thupiakte ka zahtak a, na ngeina
    kipte ka lungngaingai ding hi. </para>
  <para style="p"><verse number="49" style="v" />Keimah nong lametsakna ahi na nasempa' tungah na
    thuciamna hong phawk in. </para>
  <para style="p"><verse number="50" style="v" />Hih pen ka thuakna-ah keima kihehnepna hi a, na
    thuciamna in kei tungah nuntakna hong pia hi. </para>
  <para style="p"><verse number="51" style="v" />Mi kiphasakte in kei hong zahko gawp uh a, ahih
    hangin nangma thupiakna panin kei ka pial kei hi. </para>
  <para style="p"><verse number="52" style="v" />{ Topa } aw, hun lui lai-a nangmah biakna ngeina
    kipte ka ngaihsut ciangin ka lung hong nuam hi. </para>
  <para style="p"><verse number="53" style="v" />Nangma thu a nusia migilote' hangin ka heh a suak
    hi. </para>
  <para style="p"><verse number="54" style="v" />Hih leitung ka omna peuhah nangma ngeina kipte la
    phuahin ka sa hi. </para>
  <para style="p"><verse number="55" style="v" />{ Topa } aw, zanin na min ka phawk a, nangma thu ka
    zui hi. </para>
  <para style="p"><verse number="56" style="v" />Nangma thuhilhte zui ka hih manin keima tungah hih
    thupha hong tung hi. </para>
  <para style="p"><verse number="57" style="v" />{ Topa } pen keima tanh ahi hi. Na thute zuih ding
    ka kiciam hi. </para>
  <para style="p"><verse number="58" style="v" />Ka lungsim khempeuh tawh na maipha kong ngen hi. Na
    thuciamna omsa bangin kei hong hehpih in. </para>
  <para style="p"><verse number="59" style="v" />Ka gamtatnate ka ngaihsun a, na ngeinate zuih ding
    ka kiciam hi. </para>
  <para style="p"><verse number="60" style="v" />Kei kinawhin, na thupiakte zuih ding ka zekai kei
    hi. </para>
  <para style="p"><verse number="61" style="v" />Migilote' khau in kei hong vialh hangin nangma thu
    ka mangngilh tuan kei hi. </para>
  <para style="p"><verse number="62" style="v" />A thuman na ngeina kipte hangin nangmah a phat
    dingin zankim laitakin ka tho hi. </para>
  <para style="p"><verse number="63" style="v" />Kei pen, na thuhilhte a zui, nangmah a hong
    zahtakte tawh a kikhawlpa ka hi hi. </para>
  <para style="p"><verse number="64" style="v" />{ Topa } aw, leitung pen nangma itna kip tawh kidim
    hi. Na ngeina kipte kei hong hilh in. </para>
  <para style="p"><verse number="65" style="v" />{ Topa } aw, na thuciamna bangin na nasempa na
    limbawl hi. </para>
  <para style="p"><verse number="66" style="v" />Na thupiakte um ka hih manin thu khentel theihna
    leh theihsiamna hong hilh in. </para>
  <para style="p"><verse number="67" style="v" />Gim nong piak ma-in lam ka pial thei zel a, ahih
    hangin tu-in na thu ka zui hi. </para>
  <para style="p"><verse number="68" style="v" />Nangmah na hoih a, a hoih nate na sem hi. Na ngeina
    kipte kei hong hilh in. </para>
  <para style="p"><verse number="69" style="v" />Mi kiphasakte in kei' thu, zuau vive gengen uh a,
    ahih hangin keimah in ka lungsim khempeuh tawh na thuhilhte ka zui hi. </para>
  <para style="p"><verse number="70" style="v" />Amaute' lungsim in thu thei theiloin khikcip a,
    ahih hangin keimah in nangma thu sung nuam ka sa hi. </para>
  <para style="p"><verse number="71" style="v" />Nangma ngeina kipte ka sin theihna dingin gimna ka
    thuak pen kei-a' dingin hoih mahmah hi. </para>
  <para style="p"><verse number="72" style="v" />Nangma kam sung pana thu pen kham leh ngun tul
    tampite sangin kei-a' dingin hoihzaw hi. </para>
  <para style="p"><verse number="73" style="v" />Nangmah in kei hong piangsakin na hong bawl hi. Na
    thupiaknate ka sin theihna dingin thu theihtelna hong pia in. </para>
  <para style="p"><verse number="74" style="v" />Nangma thuciamna muang ka hih manin nang hong
    zahtakte in kei hong mu-in lungdam ding uh hi. </para>
  <para style="p"><verse number="75" style="v" />{ Topa } aw, nangmah biakna ngeina kipte man hi,
    ci-in ka thei a, na thumanna hangin kei gim na hong pia hi. </para>
  <para style="p"><verse number="76" style="v" />Na nasempa tungah na thuciamna bangin keimah hong
    hehnem dingin na itna kip a baihsa-in hong omsak in. </para>
  <para style="p"><verse number="77" style="v" />Ka nuntak theihna dingin kei hong hehpih in. Bang
    hang hiam cih leh nangma thu nuam ka sa hi. </para>
  <para style="p"><verse number="78" style="v" />Mi kiphasakte zahhuaisak in. Bang hang hiam cih leh
    amaute in khemna tawh kei hong lumlet uh hi. Ke'n ahih leh na thuhilhte ka lungngaingai ding hi. </para>
  <para style="p"><verse number="79" style="v" />Na teci pan'nate a theihna dingun nang hong
    zahtakte kei' lamah hong kiheisak in. </para>
  <para style="p"><verse number="80" style="v" />Guallelh maizumna ka thuaklohna dingin nangma
    ngeina kipte a kicing takin a zuizo mi hong hisak ta in. </para>
  <para style="p"><verse number="81" style="v" />Na hong hotkhiat ding ka ngakngakna-in ka tha bei
    ta a, nangma thu muangin ka lamen hi. </para>
  <para style="p"><verse number="82" style="v" />Na thuciamnate ka etetna-in ka mitte thazaw ta hi.
    “Cik ciangin hong hehnem ding na hiam?” kong ci hi. </para>
  <para style="p"><verse number="83" style="v" />Bang hang hiam cih leh kei pen meikhu laka a
    kikoihdak savun-um tawh ka kibang a, ahi zongin nangma ngeina kipte ka mangngilh tuan kei hi. </para>
  <para style="p"><verse number="84" style="v" />Na nasempa in bang tanvei ngaklai ding ka hi hiam?
    Kei hong bawlsiate cik ciangin thu khen ding na hi hiam? </para>
  <para style="p"><verse number="85" style="v" />Nangma thu a zuilo, mi kiphasakte in keimah hong
    siahna-in gum a to uh hi. </para>
  <para style="p"><verse number="86" style="v" />Nangma thupiakte khempeuh man taktak hi. Amaute in
    thuman lopi-in kei hong bawlsia uh hi. Kei hong huh in. </para>
  <para style="p"><verse number="87" style="v" />Amaute in kei hong thatzo dektak uh hi. Ahih hangin
    na thuhilhnate ka mangngilh tuan kei hi. </para>
  <para style="p"><verse number="88" style="v" />Na kam pana na teci pan'nate ka zuih theihna dingin
    na itna kip tawh kei hong hingsak in. </para>
  <para style="p"><verse number="89" style="v" />{ Topa } aw, vantungah nangma thu kip tawntung hi. </para>
  <para style="p"><verse number="90" style="v" />Nangma thumanna khang tawntungin kip hi. Nangmah in
    leitung na kipsak a, om tawntung hi. </para>
  <para style="p"><verse number="91" style="v" />Nangma sehna tawh tudongin amaute kip uh hi. Bang
    hang hiam cih leh na khempeuh nangma nasem ahi hi. </para>
  <para style="p"><verse number="92" style="v" />Nangma thu, nuam a salo hileng, ka gimthuakna-ah ka
    kisia khinzo ta ding hi. </para>
  <para style="p"><verse number="93" style="v" />Nangma thuhilhte ka mangngilh ngei kei ding hi.
    Bang hang hiam cih leh tuate tawh nong nungtasak hi. </para>
  <para style="p"><verse number="94" style="v" />Kei pen nangma-a' ka hi hi. Kei hong hon in. Bang
    hang hiam cih leh nangma thuhilhte zuih ding ka hanciam hi. </para>
  <para style="p"><verse number="95" style="v" />Migilote in keimah a hong that dingin hong buk uh
    hi. Ahih hangin na teci pan'nate ke'n ka lungngaingai ding hi. </para>
  <para style="p"><verse number="96" style="v" />A kicinga a kingaihsun nate khempeuh in mong a
    neihna ka mu khin a, ahih hangin na thupiakna in mong neiloin zai mahmah hi. </para>
  <para style="p"><verse number="97" style="v" />Na thu deih mahmah ing. Sun tawntungin ka
    lungngaihngaih ahi hi. </para>
  <para style="p"><verse number="98" style="v" />Na thupiakna in ka langte khempeuh sangin a
    pilzaw-in hong bawl hi. Bang hang hiam cih leh tua pen kei tawh omkhawm den hi. </para>
  <para style="p"><verse number="99" style="v" />Ka siate khempeuh sangin thu ka telzaw hi. Bang
    hang hiam cih leh na teci pan'nate ka ngaihsunsun hi. </para>
  <para style="p"><verse number="100" style="v" />Khanghamte sangin thu ka telzaw hi. Bang hang hiam
    cih leh na thuhilhnate ka zui hi. </para>
  <para style="p"><verse number="101" style="v" />Na thu ka zuih theihna dingin gamtatsia khempeuh
    ka pelh hi. </para>
  <para style="p"><verse number="102" style="v" />Nangmah in hong hilh khin na hih manin na biakna
    ngeina kipte panin kei ka pial kei hi. </para>
  <para style="p"><verse number="103" style="v" />Nangma thute khum mahmah a, khuaizu sangin khumzaw
    hi. </para>
  <para style="p"><verse number="104" style="v" />Na thuhilhnate hangin thu theihtelna ka ngah hi.
    Tua ahih ciangin a manlo lampi khempeuh ka mudah hi. </para>
  <para style="p"><verse number="105" style="v" />Nangma thu pen lam hong lak ding meivak hi a, ka
    paina lampi-ah khuavak ahi hi. </para>
  <para style="p"><verse number="106" style="v" />A thuman ahi nangmah biakna ngeina kipte a zui
    dingin ka kiciam khin a, ka kipsak khin hi. </para>
  <para style="p"><verse number="107" style="v" />Nakpi takin gimna ka thuak hi. { Topa } aw, nong
    ciamsa bangin kei hong nungtasak in. </para>
  <para style="p"><verse number="108" style="v" />{ Topa } aw, phatin kong biaknate hong sang in la,
    nangmah biakna ngeina kipte kei hong hilh in. </para>
  <para style="p"><verse number="109" style="v" />Nisimin ka nuntakna a lauhuai sungah om ngitnget
    a, ahih hangin nangma thu ka mangngilh tuan kei hi. </para>
  <para style="p"><verse number="110" style="v" />Migilote in kei thang hong siah uh a, ahih hangin
    na thuhilhnate panin kei ka pial kei hi. </para>
  <para style="p"><verse number="111" style="v" />Nangmah biakna ngeina kipte tawntung keima luah
    ahi hi. Tuate pen keima lungdamna ahi hi. </para>
  <para style="p"><verse number="112" style="v" />Nangma ngeina kipte ka sih mateng a zui tawntung
    dingin ka lungsim ka khensat hi. </para>
  <para style="p"><verse number="113" style="v" />Nangma tungah a thumanlote ka mudah a, ahih hangin
    keimah in nangma thu ka deih hi. </para>
  <para style="p"><verse number="114" style="v" />Nang pen keima bukna mun leh kei hong hupa na hi
    hi. Na thuciamna ka muang hi. </para>
  <para style="p"><verse number="115" style="v" />No, siatna a bawlte aw, Pasian' thupiakte ka zuih
    theihna dingin kei kiang panin paikhia un. </para>
  <para style="p"><verse number="116" style="v" />Kei ka nuntak theihna dingin na thuciamna tawh
    kizui-in kei hong huh in la, ka lametna-ah kei hong zahhuaisak kei in. </para>
  <para style="p"><verse number="117" style="v" />Ka suahtak theihna ding leh na ngeina kipte sungah
    nuamsa-in ka om ngitnget theihna dingin kei hong huh in. </para>
  <para style="p"><verse number="118" style="v" />Nangma ngeina kipte panin a pialkhiate khempeuh na
    nilkhia hi. Amau' khem siamna a mawkna ahi hi. </para>
  <para style="p"><verse number="119" style="v" />Leitunga migilote khempeuh sik-ek bangin na
    ngaihsun hi. Tua ahih ciangin na teci pan'nate ka deih hi. </para>
  <para style="p"><verse number="120" style="v" />Nang kong zahtakna hangin ka khuasikmul suak a, na
    thukhennate ka zahtak hi. </para>
  <para style="p"><verse number="121" style="v" />Thutang thumanin ka gamta hi. Hong nengniamte'
    khutsungah kei hong nusia kei in. </para>
  <para style="p"><verse number="122" style="v" />Na nasempa-a' dingin nangmah hong kikham in la, mi
    kiphasakte hong nengniamsak kei in. </para>
  <para style="p"><verse number="123" style="v" />Nangma hotkhiatna leh a man na thuciamna hong tun'
    ding ka etna-in ka mitte a gim ta hi. </para>
  <para style="p"><verse number="124" style="v" />Na itna kip tawh kituakin na nasempa tungah hong
    bawl in la, na ngeina kipte kei hong hilh in. </para>
  <para style="p"><verse number="125" style="v" />Kei pen na nasempa ka hi hi. Na thuhilhnate ka
    theihna dingin thu theihtelna hong guan in. </para>
  <para style="p"><verse number="126" style="v" />{ Topa } aw, nangma thu kipalsat khin ahih ciangin
    thu na khen ding hun hita hi. </para>
  <para style="p"><verse number="127" style="v" />Tua ahih ciangin khamte, leh kham hoihpente sangin
    nangma thupiakna ka deihzaw hi. </para>
  <para style="p"><verse number="128" style="v" />Tua ahih ciangin na thuhilhnate khempeuh tawh a
    kituakin kei ka gamta a, a manlo lampi khempeuh ka mudah hi. </para>
  <para style="p"><verse number="129" style="v" />Na thuhilhnate lamdang pha mahmah a, ka lungsim
    khempeuh tawh tuate ka zui hi. </para>
  <para style="p"><verse number="130" style="v" />Na thute gentelna in khua vaksak a, thu theilote
    tungah thu theihtelna a guan' hi. </para>
  <para style="p"><verse number="131" style="v" />Na thupiakte ka lunggulhna-in ka kam ka-in ka leii
    ka kha hi. </para>
  <para style="p"><verse number="132" style="v" />Nangmah hong itte tungah na hih ngei bangin kei
    lamah hong kihei-in kei hong hehpih in. </para>
  <para style="p"><verse number="133" style="v" />Na hong ciamsa bangin ka pukna ding panin hong kem
    in la, keima tungah siatna gualzosak kei in. </para>
  <para style="p"><verse number="134" style="v" />Nangma thuhilhte ka zuih theihna dingin hong
    nengniamte' kiang pan kei hong honkhia in. </para>
  <para style="p"><verse number="135" style="v" />Na nasempa tungah na mai hong taangsak in la, na
    ngeina kipte hong hilh in. </para>
  <para style="p"><verse number="136" style="v" />Mite in nangma thu zuilo uh ahih manin ka khitui
    hawk luan'in a luang hi. </para>
  <para style="p"><verse number="137" style="v" />{ Topa } aw, nang na thuman a, na thukhennate zong
    thuman mahmah hi. </para>
  <para style="p"><verse number="138" style="v" />Nangma koihsa ngeina kipte thumanin thutak hi. </para>
  <para style="p"><verse number="139" style="v" />Ka galte in nangma thu kin hetlo uh ahih manin
    keima hehna mei bangin a kuang hi. </para>
  <para style="p"><verse number="140" style="v" />Na thuciamnate kician mahmah a, na nasempa in
    tuate deih mahmah hi. </para>
  <para style="p"><verse number="141" style="v" />Kei ka neu a, hong kisimmawh hi. Ahih hangin na
    thuhilhnate ka mangngilh tuan kei hi. </para>
  <para style="p"><verse number="142" style="v" />Nangma thumanna kip tawntung a, na thukham zong
    man tawntung hi. </para>
  <para style="p"><verse number="143" style="v" />Dahna leh lungkhamna ka tungah hong tung a, ahih
    hangin na thupiaknate nuam ka sakna ahi hi. </para>
  <para style="p"><verse number="144" style="v" />Na teci pan'nate a tawntungin thuman hi. Thu
    theihtelna hong guan in; tua hi leh ka nungta ding hi. </para>
  <para style="p"><verse number="145" style="v" />Ka lungsim khempeuh tawh nang tungah kong kiko hi.
    Hong dawng in, { Topa}! Na ngeina kipte ka zui ding hi. </para>
  <para style="p"><verse number="146" style="v" />Nang tungah kong kiko hi. Na thuhilhnate ka zuih
    theihna dingin kei hong hon in. </para>
  <para style="p"><verse number="147" style="v" />Khuavak ma-in tho-in huhna ngenin kong kiko a,
    nangma thuciamna hong tun' ding lamenin ka om niloh hi. </para>
  <para style="p"><verse number="148" style="v" />Nangma thuciamna a lungngaingai dingin zan
    khuavakin ka zanhak hi. </para>
  <para style="p"><verse number="149" style="v" />{ Topa } aw, na itna kip tawh a kizui-in ka aw
    hong za in la, nangma thutang tawh kizui-in ka nuntakna hong kem in. </para>
  <para style="p"><verse number="150" style="v" />Gitloh ngimna tawh kei hong bawlsia mite in kei
    hong nehta uh a, amaute in nangma thu ngaihsutin neilo uh hi. </para>
  <para style="p"><verse number="151" style="v" />Ahih hangin { Topa } aw, kei kiangah nang nong nai
    a, na thupiaknate khempeuh ahi taktak vive ahi hi. </para>
  <para style="p"><verse number="152" style="v" />Tuate a tawntungin a kip dingin na bawl ahihna
    thu, nangma thuhilhnate panin sawtpi-in ka thei hi. </para>
  <para style="p"><verse number="153" style="v" />Ka thuakna hong en in la, kei hong honkhia in.
    Bang hang hiam cih leh nangma thu ka mangngilh kei hi. </para>
  <para style="p"><verse number="154" style="v" />Ka thu-ah hong pang in la, kei hong suaktasak in.
    Na ciamsa bangin kei hong honkhia in. </para>
  <para style="p"><verse number="155" style="v" />Migilote, kihonkhia lo ding hi. Bang hang hiam cih
    leh amaute in na thukhamte zuilo uh hi. </para>
  <para style="p"><verse number="156" style="v" />{ Topa } aw, na hehpihna lian hi. Na biakna ngeina
    kip tawh a kituakin kei hong honkhia in. </para>
  <para style="p"><verse number="157" style="v" />Kei hong bawlsiate, ka langte tam mahmah a, ahih
    hangin nangma thu panin kei ka pial tuan kei hi. </para>
  <para style="p"><verse number="158" style="v" />Thumanlo mite ka muh ciangin ka kih mahmah hi.
    Bang hang hiam cih leh amaute in nangma thupiakte zuilo uh hi. </para>
  <para style="p"><verse number="159" style="v" />Nangma thuhilhnate bangzah takin ka deihna hong
    ngaihsun in. { Topa } aw, na itna kip tawh a kizui-in kei hong hon in. </para>
  <para style="p"><verse number="160" style="v" />Na thubulpi thumanna hi a, a man mahmah, nangmah
    biakna ngeina kipte khempeuh a tawntungin kip paisuak hi. </para>
  <para style="p"><verse number="161" style="v" />Uliante in thu omlopi-in kei hong bawlsia uh a,
    ahih hangin na thute lamdang sa mahmahin ka thupi ngaihsut hi. </para>
  <para style="p"><verse number="162" style="v" />Vankinusia tampi tak a ngahpa bangin na
    thuciamna-ah ka lung a dam mahmah hi. </para>
  <para style="p"><verse number="163" style="v" />Zuaunate zadahin ka kih a, ahih hangin nangma thu
    ka deih mahmah hi. </para>
  <para style="p"><verse number="164" style="v" />Nangmah biakna ngeina kipte hangin nisimin
    sagihvei nang kong phat hi. </para>
  <para style="p"><verse number="165" style="v" />Nangma thu a deihte in lungnopna lianpi ngah uh a,
    amaute a tuksakzo ding bangmah omlo hi. </para>
  <para style="p"><verse number="166" style="v" />{ Topa } aw, nong hotkhiat ding ka ngak a, na
    thupiakte ka sem hi. </para>
  <para style="p"><verse number="167" style="v" />Na thuhilhnate ka zui a, tuate ka nak deih mahmah
    hi. </para>
  <para style="p"><verse number="168" style="v" />Na thuhilhnate leh na ngeina kip omte khempeuh
    hoihtakin ka zui a, ka gamtatna khempeuh nangmah in na hong mu hi. </para>
  <para style="p"><verse number="169" style="v" />{ Topa } aw, kong kikona aw, na kiang hong tung
    hen la, nangma thu omsa tawh kizui-in thu theihtelna kei hong guan' in. </para>
  <para style="p"><verse number="170" style="v" />Keima thumna in na kiang hong ban hen la, nangma
    thu omsa tawh kizui-in kei hong honkhia in. </para>
  <para style="p"><verse number="171" style="v" />Na ngeina kipte kei hong hilh na hih manin kong
    phat tawntung ding hi. </para>
  <para style="p"><verse number="172" style="v" />Na thupiak khempeuh man mahmah ahih manin nangma
    thu phatna la ka sa ding hi. </para>
  <para style="p"><verse number="173" style="v" />Nangma thuhilhte hong zui ka hih manin keimah hong
    huh dingin a kigingsa-in om tawntung in. </para>
  <para style="p"><verse number="174" style="v" />{ Topa } aw, nong hotkhiat ding ka lamen a, nangma
    khutsungah nuam ka sa mahmah hi. </para>
  <para style="p"><verse number="175" style="v" />Nang kong phat theihna dingin kei hong nungtasak
    in la, nangmah biakna ngeina kipte kei hong huhsak in. </para>
  <para style="p"><verse number="176" style="v" />A gammang tuu bangin lam ka pial khin hi. Tua ahih
    manin na nasempa hong zong in. Bang hang hiam cih leh nangma thupiaknate ka pelh kei hi. </para>
  <chapter number="120" style="c" />
  <para style="p"><verse number="1" style="v" />Ka cihmawh ciangin { Topa' } tungah ka kiko a, amah
    in hong dawng hi. </para>
  <para style="p"><verse number="2" style="v" />{ Topa } aw, mizuaute leh mikhemte' kiang panin kei
    hong honkhia in. </para>
  <para style="p"><verse number="3" style="v" />Mikhem theite aw, note' tungah bang hong kipia ding
    a, note' tungah bang hong kihih ding ahi hiam? </para>
  <para style="p"><verse number="4" style="v" />Galhangpa' thal hiamte leh sesing hol-am hi ding hi. </para>
  <para style="p"><verse number="5" style="v" />Note lakah ka omkhak pen Meshek gamsungah ten'khak
    sangin haksazaw a, Kedar mite lakah ten'khak sangin siahuaizaw hi. </para>
  <para style="p"><verse number="6" style="v" />Gal kilemna a deihlo mite lakah sauvei ka teng
    luakha hi. </para>
  <para style="p"><verse number="7" style="v" />Kei pen gal kilemna a ngaihsun mi ka hi hi. Ahih
    hangin kilemna ding thu ka gen ciangin amaute in galkido ding utna tengin nei uh hi. </para>
  <chapter number="121" style="c" />
  <para style="p"><verse number="1" style="v" />Keimah in mualtung lam ka ento hi. Keimah huhna koi
    lai pan hong pai ding ahi hiam? </para>
  <para style="p"><verse number="2" style="v" />Van leh lei a bawl { Topa' } kiang panin keimah
    huhna hong pai hi. </para>
  <para style="p"><verse number="3" style="v" />Amah in ka khe taalsaklo ding a, kei hong kempa
    lusulo ding hi. </para>
  <para style="p"><verse number="4" style="v" />En un, Israel a kempa lusulo a, zong ihmulo hi. </para>
  <para style="p"><verse number="5" style="v" />{ Topa } in nang hong cing ding a, nangmah a hong hu
    dingin na kiangah hong om hi. </para>
  <para style="p"><verse number="6" style="v" />Sunin ni in nang hong gimsaklo ding a, zanin kha in
    zong nang hong sukhalo ding hi. </para>
  <para style="p"><verse number="7" style="v" />{ Topa } in siatna khempeuh panin nang hong hu ding
    a, amah in a muan'huai-in nang hong kem ding hi. </para>
  <para style="p"><verse number="8" style="v" />{ Topa } in tu-a kipan a tawntungin na vaksuk na
    vaktohna-ah nang hong kem ding hi. </para>
  <chapter number="122" style="c" />
  <para style="p"><verse number="1" style="v" />Amaute in kei tungah, “{ Topa' } inn-ah pai ni,”
    hong cih uh ciangin kei ka kipak hi. </para>
  <para style="p"><verse number="2" style="v" />Jerusalem aw, na kulhkongpi sungah kote hong tungin
    ka ding khinta uh hi. </para>
  <para style="p"><verse number="4" style="v" />Jerusalem khuapi pen Israel-te tungah thu a kipiaksa
    bangin { Topa' } tungah lungdamna a ko dingin { Topa' } minamte, Israel minamte, a hong
    paitohna, khuapi lian tawh a kibangin a kibawl, kiptakin a kilam bikbek khuapi ahi hi. </para>
  <para style="p"><verse number="5" style="v" />David' innkuante' kumpi tokhom, thukhenna ding kumpi
    tokhomte, tua lai-ah kikoih hi. </para>
  <para style="p"><verse number="6" style="v" />Jerusalem khuapi, a nopsakna ding thu ngen un la,
    “Nang hong itte a dau pai ta hen. </para>
  <para style="p"><verse number="7" style="v" />Na khuasungah lungnopna om hen la, na galvilna
    tausangte' huam sungah lungmuan'na om ta hen,” ci-in ngen un. </para>
  <para style="p"><verse number="8" style="v" />Sanggamte leh kikholhpihte ka khualna-in, “Jerusalem
    in nopna om ta hen,” ka ci ding hi. </para>
  <para style="p"><verse number="9" style="v" />{ Topa } eite' Pasian' inn ka khualna-in nangma
    hoihna ding thu ka ngen ding hi. </para>
  <chapter number="123" style="c" />
  <para style="p"><verse number="1" style="v" />Vantungah a ompa aw, nangmah kong ento hi. </para>
  <para style="p"><verse number="2" style="v" />Nasem pasalte in a topa uh muang a, nasem numeite in
    a tonu uh a muan' mah bangin ko tungah hehpihna nong neih matengin { Topa } kote' Pasian kong
    mitsuan uh hi. </para>
  <para style="p"><verse number="3" style="v" />Kote hong hehpih in. { Topa } aw, kote hong hehpih
    in. Bang hang hiam cih leh kote in ka thuak zawhloh uh simmawhna ka thuak uh hi. </para>
  <para style="p"><verse number="4" style="v" />A ut-utin a gamta mite in kote a hong zahkona, a
    kiphasak mite in hong simmawh bawlna hangin ka gimthuakna uh sauvei lua khinta hi. </para>
  <chapter number="124" style="c" />
  <para style="p"><verse number="1" style="v" />Israel mite aw, { Topa } in hong pan'pihlo hi leh i
    tuah ding thu thei un. </para>
  <para style="p"><verse number="2" style="v" />Eite langpangin mite hong kipat ciangin eite' lamah
    { Topa } hong panglo hi leh, </para>
  <para style="p"><verse number="3" style="v" />eite' tungah a hehna uh a kisosuah ciangin amaute in
    eite a hingin hong nawmvalh khin ding uh hi. </para>
  <para style="p"><verse number="4" style="v" />Tuikhang in eite hong tai-in, tuihual in hong tum
    khin ding a, </para>
  <para style="p"><verse number="5" style="v" />tuipi husiate in hong tummang khin ding hi. </para>
  <para style="p"><verse number="6" style="v" />Amaute' suksiat dingin eite a hong piakhialo { Topa
    } in thupha ngah ta hen. </para>
  <para style="p"><verse number="7" style="v" />Thangsiahte' thangzak panin vasa a suahtak bangin
    eite i suakta hi. Thangkhau kibottat a, eite i suakta khinta hi. </para>
  <para style="p"><verse number="8" style="v" />Van leh lei a bawl { Topa' } tung panin eite huhna
    hong pai hi. </para>
  <chapter number="125" style="c" />
  <para style="p"><verse number="1" style="v" />{ Topa } a muang mite pen ling hetloin a om tawntung
    Zion Mual tawh kibang hi. </para>
  <para style="p"><verse number="2" style="v" />Jerusalem kimkotah mualte a om mah bangin ama mite'
    kimkotah tu-a kipan a tawntungin { Topa } om ding hi. </para>
  <para style="p"><verse number="3" style="v" />Thuman mite a khialhkhak lohna dingun amau a kipia
    leitang tungah migilote in amaute uk paisuaklo ding hi. </para>
  <para style="p"><verse number="4" style="v" />{ Topa } aw, a hoih mite tung leh na thupiakna a zui
    mite tungah hehpihna hong nei in. </para>
  <para style="p"><verse number="5" style="v" />Ahih hangin amau' gitlohna a zuite pen siatna a
    bawlte gim na piak ciangin amaute tawh piakhawm in. Israel tungah nopna om ta hen! </para>
  <chapter number="126" style="c" />
  <para style="p"><verse number="1" style="v" />{ Topa } in Zion-ah eite hong ciahpih kik ciangin i
    mang tawh kibang liang hi. </para>
  <para style="p"><verse number="2" style="v" />Lungdamin i nui a, lungdam lua-in la i sa hi. Tua
    ciangin minam dangte kiho-in, “{ Topa } in amau-a' dingin na lianpite bawl khinta hi,” kici uh
    hi. </para>
  <para style="p"><verse number="3" style="v" />{ Topa } in eite-a' dingin na lianpite bawl khinta
    a, eite i kipak hi. </para>
  <para style="p"><verse number="4" style="v" />{ Topa } aw, lei keuna munah guah in tui a puak
    bangin kote' nopsaknate a ngei hong bangsakkik ta in. </para>
  <para style="p"><verse number="5" style="v" />Khitui tawh khai a tuhte lungdamin kikona tawh an la
    sak ta in. </para>
  <para style="p"><verse number="6" style="v" />Kap kawmin kuankhia-in a tuh ding khaici a pua mi
    lungdamin kikona tawh buhlomte pua-in hong ciah ding hi. </para>
  <chapter number="127" style="c" />
  <para style="p"><verse number="1" style="v" />{ Topa } in inn lampih kei leh innlamte' sepna a
    mawkna ahi hi. { Topa } in khuapi hutpih kei leh khuapi cingte' cin'na a mawkna ahi hi. </para>
  <para style="p"><verse number="2" style="v" />Zingsangin tho baihin, gimpi-a nangma sepsa an na
    nek hakna zong a mawkna mah ahi hi. Bang hang hiam cih leh amah in ama itte tungah a ihmut sung
    nangawnun a pia hi. </para>
  <para style="p"><verse number="3" style="v" />En un, tate pen { Topa' } tung pana letsong hi a,
    tapate pen ama hong piak thupha ahi hi. </para>
  <para style="p"><verse number="4" style="v" />Mi khat in a khangno lai-in a neih tate pen
    galhangpa' khutsunga a om a thaltangte tawh kibang hi. </para>
  <para style="p"><verse number="5" style="v" />A thallawng dimin tua bang thaltang a neipa mi
    lungdam ahi hi. Amah guallel ngeilo ding a, zahhuai ngeilo ding hi. </para>
  <chapter number="128" style="c" />
  <para style="p"><verse number="1" style="v" />{ Topa } zahtakin ama thu a zui mi khempeuh thupha
    ngah mi ahi hi. </para>
  <para style="p"><verse number="2" style="v" />Na khut tawh na sep thaman na ne ding a, na lung
    damin na mavang ding hi. </para>
  <para style="p"><verse number="3" style="v" />Nangma inn sungah na zi, a gah pha mahmah leenggui
    tawh kibang ding a, na sabuai kiimah a tu na tate, oliv no dawng hilhhelh tawh kibang ding uh
    hi. </para>
  <para style="p"><verse number="4" style="v" />En un, { Topa } a zahtak mi tua bangin thupha kipia
    ding hi. </para>
  <para style="p"><verse number="5" style="v" />{ Topa } in Zion panin nang thupha hong pia hen la,
    na nuntak sung tawntung Jerusalem' nopsakna mu ta in. </para>
  <para style="p"><verse number="6" style="v" />Na tute a mu dingin hong siam ta hen. Israel tungah
    nopna om ta hen! </para>
  <chapter number="129" style="c" />
  <para style="p"><verse number="1" style="v" />“Ka neu lai-a kipanin nakpi takin amaute in kei hong
    gimsak uh hi,” Israel in tu-in ci ta hen. </para>
  <para style="p"><verse number="2" style="v" />“Ka neu lai-a kipanin nakpi takin amaute in kei hong
    gimsak uh a, ahih hangin amaute in kei hong zo nailo uh hi. </para>
  <para style="p"><verse number="3" style="v" />Lo khote in lei a kuih bangin ka nungzang hong
    kuikek uh a, tu-ma-kuakte tawh kibangsak uh hi. </para>
  <para style="p"><verse number="4" style="v" />{ Topa } thuman a, amah in migilote' henna khaute
    sutat khinta hi,” amaute in ci ta uh hen. </para>
  <para style="p"><verse number="5" style="v" />Zion a mudahte khempeuh maizumin kinungkiksak ta
    hen. </para>
  <para style="p"><verse number="8" style="v" />Amaute pen a khan' khit ma-a a vul, innkhumzanga
    lopa, an atpa in a khutsungah a kaihkhop loh, buhlom henpa in a ang-ah a pomloh, amau a mukhate
    in, “{ Topa' } thupha na tungah om ta hen. { Topa' } min tawh thupha kong pia uh hi,” a cihloh
    mite tawh kibangsak in. </para>
  <chapter number="130" style="c" />
  <para style="p"><verse number="1" style="v" />{ Topa } aw, ka lungkham mahmahna panin nang tungah
    kong kiko hi. </para>
  <para style="p"><verse number="2" style="v" />{ Topa } aw, ka aw hong za in. Ka thumna awgingte
    hong ngai in. </para>
  <para style="p"><verse number="3" style="v" />{ Topa } aw, nangmah in mawhneite ciamteh lecin, {
    Topa } aw, kua in thuakzo ding ahi hiam? </para>
  <para style="p"><verse number="4" style="v" />Ahih hangin nangmah hong kizahtak theihna dingin
    nangmah in mawhna na maisak hi. </para>
  <para style="p"><verse number="5" style="v" />{ Topa' } hong huh ding lawpna tawh ka ngak a, ama
    thugen ka muang hi. </para>
  <para style="p"><verse number="6" style="v" />Galvilte in zingsang hun ding a ngaklah sangin
    galvilte in phalvak hun ding a ngaklah sangin, { Topa } ka ngaklah zaw hi. </para>
  <para style="p"><verse number="7" style="v" />Israel aw, { Topa } muang in. Bang hang hiam cih leh
    { Topa' } itna kip tawntungin, hong honkhia nuam tawntung hi. </para>
  <para style="p"><verse number="8" style="v" />Mawhna a om khempeuh panin amah in Israel-te a
    honkhia ding hi. </para>
  <chapter number="131" style="c" />
  <para style="p"><verse number="1" style="v" />{ Topa } aw, ka lungsim kiliansak nawnlo a, kei ka
    kihisak nawnkei hi. Kei-a' dingin a lianlua leh a lamdang luate ngaihsutin ka nei kei hi. </para>
  <para style="p"><verse number="2" style="v" />A nu' nawi tawh a kikhenta naupang bangin daitakin
    ka om dide zota hi. A dai hithiat-a om naupang tawh ka kibangta hi. </para>
  <para style="p"><verse number="3" style="v" />Israel aw, tu-a kipanin a tawntungin { Topa } muang
    in. </para>
  <chapter number="132" style="c" />
  <para style="p"><verse number="5" style="v" />{ Topa } aw, David na ngaihsutna-in a gim thuaknate
    khempeuh leh amah in, “Jakob' Vanglianpa' tenna ding, { Topa}-a' ding mun ka muh matengin ka inn
    sungah ka lum kei ding a, ka lupna ka zuan kei ding hi. Ka ihmu kei ding a, ka mitkhute ka
    kikhupsak kei ding hi,” ci-in Jakob' Vanglianpa' tungah hong thuciamna leh { Topa' } tungah hong
    kiciamnate phawk in. </para>
  <para style="p"><verse number="6" style="v" />Jaar gamsungah Thuciamna Singkuang ka mu uh hi,
    cihna thuthak Bethlehem-ah kiza hi. </para>
  <para style="p"><verse number="7" style="v" />“Ama omna munah va pai ni; ama khengakna-ah va bia
    ni,” ka ci uh hi. </para>
  <para style="p"><verse number="8" style="v" />{ Topa } aw, tho in la na vangliatna lim Thuciamna
    Singkuang tawh na omna munah pai in. </para>
  <para style="p"><verse number="9" style="v" />Na mite na hotkhiatna thu, na siampite in taangko
    hen la, na mi siangthote lungdamin awng ta uh hen. </para>
  <para style="p"><verse number="10" style="v" />Na nasempa David tungah thu na ciamzo hi; na sathau
    nilhpa nial kei in. </para>
  <para style="p"><verse number="11" style="v" />{ Topa } in a pelhloh ding kiciamna taktak khat
    David tungah kiciam a, “Nang' sung pana na tate khat na kumpi tokhom tungah ka koih ding hi. </para>
  <para style="p"><verse number="12" style="v" />Na tate in, amau' tungah ka hilh ding ka thuciamna
    leh ka teci pan'nate a zuih nak uh leh, amau' tate zong na kumpi tokhom tungah tu paisuak ding
    uh hi,” na ci hi. </para>
  <para style="p"><verse number="13" style="v" />Bang hang hiam cih leh { Topa } in Zion teel khinzo
    a, amah in tua mun pen ama ten'na dingin a deih hi. </para>
  <para style="p"><verse number="14" style="v" />“Hih mun pen ka om tawntungna ding ahi hi; hih mun
    deih ka hih manin hih lai-ah ka teng ding hi. </para>
  <para style="p"><verse number="15" style="v" />Ama beemlepang thupha tampi ka pia ding a, a
    mizawngte an ka vak kham ding hi. </para>
  <para style="p"><verse number="16" style="v" />Ka hotkhiatna thu, a siampite ka taangkosak ding a,
    a mi siangthote lungdamin la sa-in awng ding uh hi. </para>
  <para style="p"><verse number="17" style="v" />Keimah in tua lai-ah David' suanlekhakte kumpi
    lianin ka koih ding a, ka sathau nilhpa' ukna ka kipsak ding hi. </para>
  <para style="p"><verse number="18" style="v" />Ama galte maizumna tawh ka dimsak ding a, ahih
    hangin ama kumpi gam khangin zai semsem ding hi,” na ci hi. </para>
  <chapter number="133" style="c" />
  <para style="p"><verse number="1" style="v" />En un, sanggamte pumkhat suakin a tut khawm uh
    ciangin bangzahin hoihin nuam ahi hiam? </para>
  <para style="p"><verse number="2" style="v" />Tua pen a puan ngawng tungah Aaron' khamul kaisuk
    zui-in a lu tung panin a taaksuk, sathau manpha tawh kibang hi. </para>
  <para style="p"><verse number="3" style="v" />Tua pen Zion mualte tungah a kia, Hermon mual pana
    hong piang daitui tawh kibang hi. Bang hang hiam cih leh { Topa } in nuntak tawntungna thupha
    tua munah a pia hi. </para>
  <chapter number="134" style="c" />
  <para style="p"><verse number="1" style="v" />Zan khuavakin { Topa' } innsungah a ding, { Topa' }
    nasemte khempeuh aw, hong pai-in { Topa } phat un. </para>
  <para style="p"><verse number="2" style="v" />Siangtho mun lamah na khutte uh laamto-in { Topa }
    phat un. </para>
  <para style="p"><verse number="3" style="v" />Van leh lei a bawl { Topa } in Zion panin note
    tungah thupha hong pia ta hen. </para>
  <chapter number="135" style="c" />
  <para style="p"><verse number="2" style="v" />{ Topa } phat un. I Pasian' inn huangsung, { Topa' }
    innsunga a ding, { Topa' } nasemte aw, { Topa } phat un; ama min phat un. </para>
  <para style="p"><verse number="3" style="v" />{ Topa } phat un; bang hang hiam cih leh { Topa }
    hoih hi. Ama min phatna la sak un; bang hang hiam cih leh amah phatnophuai hi. </para>
  <para style="p"><verse number="4" style="v" />Bang hang hiam cih leh { Topa } in ama-a' dingin
    Jakob teel a, ama neihsa dingin Israel teel khinta hi. </para>
  <para style="p"><verse number="5" style="v" />Bang hang hiam cih leh { Topa } lian hi, ci-in ka
    thei a, eite' { Topa } pen pasian dang khempeuh sangin a lianzaw hi. </para>
  <para style="p"><verse number="6" style="v" />Vantung leh leitung, tuipi leh a thukna sung
    khempeuhah { Topa } in ama ut peuhpeuh a bawl hi. </para>
  <para style="p"><verse number="7" style="v" />Amah in leimong panin meiipi kaisakin, guahzukna
    dingin khuaphialepte bawl a, a huihkua panin huih a pusuaksak hi. </para>
  <para style="p"><verse number="8" style="v" />Amah in Egypt gamsungah mihing ganhing tacil
    khempeuh a vatmai hi. </para>
  <para style="p"><verse number="9" style="v" />Egypt aw, nangma sungah lim leh na lamdangte, Faro
    leh a nasem khempeuhte gimpiakna-in a lak hi. </para>
  <para style="p"><verse number="10" style="v" />Minam tampite vatmai-in kumpi vangliante that a, </para>
  <para style="p"><verse number="11" style="v" />Amor kumpipa Sihon, Bashan kumpipa Og leh Kanaan
    kumpite a that hi. </para>
  <para style="p"><verse number="12" style="v" />Amau' leitang khempeuh, ama mi Israel-te' luah
    dingin a piakhia hi. </para>
  <para style="p"><verse number="13" style="v" />{ Topa } aw, nangma min kip tawntung hi. { Topa }
    aw, na minthan'na khang tawntungin a kip hi. </para>
  <para style="p"><verse number="14" style="v" />Bang hang hiam cih leh { Topa } in ama mite' thu
    khenin, ama nasemte tungah hehpihna a nei ding hi. </para>
  <para style="p"><verse number="15" style="v" />Minam dangte' pasian-te pen mihingte' khut tawh a
    kibawl, ngun leh kham ahi hi. </para>
  <para style="p"><verse number="16" style="v" />Amaute in kam nei napi, pau theilo uh hi. Amaute in
    mit nei napi, khua mu theilo uh hi. </para>
  <para style="p"><verse number="17" style="v" />Amaute in bil nei napi, khua za theilo uh hi.
    Amaute' kamsungah naksuk naktoh theihna neilo uh hi. </para>
  <para style="p"><verse number="18" style="v" />Milim a bawl mite pen milim mah bangsak in. Milim a
    muang khempeuhte zong tua milimte mah bangsak in. </para>
  <para style="p"><verse number="19" style="v" />Israel mite aw, { Topa } phat un. Aaron' innkuante
    aw, { Topa } phat un. </para>
  <para style="p"><verse number="20" style="v" />Levi mite aw, { Topa } phat un. { Topa } a zahtakte
    aw, { Topa } phat un. </para>
  <para style="p"><verse number="21" style="v" />Jerusalem inn-a a nei, Zion-a om { Topa } in thupha
    ngah ta hen. { Topa } phat un. </para>
  <chapter number="136" style="c" />
  <para style="p"><verse number="1" style="v" />Amah hoih ahih manin { Topa } tungah lungdamna ko
    un; bang hang hiam cih leh ama itna kip tawntung hi. </para>
  <para style="p"><verse number="2" style="v" />Lungdamna pen pasian-te' Pasian' tungah ko un; bang
    hang hiam cih leh ama itna kip tawntung hi. </para>
  <para style="p"><verse number="3" style="v" />Lungdamna pen topate' Topa' tungah ko un; bang hang
    hiam cih leh ama itna kip tawntung hi. </para>
  <para style="p"><verse number="4" style="v" />Na lamdang lian a bawl amah bek Pasian ahipa tungah,
    bang hang hiam cih leh ama itna kip tawntung hi. </para>
  <para style="p"><verse number="5" style="v" />Theihna tawh vantungte a bawlpa tungah, bang hang
    hiam cih leh ama itna kip tawntung hi. </para>
  <para style="p"><verse number="6" style="v" />Tuite tungah leitung a zalpa tungah, bang hang hiam
    cih leh ama itna kip tawntung hi. </para>
  <para style="p"><verse number="7" style="v" />Khuavak lianpite a bawlpa tungah, bang hang hiam cih
    leh ama itna kip tawntung hi. </para>
  <para style="p"><verse number="8" style="v" />Sun pen ni a uksakpa tungah, bang hang hiam cih leh
    ama itna kip tawntung hi. </para>
  <para style="p"><verse number="9" style="v" />Zan pen kha leh aksite a uksakpa tungah, bang hang
    hiam cih leh ama itna kip tawntung hi. </para>
  <para style="p"><verse number="10" style="v" />Egypt gam tacil khempeuh a vatmaipa tungah, bang
    hang hiam cih leh ama itna kip tawntung hi. </para>
  <para style="p"><verse number="11" style="v" />Amau' gamsung pan Israel-te a paikhiatpihpa tungah,
    bang hang hiam cih leh ama itna kip tawntung hi. </para>
  <para style="p"><verse number="12" style="v" />A baan zanin a khut thahat tawh a paikhiatpihpa
    tungah, bang hang hiam cih leh ama itna kip tawntung hi. </para>
  <para style="p"><verse number="13" style="v" />San Tuipi a phelkhampa tungah, bang hang hiam cih
    leh ama itna kip tawntung hi. </para>
  <para style="p"><verse number="14" style="v" />Israel-te tui laizang a kantan sakpa tungah, bang
    hang hiam cih leh ama itna kip tawntung hi. </para>
  <para style="p"><verse number="15" style="v" />Ahih hangin Faro leh a mihonte San Tuipi sungah a
    thalpaihpa tungah, bang hang hiam cih leh ama itna kip tawntung hi. </para>
  <para style="p"><verse number="16" style="v" />Sehnel gam nawkin ama mite a paipihpa tungah, bang
    hang hiam cih leh ama itna kip tawntung hi. </para>
  <para style="p"><verse number="17" style="v" />Kumpi liante a vatmaipa tungah, bang hang hiam cih
    leh ama itna kip tawntung hi. </para>
  <para style="p"><verse number="18" style="v" />Kumpi minthangte a thatpa tungah, bang hang hiam
    cih leh ama itna kip tawntung hi. </para>
  <para style="p"><verse number="19" style="v" />Amor mite' kumpipa Sihon' hang leh, bang hang hiam
    cih leh ama itna kip tawntung hi; </para>
  <para style="p"><verse number="20" style="v" />Bashan kumpipa Og' hangin, bang hang hiam cih leh
    ama itna kip tawntung hi. </para>
  <para style="p"><verse number="21" style="v" />Amaute' leitang pen gamhluah dingin a piakhiapa
    tungah, bang hang hiam cih leh ama itna kip tawntung hi. </para>
  <para style="p"><verse number="22" style="v" />Ama nasem Israel tungah gamh-a a piapa tungah, bang
    hang hiam cih leh ama itna kip tawntung hi. </para>
  <para style="p"><verse number="23" style="v" />Miniam ihih laitakin a hong phawkpa tungah, bang
    hang hiam cih leh ama itna kip tawntung hi. </para>
  <para style="p"><verse number="24" style="v" />I galte' kiang pan eite hong honkhiapa tungah, bang
    hang hiam cih leh ama itna kip tawntung hi. </para>
  <para style="p"><verse number="25" style="v" />Nuntakna a nei khempeuh an a vakpa tungah, bang
    hang hiam cih leh ama itna kip tawntung hi. </para>
  <para style="p"><verse number="26" style="v" />Vantung Pasian' tungah lungdamna ko un; bang hang
    hiam cih leh ama itna kip tawntung hi. </para>
  <chapter number="137" style="c" />
  <para style="p"><verse number="1" style="v" />Zion khuapi i ngaihsut khak ciangin Babylon luite
    gei-ah eite tusukin i kapkap hi. </para>
  <para style="p"><verse number="2" style="v" />Tua lai-a gialhek kungte tungah i laia lasaknate i
    khai hi; </para>
  <para style="p"><verse number="3" style="v" />bang hang hiam cih leh ei hong man mite in la i sak
    ding hong deih a, ei hong bawlsiate in i gualnop ding hong deihin, “Zion late khat hong sak un,”
    hong ci uh hi. </para>
  <para style="p"><verse number="4" style="v" />{ Topa' } la, gamdangah bangci sak theih ding ihi
    hiam? </para>
  <para style="p"><verse number="5" style="v" />Jerusalem khuapi aw, nang kong mangngilh taak leh ka
    taklam khut buisum ta hen! </para>
  <para style="p"><verse number="6" style="v" />Nang kong phawk kei a, kei' lungdamna a lian pen
    sangin Jerusalem a sangzaw-in kong koih kei taak leh ka dang tawngah ka leii toncip ta hen! </para>
  <para style="p"><verse number="7" style="v" />{ Topa } aw, Jerusalem a siat hun lai-in Edom mite
    in, “Sumai un, sumai un! A bulpi dongin sumai un!” a cih vialna uh phawk in. </para>
  <para style="p"><verse number="8" style="v" />Misusia Babylon aw, kote' tungah nong bawl bangin
    nang tungah hong thukpa in lungdamna ngah ta hen! </para>
  <para style="p"><verse number="9" style="v" />Na taneute hong laksakin suangtumpi den'na-in a hong
    neihsakpa in lungdamna ngah ta hen! </para>
  <chapter number="138" style="c" />
  <para style="p"><verse number="1" style="v" />{ Topa } aw, ka lungsim khempeuh tawh nangma tungah
    lungdamna kong ko a, pasian-te' mai-ah nangmah phatna ka sa hi. </para>
  <para style="p"><verse number="2" style="v" />Na biakinn siangtho lamah kei ka kun a, na itna kip
    leh na thumanna hangin na min kong phat hi. Bang hang hiam cih leh na dang khempeuh sangin na
    min leh na thu a liatzawkna na lak hi. </para>
  <para style="p"><verse number="3" style="v" />Nang kong sap ciangin kei nong dawng a, na thahatna
    tawh kei nong thakhauhsak hi. </para>
  <para style="p"><verse number="4" style="v" />{ Topa } aw, leitung khempeuh in na thuciamnate za
    khin uh ahih manin nang hong phat ding uh hi. </para>
  <para style="p"><verse number="5" style="v" />{ Topa' } minthan'na lian mahmah ahih manin amaute
    in { Topa' } nasepna ziate la-in sa ding uh hi. </para>
  <para style="p"><verse number="6" style="v" />Bang hang hiam cih leh { Topa } lian mahmah napi-in
    amah in a neute don a, a kiphasakte ahih leh amah in gamlapi panin mu thei veve hi. </para>
  <para style="p"><verse number="7" style="v" />Haksatna tuamtuamte ka thuak ciangin kei nong kem
    hi. A heh ka galte, kei' tangin nong dosak a, na thahatna tawh kei na hong honkhia hi. </para>
  <para style="p"><verse number="8" style="v" />{ Topa } in kei-a' dingin a ngaihsutte hong tungsak
    ding hi. { Topa } aw, na itna kip tawntung hi. Na sepsa na maban hong tun' ta in. </para>
  <chapter number="139" style="c" />
  <para style="p"><verse number="1" style="v" />{ Topa } aw, nangmah in kei na hong entel a, nong
    thei khin hi. </para>
  <para style="p"><verse number="2" style="v" />Nangmah in ka heksukna, ka hektohnate na thei hi.
    Nangmah in ka ngaihsutnate gamlapi pek panin na thei hi. </para>
  <para style="p"><verse number="3" style="v" />Nangmah in ka sep laitak ahi a, ka khawl laitak ahi
    zongin na hong mu a, ka gamtatna khempeuh a vekpi-in na thei hi. </para>
  <para style="p"><verse number="4" style="v" />{ Topa } aw, kam khat bek nangawn ka paukhiat ma-in,
    nangmah in ka gen dingteng a vekpi-in na thei khin hi. </para>
  <para style="p"><verse number="5" style="v" />Nangmah in ka nung leh ka mai-ah nong dal a, na
    thahatna tawh kei na hong hu hi. </para>
  <para style="p"><verse number="6" style="v" />Tua bangin kei nong theihna pen kei-a' dingin
    lamdang lua mahmah a, thuthuk lua ahih manin kei' theihtel zawh ding hilo hi. </para>
  <para style="p"><verse number="7" style="v" />Nangmah a pelh dingin koi-ah pai ding a, nangma omna
    panin koi lai-ah taikhia ding ka hi hiam? </para>
  <para style="p"><verse number="8" style="v" />Vantungah kahto leng tua lai-ah nang na om ding a,
    Leinuai misite' gamah lupna bawlta leng zong tua lai-ah zong nang na om veve ding hi. </para>
  <para style="p"><verse number="9" style="v" />Leimong pekah leengin, tuipi mong pekah omta leng
    zong, </para>
  <para style="p"><verse number="10" style="v" />tua lai nangawnah nangma khut in kei hong paipihin,
    na khut taklam in kei hong len ding hi. </para>
  <para style="p"><verse number="11" style="v" />“Khuamial in kei hong tuamcip hen la, ka kiima
    khuavak omte zan khuamial suak hen,” ci ta leng zong, </para>
  <para style="p"><verse number="12" style="v" />tua nangawnah, nangma-a' dingin khuamial pen miallo
    a, zan khuamial pen sun nitaang tawh kibang hi. Bang hang hiam cih leh nang-a' dingin khuamial
    pen khuavak mah bang lel hi. </para>
  <para style="p"><verse number="13" style="v" />Bang hang hiam cih leh ka pumpi na khempeuh na hong
    piangsak a, ka nu' gil sungah keimah nong khuituah hi. </para>
  <para style="p"><verse number="14" style="v" />Kihtak dingin a kilawm na hih manin nang ka hong
    phat hi. Na nasepnate lamdang mahmah! Nangmah in kei nong lim theih mahmah hi. </para>
  <para style="p"><verse number="15" style="v" />A thukna sung mun simthamah kei hong kikhuituahin
    hong kibawl laitakin, ka guh ka taang, na mai-ah kiliahlo hi. </para>
  <para style="p"><verse number="16" style="v" />A kipiangsak nailo keima pumpi nate na mit in a mu
    hi. Ka pumpi nate khat beek a om ma, ka ni zah ding a kiciangtan laitakin, tuate khempeuh na
    laibu sungah kigelh khin hi. </para>
  <para style="p"><verse number="17" style="v" />Pasian aw, na ngaihsutnate kei-a' dingin manpha
    mahmah a, tuate khempeuh a vekpi-in zai mahmah hi. </para>
  <para style="p"><verse number="18" style="v" />Tuate a mal sim leng sehnel sangin tamzaw hi. Ka
    khan'lawh ciangin nang tawh ka omkhawm lai hi. </para>
  <para style="p"><verse number="19" style="v" />Pasian aw, migilote that in la, kei kiang panin mi
    that theite paikhia sak in. </para>
  <para style="p"><verse number="20" style="v" />Bang hang hiam cih leh amaute in nang hong dem uh
    a, ngimna hoihlo tawh nang hong pang uh hi. </para>
  <para style="p"><verse number="21" style="v" />{ Topa } aw, nang hong mudah mite ke'n mudah hilo
    ka hi hiam? Nang' langah hong pangte ke'n kih hilo ka hi hiam? </para>
  <para style="p"><verse number="22" style="v" />Amaute ka mudah mahmah a, amaute ka galin ka seh
    hi. </para>
  <para style="p"><verse number="23" style="v" />Pasian aw, kei hong entel in la, ka lungsim hong
    thei in. Kei hong sit in la, ka ngaihsutnate hong thei in. </para>
  <para style="p"><verse number="24" style="v" />Kei sungah siattheihna a omkha hiam hong en in la,
    tawntung lampi-ah kei hong kha in. </para>
  <chapter number="140" style="c" />
  <para style="p"><verse number="1" style="v" />{ Topa } aw, migilote kiang panin kei hong honkhia
    in la, mi ngongtatte kiang panin kei hong kem in. </para>
  <para style="p"><verse number="2" style="v" />Amaute in a lung sung uhah thusia geelgeel uh a, gal
    phuang ngitnget uh hi. </para>
  <para style="p"><verse number="3" style="v" />A leii uh gulpi leii bang a, a thugente uh gulgu
    bang hi. </para>
  <para style="p"><verse number="4" style="v" />{ Topa } aw, migilote' khutsung panin kei hong cing
    in la, kei, sukpaih ding a hong sawm mi ngongtatte kiang panin kei hong kem in. </para>
  <para style="p"><verse number="5" style="v" />Mi kiphasakte in keimah hong siahna-in tehlop tung
    sim uh a, amaute in ngenthang zakin lam gei-ah thangzak tawh kei hong siah uh hi. </para>
  <para style="p"><verse number="6" style="v" />{ Topa' } tungah hih bangin ka ci hi: Nang pen keima
    Pasian na hi hi; ka thumna awte hong ngai in, { Topa}! </para>
  <para style="p"><verse number="7" style="v" />{ Topa, } keima Topa, a thahat hong honkhiapa aw,
    galkidona sungah keimah nong hu hi. </para>
  <para style="p"><verse number="8" style="v" />{ Topa } aw, migilopa' deihnate tangtungsak kei in
    la, ama thusia sawmna a maban sotsak kei in! </para>
  <para style="p"><verse number="9" style="v" />Kei hong umcih mite gualzosak kei in la, kei hong
    sawmnate uh amau' lu tung mah tusak in! </para>
  <para style="p"><verse number="10" style="v" />Amaute tungah mei-am kuang zusak in. A thokikzo
    nawnlo dingin dum sungah amaute kiasak in! </para>
  <para style="p"><verse number="11" style="v" />Mi gensiapa leitungah mavangsak kei in la, mi
    ngongtatpa pen thusia in sulzuih ta hen! </para>
  <para style="p"><verse number="12" style="v" />{ Topa } in gimna a thuak mite' thu a pan'pihna, mi
    cimawhte-a' dingin thu a manin a khenna ka thei hi. </para>
  <para style="p"><verse number="13" style="v" />Thuman mite in nangma min hong phat pelmawh ding uh
    a, lungsim thutangte pen nangma omna-ah teng ding uh hi. </para>
  <chapter number="141" style="c" />
  <para style="p"><verse number="1" style="v" />{ Topa } aw, nang kong sam hi; hong kinawh in. Nang
    kong sap ciangin ka aw hong ngai in. </para>
  <para style="p"><verse number="2" style="v" />Ka thungetna pen na mai-ah paknamtui bangsak in la,
    ka khutte ka laptohna pen nitak biakpiakna bangsak in. </para>
  <para style="p"><verse number="3" style="v" />{ Topa } aw, keima kam a cing ding khat koih in la,
    ka mukte' kongkhak a vil ding khat koih in. </para>
  <para style="p"><verse number="4" style="v" />Mawh bawlnopna lungsim hong neisak kei in la, a gilo
    mite tawh hong kikhawlsak kei in. Amau' anlimte hong duhgawh sak kei ta in. </para>
  <para style="p"><verse number="5" style="v" />Miphapa kei hong vuasak in la, ahih hangin migilote
    ka lu sathau nilhsak kei in; bang hang hiam cih leh amau' gitloh gamtatnate nakpi takin
    langpangin thu ka ngenngen hi. </para>
  <para style="p"><verse number="6" style="v" />Amaute, thu kisitin mawhsakna a thuak uh ciangin, {
    Topa' } thute man hi, ci-in a thei ding uh hi. </para>
  <para style="p"><verse number="7" style="v" />Mi khat in suangpi khat sukhamin leitungah a
    thehthang gawp bangin Leinuai' kongvangah amau' guhte kithehthang hi. </para>
  <para style="p"><verse number="8" style="v" />Ahih hangin { Topa } Pasian aw, nang ka hong muang
    tawntung a, nangmah ka hong bel hi. Tua ahih manin kei hong nusia kei in. </para>
  <para style="p"><verse number="9" style="v" />Amaute in kei hong siahna uh tehlop leh siatna
    bawlte' thangzak panin kei hong kem in. </para>
  <para style="p"><verse number="10" style="v" />Kei ka suahtak khit ciangin amau' ngenthang sung
    mahah migilote awksak in. </para>
  <chapter number="142" style="c" />
  <para style="p"><verse number="1" style="v" />{ Topa' } hong huh ding ngenin ka kiko a, { Topa' }
    tungah ka thum hi. </para>
  <para style="p"><verse number="2" style="v" />Ama mai-ah ka lungkimlohna ka sung a, ama mai-ah ka
    haksatna teng ka gen hi. </para>
  <para style="p"><verse number="3" style="v" />Ka cihna ding ka theih nawnloh ciangin, amah in ka
    mailam ding hong theihsak hi. Ka paina lampi-ah ka galte in tehlop khat tawh kei hong siah uh
    hi. </para>
  <para style="p"><verse number="4" style="v" />Ka kiim ka pam khuadakin ka en kawikawi a, ahih
    hangin kei hong huh ding kuamah omlo hi. Ka belh ding kuamah omlo a, kuamah in kei hong donlo
    hi. </para>
  <para style="p"><verse number="5" style="v" />{ Topa } aw, nang tungah kong kiko hi. Nang pen
    keima belh na hi a, a hingte' leitangah keima tanh na hi hi, ka hong ci hi. </para>
  <para style="p"><verse number="6" style="v" />Ka kikona hong ngai in. Bang hang hiam cih leh nakpi
    takin kei hong kiniamkoih suk hi. Kei hong bawlsiate' kiang pan hong honkhia in. Bang hang hiam
    cih leh kei-a' dingin amaute hatlua uh hi. </para>
  <para style="p"><verse number="7" style="v" />Thong sung panin kei hong lakhia in. Tua ciangin
    nangma mite tawh kong phatkhawm ding uh hi. Bang hang hiam cih leh itna lianpi tawh kei tungah
    nong gamta hi. </para>
  <chapter number="143" style="c" />
  <para style="p"><verse number="1" style="v" />{ Topa } aw, ka thungetna hong za in la, kong
    thumnate hong ngai in. Na thumanna leh na thutakna tawh kizui-in kei hong dawng in. </para>
  <para style="p"><verse number="2" style="v" />Na nasempa, thu hong sit kei in. Bang hang hiam cih
    leh nangma mai-ah mihing a dikzo kuamah omlo hi. </para>
  <para style="p"><verse number="3" style="v" />Bang hang hiam cih leh gal in kei hong bawlsia-in
    hong zogawp hi. Sauveipi lai-a a site bangin a mial sungah hong tusak hi. </para>
  <para style="p"><verse number="4" style="v" />Tua ahih ciangin cihna ding ka thei nawn kei a, ka
    lungtangah si teng nawnlo hi. </para>
  <para style="p"><verse number="5" style="v" />Hun luite ka phawk a, na sepsa khempeuh ka
    ngaihsunsun hi. Na khut in a sepsa nate ka lungngaingai hi. </para>
  <para style="p"><verse number="6" style="v" />Thu ngenin nang lamah ka khutte ka hong zan a, lei
    keu in tui a duh bangin nang ka hong duh hi. </para>
  <para style="p"><verse number="7" style="v" />{ Topa } aw, kei hong dawng mengmeng in. Kei ka
    cimawh ta hi. Leihawm sung misite kiangah a paisukte tawh ka kibat lohna dingin kei kiang panin
    na maitang seel kei in. </para>
  <para style="p"><verse number="8" style="v" />Nang hong muang ka hih manin zingsang simin na itna
    kip kei hong phawksak in. Nangma tungah thu hong ngen ka hih manin ka paina ding lampi hong hilh
    ta in. </para>
  <para style="p"><verse number="9" style="v" />{ Topa } aw, ka langte' kiang panin kei hong honkhia
    in. Nangmah a bel dingin ka hong tai hi. </para>
  <para style="p"><verse number="10" style="v" />Keima Pasian na hih manin nangma deih bangin a
    gamta dingin kei hong hilh in. Kei hong hehpih in la, lam phei-ah hong kha in. </para>
  <para style="p"><verse number="11" style="v" />{ Topa } aw, nangma min na ngaihsutna-in keima
    nuntakna hong kem in. Nangma thumanna tawh kituakin haksatna panin hong paikhiatpih in. </para>
  <para style="p"><verse number="12" style="v" />Kei pen nangma nasem ka hih manin na itna kip tawh
    kituakin ka galte khenkhia in la, ka langte khempeuh susia in. </para>
  <chapter number="144" style="c" />
  <para style="p"><verse number="1" style="v" />Ka khutte galdona ding ka khutmete galkapna dingin a
    hilh, keimah a hong hu, { Topa } in thupha ngah ta hen. </para>
  <para style="p"><verse number="2" style="v" />Amah pen ka suangpi leh ka munkip muan'huai, ka
    kulhpi leh hong honkhiapa, ka lum leh ka belhpa, ka nuai-ah mite a zopa ahi hi. </para>
  <para style="p"><verse number="3" style="v" />{ Topa } aw, nangmah in na hong phawk tham dingin mi
    pen bang hi a, nangmah in na hong ngaihsut tham dingin mihing' tapa bang ahi hiam? </para>
  <para style="p"><verse number="4" style="v" />Mi pen husan' khat tawh kibang a, ama hunte pen a
    tai dandan nilim tawh kibang hi. </para>
  <para style="p"><verse number="5" style="v" />{ Topa } aw, na vanpite niamsak in la, hong paisuk
    in. Mualte lawng in la, meikhu suaksak in. </para>
  <para style="p"><verse number="6" style="v" />Khuaphialep phiasak in la, amaute kithehthang sak
    in. Na thaltangte lawn in la, amaute susia in. </para>
  <para style="p"><verse number="7" style="v" />A sangna mun panin na khut hong zan in la, tui lian
    lauhuaite leh gamdang mite' vangliatna panin hong honkhia in. </para>
  <para style="p"><verse number="8" style="v" />A kam uh tawh zuauthu a gente leh limtakin kiciamna
    a bawl khit ciang nangawnin zuauthu mah a gen lai vevete' kiang pan kei hong phel in la, hong
    honkhia ta in. </para>
  <para style="p"><verse number="9" style="v" />Pasian aw, la thak khat kong sak ding a, harp
    zangsawm khausai lasakna nang kong tum ding hi. </para>
  <para style="p"><verse number="10" style="v" />Kumpite tungah gualzawhna a piapa, na nasem David a
    honkhiapa na hi hi. </para>
  <para style="p"><verse number="11" style="v" />A gilo galte kiang panin kei hong hon in la, a kam
    uh tawh zuauthu a gen limtakin kiciamna a bawl khit ciang nangawnin zuau a gen lai veve gamdang
    mite' khutsung pan kei hong honkhia in. </para>
  <para style="p"><verse number="12" style="v" />Ka tapate uh a tangval lai-in khang cingin a khauh
    mahmah singkungte bang ta hen la, ka tanute uh a nungak lai-in kumpi inn lamna dinga a kisui
    innkiu khuampite bang ta hen. </para>
  <para style="p"><verse number="13" style="v" />Ka saalte uh a dimin an nam khempeuh om ta hen la,
    ka tuute uh a tultul a thenthen-in gamlakah suak ta hen. </para>
  <para style="p"><verse number="14" style="v" />Ka kongzingte uhah cimawhin kikona om kei ta hen. </para>
  <para style="p"><verse number="15" style="v" />Tua bang thupha a ngah mi mi lungdam ahi hi. { Topa
    } pen amau' Pasian ahi mite pen mi lungdam ahi hi. </para>
  <chapter number="145" style="c" />
  <para style="p"><verse number="1" style="v" />Ka Pasian leh ka Kumpipa aw, nangmah hong pahtawi-in
    a tawntungin nangma min kong phatphat ding hi. </para>
  <para style="p"><verse number="2" style="v" />Nisimin hong pahtawi-in a tawntungin nangma min kong
    phatphat ding hi. </para>
  <para style="p"><verse number="3" style="v" />{ Topa } lian hi; nakpi takin phat ding hi a, ama
    liatna ngaihsutzawh ding hilo hi. </para>
  <para style="p"><verse number="4" style="v" />A khang a khangin nangma nasepnate kiphatphat ding
    a, a vanglian na bawlnate kigengen ding hi. </para>
  <para style="p"><verse number="5" style="v" />Na liatna leh na minthan'na a lamdang nangma sepnate
    ka lungngaingai ding hi. </para>
  <para style="p"><verse number="6" style="v" />A vanglian nangma bawlnate mite in taangko ding uh
    a, nangma vangliatna mah kei zong ka pulak ding hi. </para>
  <para style="p"><verse number="7" style="v" />Amaute in nangma liatna, na minthan'na genkhia-in
    nangma thumanna nakpi takin sa ding uh hi. </para>
  <para style="p"><verse number="8" style="v" />{ Topa } dikin hehpihna nei a, heh hak mahmahin itna
    kip lianpi a nei hi. </para>
  <para style="p"><verse number="9" style="v" />{ Topa } pen mi khempeuh tungah hoih a, a bawlsa
    khempeuh tungah hehpihna a nei hi. </para>
  <para style="p"><verse number="10" style="v" />{ Topa } aw, nangma bawlsa khempeuh in nangma
    tungah lungdamna hong ko ding uh a, na mi siangtho khempeuh in nang hong phat ding uh hi. </para>
  <para style="p"><verse number="11" style="v" />Amaute in na kumpi gam a minthan'na thu gengenin na
    vangliatna thu sutsut ding uh a, </para>
  <para style="p"><verse number="12" style="v" />a vanglian nangma sepnate leh na kumpi gam a
    hoihna, a minthan'nate mi khempeuh tungah kitheisak ding uh hi. </para>
  <para style="p"><verse number="13" style="v" />Nangma kumpi gam pen a kip tawntung kumpi gam hi a,
    nangma ukna khang tawntungin a kip hi. A thuciamna khempeuhah { Topa } thutak mahmah a, a
    gamtatna khempeuhah zong hehpihna a nei ahi hi. </para>
  <para style="p"><verse number="14" style="v" />{ Topa } in a puk mite khempeuh huh a, niamsakna a
    thuakte khempeuh a sangtosak hi. </para>
  <para style="p"><verse number="15" style="v" />Nuntak husan'na a nei khempeuhte' mit in nang hong
    en uh a, a hun a tun' ciangin amaute an na vak hi. </para>
  <para style="p"><verse number="16" style="v" />Nangmah in na khut na hong a, nuntak husan'na a nei
    khempeuhte' deihna a kicingin na pia hi. </para>
  <para style="p"><verse number="17" style="v" />{ Topa } pen a sepna khempeuhah thutang a, a
    gamtatna khempeuhah hehpihna a nei hi. </para>
  <para style="p"><verse number="18" style="v" />Amah a sam mi khempeuh kiangah { Topa } nai om a,
    lungsim takpi tawh a sam mi khempeuh kiangah amah nai om hi. </para>
  <para style="p"><verse number="19" style="v" />Amah a zahtakte' deihna a kicingin tungsak a,
    amaute' kikona zong za-in amaute a honkhia hi. </para>
  <para style="p"><verse number="20" style="v" />{ Topa } in amah a itte khempeuh kem a, ahih hangin
    migilo khempeuh amah in susia ding hi. </para>
  <para style="p"><verse number="21" style="v" />{ Topa } ka phat tawntung ding hi. Mi khempeuh in a
    tawntungin ama min siangtho phat ta uh hen. </para>
  <chapter number="146" style="c" />
  <para style="p"><verse number="1" style="v" />{ Topa } phat un. Ke'n, { Topa } ka phat ding hi. </para>
  <para style="p"><verse number="2" style="v" />Ka hin' laiteng { Topa } ka phat ding a, ka nuntak
    laiteng ka Pasian' tungah phatnate ka sa ding hi. </para>
  <para style="p"><verse number="3" style="v" />Huhna a hong pia theilo uliante ahi a, mi mawkmawkte
    ahi zongin muang kei un. </para>
  <para style="p"><verse number="4" style="v" />A husan'na a bei ciangin lei-ah ciahkik uh a, tua ni
    mahmahin a ngaihsutnate uh beita hi. </para>
  <para style="p"><verse number="5" style="v" />Jakob' Pasian pen amah huhpa hi-in, ama { Topa }
    Pasian a muang mipa mi lungdam ahi hi. </para>
  <para style="p"><verse number="6" style="v" />Amah in van leh lei, tuipi leh tuate sungah a om
    khempeuh bawl a, a tawntungin thuman hi. </para>
  <para style="p"><verse number="7" style="v" />A kinengniam mite-a' dingin thumanna semkhia a,
    gilkialte an a vak hi. { Topa } in thongkiate a khahkhia hi. </para>
  <para style="p"><verse number="8" style="v" />{ Topa } in mittawte khua a musak hi. { Topa } in
    niamsakna a thuak mite sangtosak a, { Topa } in thuman mite a it hi. </para>
  <para style="p"><verse number="9" style="v" />{ Topa } in peemtate kem a, meigong numeite leh pa
    neilote a huh hi. Ahih hangin amah in migilote' vaihawmna a suksiatsak hi. </para>
  <para style="p"><verse number="10" style="v" />Zion aw, nangma Pasian { Topa } in khang tawntungin
    uk ding hi. { Topa } phat un. </para>
  <chapter number="147" style="c" />
  <para style="p"><verse number="1" style="v" />{ Topa } phat un. Bang hang hiam cih leh eite'
    Pasian' tungah phatnate i sak ding hoih hi. Phatna sak ding nuam a, zong a kilawm ahi hi. </para>
  <para style="p"><verse number="2" style="v" />{ Topa } in Jerusalem khuapi lam a, amah in a
    kinilkhia Israel-te a kaikhawm hi. </para>
  <para style="p"><verse number="3" style="v" />Amah in lungsim kitamte damsak a, amau' meimate a
    tuamsak hi. </para>
  <para style="p"><verse number="4" style="v" />Amah in aksite a phazah ding seh a, tua aksite amau
    min ciatin a sam hi. </para>
  <para style="p"><verse number="5" style="v" />Eite' { Topa } lian a, ama vang lian mahmah hi. Amah
    in thu a theihtelna pen ngaihsutzawh ding hilo hi. </para>
  <para style="p"><verse number="6" style="v" />{ Topa } in a kisikcip mite laamto-in, migilote
    leilak a den'na hi. </para>
  <para style="p"><verse number="7" style="v" />{ Topa } tungah lungdam kohna la sa un la, laia
    lasakna tawh eite' Pasian' tungah la ngaih sa un. </para>
  <para style="p"><verse number="8" style="v" />Amah in vanpite meiipi tawh tuamin, leitung-a'
    dingin gun bawl a, mualte tungah lopa a posak hi. </para>
  <para style="p"><verse number="9" style="v" />Amah in ganhingte leh a ham va-aknote an a vak hi. </para>
  <para style="p"><verse number="10" style="v" />Ama lungkimna leh amah in nuam a saknate pen sakol
    thahatna leh galhangte' hang hilo hi. </para>
  <para style="p"><verse number="11" style="v" />Amah a zahtak mite leh ama itna kip a muangte
    tungah { Topa } a lungkim hi. </para>
  <para style="p"><verse number="12" style="v" />Jerusalem khuapi aw, { Topa } phat in. Zion aw,
    nangma Pasian phat in. </para>
  <para style="p"><verse number="13" style="v" />Bang hang hiam cih leh amah in na kulhkongpi zawlte
    tosak a, nangma mite thupha hong piaksak hi. </para>
  <para style="p"><verse number="14" style="v" />Amah in na gamsungah kilemna bawl a, mangbuh
    hoihpente tawh nang hong gilvahsak hi. </para>
  <para style="p"><verse number="15" style="v" />Amah in thu hong pia a, ama thu manlangin leitung
    hong tungsuk hi. </para>
  <para style="p"><verse number="16" style="v" />Amah in tuumul bangin vukkhal hong pia a, vut
    bangin vukpak hong thehthang hi. </para>
  <para style="p"><verse number="17" style="v" />Amah in suangtum bangin tuikhalte hong lawnkhia hi.
    Tua a votna kua in thuakzo ding ahi hiam? </para>
  <para style="p"><verse number="18" style="v" />Amah in thu pia-in tuate tuisuak hi. Amah in a huih
    nungsak a, tuite a luang hi. </para>
  <para style="p"><verse number="19" style="v" />Amah in Jakob tungah ama thu gen a, Israel tungah
    ama ngeina kipte leh ama biakna ngeina kipte a gen hi. </para>
  <para style="p"><verse number="20" style="v" />Amah in tua bangin minam dang khat peuhpeuh tungah
    bawl ngeilo hi. Amaute in amah biakna ngeina kipte theilo uh hi. { Topa } phat un. </para>
  <chapter number="148" style="c" />
  <para style="p"><verse number="1" style="v" />{ Topa } phat un. Vantung panin { Topa } phat un la,
    a sangna panin amah phat un. </para>
  <para style="p"><verse number="2" style="v" />Ama vantung mi khempeuh aw, amah phat un. Ama
    mihonte khempeuh aw, amah phat un. </para>
  <para style="p"><verse number="3" style="v" />Ni leh kha aw, amah phat un. A taang aksi khempeuh
    aw, amah phat un. </para>
  <para style="p"><verse number="4" style="v" />Van sangpente leh vantunga om tuite aw, amah phat
    un. </para>
  <para style="p"><verse number="5" style="v" />{ Topa' } min amaute phatsak un. Bang hang hiam cih
    leh amah in thu pia a, amaute a piang hi. </para>
  <para style="p"><verse number="6" style="v" />Amaute a tawntunga om dingin amah in kipsak a, a
    palsatloh ding uh thupiakna amah in a bawl hi. </para>
  <para style="p"><verse number="7" style="v" />Leitung panin { Topa } phat un, no gulpi liante leh
    tuipi thuk khempeuh, </para>
  <para style="p"><verse number="8" style="v" />mei leh gial, tuikhal leh vuk, ama thupiakna a mang
    huihpi! </para>
  <para style="p"><verse number="9" style="v" />Amah phat un, no mual liante leh mual neute
    khempeuh, gah a nei singkungte leh taamtak singkung khempeuh! </para>
  <para style="p"><verse number="10" style="v" />Gamsate leh innsate khempeuh, a bokvak ganhingte
    leh a leeng vasate khempeuh! </para>
  <para style="p"><verse number="11" style="v" />No leitung kumpite leh mihing khempeuh, leitung
    uliante leh thukhente khempeuh! </para>
  <para style="p"><verse number="12" style="v" />Nungakte leh tangvalte, teeksiate leh naupangte aw,
    amah phat un. </para>
  <para style="p"><verse number="13" style="v" />{ Topa' } min phat un. Bang hang hiam cih leh amah
    bek a minlian hi a, ama minthan'na pen leitung leh vantung sangin sangzaw lai hi. </para>
  <para style="p"><verse number="14" style="v" />Amah in ama mite thahatsak a, ama mi siangthote
    khempeuh, ama mai-ah a om Israel-te khempeuh in amah phat uh hi. { Topa } phat un. </para>
  <chapter number="149" style="c" />
  <para style="p"><verse number="1" style="v" />{ Topa } phat un. { Topa' } tungah la thak sa un. A
    thuman mite' kikhopna sungah amah phatna sa un. </para>
  <para style="p"><verse number="2" style="v" />Amah a Bawlpa tungah Israel lungdam hen la, amau'
    Kumpipa' tungah Zion mite kipak ta hen. </para>
  <para style="p"><verse number="3" style="v" />Lamna tawh amah phat un la, khuang leh laia lasakna
    tawh ama tungah la ngaih sa un. </para>
  <para style="p"><verse number="4" style="v" />Bang hang hiam cih leh ama mite tungah { Topa }
    lungdam a, miniamte gualzo sakin a pahtawi hi. </para>
  <para style="p"><verse number="5" style="v" />A gualzawhna uhah thuman mite lungdamin diang uh hen
    la, ama mai-ah khukdin'in nuamna la sa uh hen. </para>
  <para style="p"><verse number="9" style="v" />Minam dangte tungah phu la-in gim a pia ding, a
    kumpite uh sikkhau tawh henin a miliante uh sikkol a bulh ding, a kigelhsa thukhenna bangin
    amaute tungah a semkhia dingin langnih a hiam namsau a tawi kawmun Pasian phatin awng ta uh hen.
    Hih pen Pasian' mite' gualzawhna ahi hi. { Topa } phat un. </para>
  <chapter number="150" style="c" />
  <para style="p"><verse number="1" style="v" />{ Topa } phat un. Ama biakinn sungah Pasian phat un
    la, ama vangliatna mun vantungah amah phat un. </para>
  <para style="p"><verse number="2" style="v" />A vanglian ama sepnate hangin amah phat un la, a
    liat mahmahna tawh kituakin amah phat un. </para>
  <para style="p"><verse number="3" style="v" />Peengkul aw tawh amah phat un la, githa lasakna leh
    harp lasakna tawh amah phat un. </para>
  <para style="p"><verse number="4" style="v" />Khuang leh lamna tawh amah phat un la, khausai
    lasaknate leh tamngai tawh amah phat un. </para>
  <para style="p"><verse number="5" style="v" />Daltuahte tawh amah phat un la, nakpi takin a ging
    daltuahte tawh amah phat un. </para>
  <para style="p"><verse number="6" style="v" />Husang thei khempeuh in { Topa } phat un. { Topa }
    phat un. </para>
</usx>