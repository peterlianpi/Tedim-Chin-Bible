<?xml version="1.0" encoding="utf-8"?>
<usx version="2.0">
  <book code="JOB" style="id">Job</book>
  <para style="mt">Job</para>
  <chapter number="1" style="c" />
  <para style="p">
    <verse number="1" style="v" />Uz gamah Job kici min nei mi khat a om hi. Tua mipa a paubaanglo, a thutang, Pasian a zahtak mi khat hi a, amah in gamtat hoihlo peuhmah pel hi.
  </para>
  <para style="p">
    <verse number="2" style="v" />Amah in tapa sagih leh tanu thum nei hi.
  </para>
  <para style="p">
    <verse number="3" style="v" />Amah in tuu tul sagih, kalaoh tul thum, bawngtal kap za nga, leh nasem tampi tak a nei hi. Tua ahih manin nisuahna gam sungah Job a haupen khat ahi hi.
  </para>
  <para style="p">
    <verse number="4" style="v" />Ama tapate in inn khat panin inn khatah a ban banin pawi bawlin pai kawikawi uh a, tua pawi a siim dingin a sanggam numei thumte uh zong a sam kawikawi uh hi.
  </para>
  <para style="p">
    <verse number="5" style="v" />Tua banga a pawi bawl uh gual khat a kikhit ciangin Job in a tapate samin amaute sian'suah a, zingsangin tho baihin a ta phazah tawh kizui-in meihal biakna a pia hi; bang hang hiam cih leh Job in, “Ka tate khialin, a lungsim sung uhah Pasian samsia khathei ding uh hi,” a ci hi. Tu-a bangin Job in hih tawntung hi.
  </para>
  <para style="p">
    <verse number="6" style="v" />Ni khat ni-in { Topa' } omna-ah vantung mite hong pai uh a, tuate lakah Satan zong hong kihel hi.
  </para>
  <para style="p">
    <verse number="7" style="v" />{ Topa } in Satan kiangah, “Koi pana hong pai na hi hiam?” a ci hi. Satan in { Topa } dawngin, “Leitung khempeuh a lu pan a taw dong vak kawikawi-in ka va phehlehna mun panin ka hong pai hi,” a ci hi.
  </para>
  <para style="p">
    <verse number="8" style="v" />Tua ciangin { Topa } in Satan kiangah, “Ka nasem Job na phawkkha hiam? A paubaanglo, a thutang, Pasian zahtakin gamtat hoihlo a pel amah tawh a kibang midang leitungah na mu kei ding hi,” a ci hi.
  </para>
  <para style="p">
    <verse number="9" style="v" />Tua ciangin Satan in { Topa } dawngin, “Job in Pasian hong mawk zahtak ahi hiam?
  </para>
  <para style="p">
    <verse number="10" style="v" />Amah leh a innkuan leh a neihsate khempeuh na hutna-in a kimkotah dai khan hilo na hi hiam? Ama hihna khempeuhah thupha na pia a, genzawh lohin ama neihsa pung hi.
  </para>
  <para style="p">
    <verse number="11" style="v" />Ahi zongin na khut zanin ama neihsa khempeuh suksak lecin na maitang mahmahah nang hong samsia pah ding hi,” a ci hi.
  </para>
  <para style="p">
    <verse number="12" style="v" />Tua ciangin { Topa } in Satan kiangah, “En in, ama neihsa khempeuh na khutsungah kong ap hi; ahi zongin amah taktak ahih leh na su kei ding hi,” a ci hi. Tua ciangin { Topa' } omna panin Satan a paikhia hi.
  </para>
  <para style="p">
    <verse number="13" style="v" />Ni khat, a tapate leh a tanute in a u pen uh inn-ah an ne zu ne-in om uh hi.
  </para>
  <para style="p">
    <verse number="14" style="v" />Kamtai khat Job kiangah hong tungin, “Bawngtalte in lo kho-in, tuate gei-ah late gamta uh hi.
  </para>
  <para style="p">
    <verse number="15" style="v" />Tua laitakin Seba mite hong pai-in ganhingte hong sut a, namsau tawh gancingte thatkhin uh hi. Hih thu a hong zasak thei dingin kei bek kong suakta hi,” a ci hi.
  </para>
  <para style="p">
    <verse number="16" style="v" />Amah in a thugen a khit ma-in kamtai dang khat hong tungin, “Vantung panin keek hong kia a, tuute leh tuucingte kha-in kangtum uh hi. Hih thu nang kiangah a hong ko thei dingin kei bek kong suakta hi,” a ci hi.
  </para>
  <para style="p">
    <verse number="17" style="v" />Tuapa in a thugen a khit ma-in kamtai dang khat hong tung leuleu-in, “Khaldea mite hon thum in kalaohte hong sut a, namsau tawh kalaoh tung tuangte khempeuh that hi. Hih thu nang kiangah a hong ko thei dingin kei bek kong suakta hi,” a ci hi.
  </para>
  <para style="p">
    <verse number="18" style="v" />Amah in a thugen a khit ma-in kamtai dang khat hong tung leuleu a, “Na tapate leh na tanute a u pen uh inn-ah an ne zu ne-in om uh hi.
  </para>
  <para style="p">
    <verse number="19" style="v" />Tua laitakin sehnel gam panin huihpi pingpei hong nungin a inn mutpai-in na tate denglum hi. Nang kiangah hih thu a hong ko thei dingin kei bek kong suakta hi,” a ci hi.
  </para>
  <para style="p">
    <verse number="20" style="v" />Hih thu a zak ciangin Job dahlua-in a puan balkek a, a sam met khia-in leilakah bok sukin Pasian a bia hi.
  </para>
  <para style="p">
    <verse number="21" style="v" />Tua ciangin amah in, “Ka nu sung panin guaktangin ka suak a, guaktang mahin ka ciahkik ding hi. { Topa } in hong pia a, { Topa } mah in hong lakik hi. { Topa' } min kiphat ta hen,” a ci hi.
  </para>
  <para style="p">
    <verse number="22" style="v" />Hih thu khempeuhah Job khiallo a, Pasian zong mawhsaklo hi.
  </para>
  <chapter number="2" style="c" />
  <para style="p">
    <verse number="1" style="v" />Ni khat ni-in { Topa' } omna-ah vantung mite hong paikik uh a, Satan zong amaute lakah hong kihelin { Topa' } omna mahah hong pai hi.
  </para>
  <para style="p">
    <verse number="2" style="v" />Tua ciangin { Topa } in Satan kiangah, “Koi lai panin hong pai na hi hiam?” a ci hi. Satan in { Topa } dawngin, “Leitung khempeuh a lu pan a taw dong vak kawikawi-in ka va phehlehna mun panin kong pai hi,” a ci hi.
  </para>
  <para style="p">
    <verse number="3" style="v" />Tua ciangin { Topa } in Satan kiangah, “Ka nasem Job na phawk hiam? A paubaanglo, a thutang, Pasian zahtakin gamtat hoihlo a pel, amah tawh a kibang midang leitungah omlo hi. Thu omlopi-in amah susia dingin kei nong kam pausak a, ahi zongin ama hoihna bangmah hem tuanlo hi,” a ci hi.
  </para>
  <para style="p">
    <verse number="4" style="v" />Tua ciangin Satan in { Topa } dawngin, “Vun bek in vun mah leizo bek, ci-in paunak a om mah bangin mi khat in ama nuntakna a hutna-in a neih khempeuh pia ngam ding hi.
  </para>
  <para style="p">
    <verse number="5" style="v" />Tu-in na khut zan in la, ama sa leh a guh suksak lecin nangma maitang mahah pelloin nang hong samsia ding hi,” a ci hi.
  </para>
  <para style="p">
    <verse number="6" style="v" />Tua ciangin { Topa } in Satan kiangah, “En in, na khutsungah amah kong ap hi; ahi zongin amah sisak kei in,” a ci hi.
  </para>
  <para style="p">
    <verse number="7" style="v" />Tua ahih ciangin { Topa' } omna panin Satan paikhia a, Job a khetul pan a luzang dongin a kihhuai meima a veisak hi.
  </para>
  <para style="p">
    <verse number="8" style="v" />Tua ciangin Job in beel kitam themkhat la-in tua tawh kikhuatin vut lakah a tu hi.
  </para>
  <para style="p">
    <verse number="9" style="v" />Tua ciangin a zi in, “Na upna khiam tuanlo ding na hi hiam? Pasian samsia in la sisuk mai in,” a ci hi.
  </para>
  <para style="p">
    <verse number="10" style="v" />Ahih hangin amah in a zi kiangah, “Numei haite' kampau bangin na pau hi. Pasian' tung panin a hoih sang ihih ciangin siatna zong sanglo ding ihi hiam?” a ci hi. Hih thu khempeuhah a kampau nangawnin Job khiallo hi.
  </para>
  <para style="p">
    <verse number="11" style="v" />Job' lawmte thum, Teman khuami Elifaz, Shuah gammi Bildad, leh Naamah gammi Zofar-te in Job in a thuak gimna thu teng a zak uh ciangin a inn ciat panun amah a hehnem ding leh a hanthawn dingin kituahin hong paikhawm uh hi.
  </para>
  <para style="p">
    <verse number="12" style="v" />Amaute in a gamla sim mun panin Job a muh tungun amah thei pahlo uh hi. Tua ciangin amaute a gingin kapkhia uh a, a puan uh balkekin a lu tung uh a tukik dingin leivui lawnto uh hi.
  </para>
  <para style="p">
    <verse number="13" style="v" />Tua ciangin leilakah sun sagih leh zan sagih sung amah tawh tukhawm uh a, ama thuakna a nasiat mahmah lamtak mu uh ahih manin kuamah in kam khat beek a paupih ngam kei uh hi.
  </para>
  <chapter number="3" style="c" />
  <para style="p">
    <verse number="1" style="v" />Hih bang teng khit ciangin Job in thugen hong kipan a, mihingin a pian' ni a samsia hi.
  </para>
  <para style="p">
    <verse number="2" style="v" />Tua ciangin Job in,
  </para>
  <para style="p">
    <verse number="3" style="v" />“Ka suah ni, leh ‘Pasal naungek khat kipaii hi,’ a kicih zan beimang hen!
  </para>
  <para style="p">
    <verse number="4" style="v" />Tua ni khimzin' ni suak hen! Vana Pasian in phawkin nei kei hen la, tua ni-in khuavak taang kei hen.
  </para>
  <para style="p">
    <verse number="5" style="v" />Khuaniim, khuamial in khuhcip hen. Tua ni-in meiipi ziing hen la, tua ni awk in valhtum hen.
  </para>
  <para style="p">
    <verse number="6" style="v" />“Tua zan, khuamial sahpi in mancip hen! Kum khat sunga nidangte tawh kisim khawm kei hen la, kha khat sunga nidangte lakah kiseh khawm kei hen.
  </para>
  <para style="p">
    <verse number="7" style="v" />Tua zanin ta piang kei hen la, lungdam otna awging tua zanin ging nawnkei hen.
  </para>
  <para style="p">
    <verse number="8" style="v" />Phuisamna tawh awle a khiim thei, a mitphial tawh tuipi ganhing a hencip thei mite in tua zan samsia ta hen.
  </para>
  <para style="p">
    <verse number="9" style="v" />Tua ni zingsang aksite mial hen. A vak ngeilo ding khuavak ngak niloh hen la, zingsang phalvak mu ngeikei hen;
  </para>
  <para style="p">
    <verse number="10" style="v" />bang hang hiam cih leh kei hong kipaiina naugil na khakciplo a, kei' muhna panin lungkhamna hong hepkhiatsak lo hi.
  </para>
  <para style="p">
    <verse number="11" style="v" />“Bang hangin a sisa-in suak hoh lo a, bang hangin ka suah phetin si pah hoh lo ka hi hiam?
  </para>
  <para style="p">
    <verse number="12" style="v" />Bang hangin ka nu' khuk tungah hong kitawi se a, ka nu' nawi hong kiteepsak se ahi hiam?
  </para>
  <para style="p">
    <verse number="13" style="v" />Tua hi zenzen kei leh hanah nuamtakin ka lum hithiat khin ding hi. Sihna sungah ihmu-in ka tawlnga khin ding a,
  </para>
  <para style="p">
    <verse number="14" style="v" />inn hoihnono a lam kumpite leh uliante,
  </para>
  <para style="p">
    <verse number="15" style="v" />ngun leh kham tawh a kidim a hau a liante tawh nuamtakin hanah ka tawlnga khinta ding hi.
  </para>
  <para style="p">
    <verse number="16" style="v" />Bang hangin a hun cing lo-a suakte bang, khuavak a mu manloin a si naungekte bangin hong kiseelcip hoh lo ahi hiam?
  </para>
  <para style="p">
    <verse number="17" style="v" />Tua lai-ah migilote in hong sukha nawnlo ding a, a gim mite tawlnga hithiat ding hi.
  </para>
  <para style="p">
    <verse number="18" style="v" />Tua lai-ah galmat salte in nopna ngah ding a, nasem ukpa' awging za nawnlo ding uh hi.
  </para>
  <para style="p">
    <verse number="19" style="v" />Tua lai munah milian mineu omkhawm a, silate nangawn a topa' kiang pan suakta hi.
  </para>
  <para style="p">
    <verse number="20" style="v" />“Bang hangin lungkhamna a thuak mipa, a nuntakna haksa a sa mahmah mipa,
  </para>
  <para style="p">
    <verse number="21" style="v" />sih ding lunggulh ngeungau napi, a si theilo, sum phum zon' sangin sih ding a lim zon'zaw,
  </para>
  <para style="p">
    <verse number="22" style="v" />han sung a tun' ciangin a nuam mahmah, hankhuk a tun' ciangin nuam lua-in a dianggawp mite, khuavak a mu dingin mi-in piang laizang ahi hiam?
  </para>
  <para style="p">
    <verse number="23" style="v" />Bang hangin mailam thu ding a theilopi-in a mot om ding, a kimkotah Pasian in dai a khaknelh mipa, mi-in piang zenzen ahi hiam?
  </para>
  <para style="p">
    <verse number="24" style="v" />Bang hang hiam cih leh khuisatna, ka annek suak a, ka tauna, luipi ging bang hi.
  </para>
  <para style="p">
    <verse number="25" style="v" />Ka kihtaktak thu ka tungah hong tung ta a, ka laulau thu, ka tuak ta hi.
  </para>
  <para style="p">
    <verse number="26" style="v" />Lungnopna, daitakin omna, ka nei kei hi. Lungkhamna in hong nawk niloh a, tawldam hun ka nei kei hi,”a ci hi.
  </para>
  <chapter number="4" style="c" />
  <para style="p">
    <verse number="1" style="v" />Tua ciangin Teman khuami Elifaz in thu hong gen a,
  </para>
  <para style="p">
    <verse number="2" style="v" />“Mi khatpeuh in thu hong genpih leh na heh ding hiam? Kua in a kam ipzo nawn ding ahi hiam?
  </para>
  <para style="p">
    <verse number="3" style="v" />Lunghiang mite na hanthotna, khut kha ban kha mite na thakhauhsakna,
  </para>
  <para style="p">
    <verse number="4" style="v" />a puk mite na thugenna tawh na kipsakna, khukzaw mite na hatsak ngeite ngaihsun in.
  </para>
  <para style="p">
    <verse number="5" style="v" />Ahi zongin nang tungah tuate hong tung a, na thuakzo kei hi. Tuate in nang hong su a, na lungniam hi.
  </para>
  <para style="p">
    <verse number="6" style="v" />Na biakna in hong hehnem zolo ahi hiam? A paubaanglo, na nuntakna in lametna hong pia zolo ahi hiam?
  </para>
  <para style="p">
    <verse number="7" style="v" />Tu-in ngaihsun in: Midik kimlai kua sia ngei ahi hiam? A thutang mi a kisuksiatna koi-ah mu ngei na hi hiam?
  </para>
  <para style="p">
    <verse number="8" style="v" />Mawhna bawlin buaina a piangsak mi in a gamtatna bangin a gah a atna ka thei hi.
  </para>
  <para style="p">
    <verse number="9" style="v" />Pasian' husan'na tawh tua bang mite sia a, ama hehna in tua bang mite kangtum hi.
  </para>
  <para style="p">
    <verse number="10" style="v" />Humpinelkai hawk bangin migilote' hawkna dai ta a, Pasian in amaute' ha suktansak khin ahih manin gamdai ta uh hi.
  </para>
  <para style="p">
    <verse number="11" style="v" />Annek ding a mulo a thahat humpinelkai bangin amaute simang khin uh a, a tate uh kithehthang hi.
  </para>
  <para style="p">
    <verse number="12" style="v" />“Tu-in kei kiangah thu khat hong tung khian a, ka bil in tua thu ginghiau a za hi.
  </para>
  <para style="p">
    <verse number="13" style="v" />Mi a ihsip hun zankim laitak, zan mangmat hun laitakin
  </para>
  <para style="p">
    <verse number="14" style="v" />launa leh lin'na kei tungah hong tung a, ka pumpi lin'na in kei hong lausak hi.
  </para>
  <para style="p">
    <verse number="15" style="v" />Huih in ka mai hong mut a, ka khuasikmul hong suaksak hi.
  </para>
  <para style="p">
    <verse number="16" style="v" />A meel ka khen theihloh lim khat hong ding a, keima mai-ah mihing lim khat hong om a, tua ciangin aw un duadua khat ka za a,
  </para>
  <para style="p">
    <verse number="17" style="v" />‘Pasian' mai-ah mi khatpeuh paubaang loin omzo ngei ding ahi hiam? Amah a Bawlpa' mai-ah sitbaang loin omzo ngei ding ahi hiam?
  </para>
  <para style="p">
    <verse number="18" style="v" />Pasian in ama nasemte mahmah muangzo loin, ama sawltakte' mawhna mu ahih leh,
  </para>
  <para style="p">
    <verse number="19" style="v" />inn umna kawmin buan a kizatna inn sunga a teng mite, a inn bulpi leivui ahi,
  </para>
  <para style="p">
    <verse number="20" style="v" />zing kal nitak kalin, a kisusia thei sungah a omte, bangzah ta-in kuama don lohin si pakin,
  </para>
  <para style="p">
    <verse number="21" style="v" />amau' liatna in taisan pak ding a, pilna ngah ngeiloin si pakzaw ding hilo ahi hiam?’ hong ci hi.
  </para>
  <chapter number="5" style="c" />
  <para style="p">
    <verse number="1" style="v" />“Tu-in na thu ko in: Nang hong huh ding om ahi hiam? A siangthote kua pen' lam zuan ding na hi hiam?
  </para>
  <para style="p">
    <verse number="2" style="v" />Mihaipa in a hehna sihlawh a, muhdahna in sihna piangsak hi.
  </para>
  <para style="p">
    <verse number="3" style="v" />Mihaipa in limtakin zung kha ngei napi, ama inn thakhatin a kizunglot ka mu ngei hi.
  </para>
  <para style="p">
    <verse number="4" style="v" />A tapate suahtaksak zawh ding hi nawnlo hi. Kulhkongpi gei-ah amaute kisugawp a, amaute a honkhia ding kuamah omlo hi.
  </para>
  <para style="p">
    <verse number="5" style="v" />Midangte in a neihsate liahtumsak uh a, amah sangin a hatzawpa in a um a beel sunga a omte nangawn laksak a, a neih a lam duhgawhin a deihgawh hi.
  </para>
  <para style="p">
    <verse number="6" style="v" />Leilak panin gimna hong piangtawm lo a, lei sung panin lungkhamna hong pokhiatawm lo hi.
  </para>
  <para style="p">
    <verse number="7" style="v" />Mei-ek a to leen' mah bangin mihingte in amau' lungkhamna ding mah a piangsak uh hi.
  </para>
  <para style="p">
    <verse number="8" style="v" />“Nang hi leng, ka Pasian' tungah ka thum ding a, ama tungah ka thu ka ap ding hi.
  </para>
  <para style="p">
    <verse number="9" style="v" />Amah in na liante leh kuama phawk zawhloh thute sem a, genzawh lohin a lamdang na tampi a bawl hi.
  </para>
  <para style="p">
    <verse number="10" style="v" />Amah in guah zusak a, lo khempeuh tui a buak hi.
  </para>
  <para style="p">
    <verse number="11" style="v" />Amah in mi niamte sangkoih a, a dahte lungnuamsak hi.
  </para>
  <para style="p">
    <verse number="12" style="v" />Amah in migilote' geelna suksiatsak ahih manin amaute in a ngimna uh tangtun' theilo uh hi.
  </para>
  <para style="p">
    <verse number="13" style="v" />Amah in migilote amau' gitlohna mahah awksak a, ngian a zangte' geelna zong a lumletsak hi.
  </para>
  <para style="p">
    <verse number="14" style="v" />Sunthapai-in khuamial sung kiden'na a, suntangpi mahin zan bangin mial a zawt uh hi.
  </para>
  <para style="p">
    <verse number="15" style="v" />Ahi zongin amah in amau' kiang panin pa neilote honkhia a, mi thahatte kiang panin mi cimawhte a honkhia hi.
  </para>
  <para style="p">
    <verse number="16" style="v" />Tua ahih manin mizawngte in lametna neikik uh a, thumanlo mite ahih leh kihencip hi.
  </para>
  <para style="p">
    <verse number="17" style="v" />“Pasian in a taii mite mi nuamsa hizaw ahih manin, Vanglianpa' taiina thupi san' in.
  </para>
  <para style="p">
    <verse number="18" style="v" />Bang hang hiam cih leh amah in a liamsak hangin a liamna tunsak ding a, ama satna liamma damsak ding hi.
  </para>
  <para style="p">
    <verse number="19" style="v" />Lungkhamna gukvei dong na tuahna-ah amah in nang hong hon ding a, a sagihveina dingah siatna in nang hong su nawnlo ding hi.
  </para>
  <para style="p">
    <verse number="20" style="v" />Kialpi sungin sihna ding pan nang hong honkhia ding a, galsungah namsau panin nang hong suaktasak ding hi.
  </para>
  <para style="p">
    <verse number="21" style="v" />Gensiatna panin nang hong kihu ding a, siatna hong tun' ciangin na lau kei ding hi.
  </para>
  <para style="p">
    <verse number="22" style="v" />Suksiat ding leh puksih dingte na nuihsan lel ding a, leitung gamsate na kihta kei ding hi.
  </para>
  <para style="p">
    <verse number="23" style="v" />Bang hang hiam cih leh na lo sungah suang omlo ding a, gamlak gamsate in hong sulo ding hi.
  </para>
  <para style="p">
    <verse number="24" style="v" />Na inn sungah lunghihmawhna ding omlo hi, ci-in na thei ding a, na inn kiim na et ciangin a kitasam bangmah omlo ding hi.
  </para>
  <para style="p">
    <verse number="25" style="v" />Na suan na khakte tampi tak pha ding hi, ci-in na thei ding a, na sunga piangte leitung lopa zah pha ding hi, ci-in na thei ding hi.
  </para>
  <para style="p">
    <verse number="26" style="v" />A hun ciangin ancilna phualah buhlom a tun' mah bangin a teek sihin han na zuan ding hi.
  </para>
  <para style="p">
    <verse number="27" style="v" />Hih thute khempeuh ka kantel uh a, a thuman a na hi hi. Hih thute ka zaksa uh hi a, a manna na thei ding hi,” a ci hi.
  </para>
  <chapter number="6" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Ka lunggimna kitawikhai hen la, ka haksatna khempeuh kitawiteh leh!
  </para>
  <para style="p">
    <verse number="3" style="v" />Tuipi sehnel khempeuh sangin gikzaw ding ahih manin ka kampaute guhin a kha hi.
  </para>
  <para style="p">
    <verse number="4" style="v" />Vanglianpa' thaltangte in kei hong kha a, ka sungah a thal gu kidiah hi. Pasian in a kihtakhuai-in kei hong su hi.
  </para>
  <para style="p">
    <verse number="5" style="v" />Gam late in lopa a nek laitakin ham a, bawngtal in an a nek laitakin ham ahi hiam?
  </para>
  <para style="p">
    <verse number="6" style="v" />An limlote, ci sawhloin kine thei a, aktui da kang in limna nei ahi hiam?
  </para>
  <para style="p">
    <verse number="7" style="v" />Ka kam in tuate ciam nuamlo a, tuate khempeuh a luaksuahhuai an tawh a kibang lel ahi hi.
  </para>
  <para style="p">
    <verse number="8" style="v" />“Ka ngetna ngah thei hi leng a, Pasian in ka deihna hong pia ding hi leh
  </para>
  <para style="p">
    <verse number="9" style="v" />Pasian in kei hong sucip hen la, a khut zanin kei hong that vet leh!
  </para>
  <para style="p">
    <verse number="10" style="v" />Tua hi leh keima kihehnepna hi ding a, hih zahta ka thuakna-ah nuamin ka diang ding hi. Bang hang hiam cih leh Siangtho Pa' thu ka nial khat zong omlo hi.
  </para>
  <para style="p">
    <verse number="11" style="v" />Ka thuak laina dingin bang hatna nei nawn a, lungduai-a ka omna dingin lamet ding bang om nawn ahi hiam?
  </para>
  <para style="p">
    <verse number="12" style="v" />Ka thahatna suang bang hi a, ka pumpi in sumngo tha paii ahi hiam?
  </para>
  <para style="p">
    <verse number="13" style="v" />Kei leh kei' sung panin huhna bangci ngahtawm theihding ka hi hiam? Kei hong kihuhna ding ka ngetna ding kuamah omlo hi.
  </para>
  <para style="p">
    <verse number="14" style="v" />“Pasian ka nusia a, ka nusia kei zongin, hih bang lungkham hunin lawm citak ka kisam hi.
  </para>
  <para style="p">
    <verse number="15" style="v" />No ka lawmte pen, lui tuikhang bang, a mangthang pak tui let bang,
  </para>
  <para style="p">
    <verse number="16" style="v" />nin a khalhnelh vuk leh tuikhal bangin na zuautat uh hi.
  </para>
  <para style="p">
    <verse number="17" style="v" />Khua a lum ciangin tuate tui mangthang a, ni a sat ciangin a kang hi.
  </para>
  <para style="p">
    <verse number="18" style="v" />Tua tui a zong dingin khualzin mite pai kawikawi a, gamsung tengah kawi pai-in a mangthang uh hi.
  </para>
  <para style="p">
    <verse number="19" style="v" />Tema khuami khualzinte in zong tua tui zong uh a, Sheba mite in zong tua tui muan'in a nei uh hi.
  </para>
  <para style="p">
    <verse number="20" style="v" />Ahi zongin tua a lametna uhah cimawh uh hi. Tua tui zuan uh a, a omloh ciangin cihna ding theiloin kamka lel uh hi.
  </para>
  <para style="p">
    <verse number="21" style="v" />Tu-in zong kei-a' dingin note tua bang lel na hi uh hi. Ka gimna teng nong mu uh a, na lau uh hi.
  </para>
  <para style="p">
    <verse number="22" style="v" />No kiangah, ‘Na khat peuhpeuh hong pia un, ka suahtakna dingin sum tawh hong huh un,
  </para>
  <para style="p">
    <verse number="23" style="v" />ka galte' kiang panin hong honkhia un, kei a hong nengniamte' khutsung panin hong tankhia un,’ hong ci ngei zenzen ka hi hiam?
  </para>
  <para style="p">
    <verse number="24" style="v" />“Hong hilh thei le uh cin, pauloin ka ompah ding hi. Ka khialhna hong theitelsak dih un.
  </para>
  <para style="p">
    <verse number="25" style="v" />Lungsim takpi tawh thugennate hehloin kisang thei a, ahi zongin no hong taiina in bang phatuamsak ahi hiam?
  </para>
  <para style="p">
    <verse number="26" style="v" />Kamging mawkmawk lelte heh taak sa a, huih' letmang cihmawh kamte thupi ngaihsut na hi uh hiam?
  </para>
  <para style="p">
    <verse number="27" style="v" />Mi cimawh khat suksiatgawp sawm a, na lawm khat uh hihgawp sawm na hi uh hiam?
  </para>
  <para style="p">
    <verse number="28" style="v" />Tu-in kong thum hi; kihei un la kei hong en un. Na maitang uhah zuau a gen dingin kilawm ka hi hiam?
  </para>
  <para style="p">
    <verse number="29" style="v" />Ngaihsun pha un, a kilawm lopi-in kei hong hih kei un. Ngaihsun pha un, ka hoihna teng a hong kize-et hi lel hi.
  </para>
  <para style="p">
    <verse number="30" style="v" />Ahi zongin zuau gen mahin nong ngaihsun lai veve uh a, a sia leh a pha a khenthei loin nong seh lai veve uh hi.
  </para>
  <chapter number="7" style="c" />
  <para style="p">
    <verse number="1" style="v" />“Leitungah mihing in nasep haksa nei a, ama hun pen nasempa-a' bang hilo ahi hiam?
  </para>
  <para style="p">
    <verse number="2" style="v" />Sila nasemte in niliim lunggulhin nasempa in a thaman a ngak tawh kibang hilo ahi hiam?
  </para>
  <para style="p">
    <verse number="3" style="v" />A mawkna-in kha tampi sung ka om a, zanthapai-in lungkhamna bek keima tanh ahi hi.
  </para>
  <para style="p">
    <verse number="4" style="v" />Nitak ka lup ciangin, ‘Cik ciangin khua hong vakin zing ka tho tam,’ ka ci hi. Ahi zongin zan sau a, zingsang khuavak mateng ka kigawigawi hi.
  </para>
  <para style="p">
    <verse number="5" style="v" />Ka pumpi tung khempeuhah than bekbek kidim a, ka vun tung khempeuh meima in tuamcip hi.
  </para>
  <para style="p">
    <verse number="6" style="v" />Ka hunte siamgante' siam ciangtang sangin manlang zaw a, lametna omloin a mong tung pak hi.
  </para>
  <para style="p">
    <verse number="7" style="v" />“Pasian aw, ka nuntakna husan' bang bek ahihna hong phawk in. Ka mit in hun nuam mukik ngei nawnlo ding hi.
  </para>
  <para style="p">
    <verse number="8" style="v" />Kei hong mu ngeipa in kei hong mukik nawnlo ding a, na hong et laitak mahin ka mangthang ding hi.
  </para>
  <para style="p">
    <verse number="9" style="v" />Meiilum kaite bei-in a man'than' bangin Leinuai-a paisukpa mangthang ding hi.
  </para>
  <para style="p">
    <verse number="10" style="v" />Ama inn-ah hong ciahkik nawnlo ding a, ama omna ngei mun in amah thei nawnlo ding hi.
  </para>
  <para style="p">
    <verse number="11" style="v" />Tua ahih manin pauloin ka om kei ding hi. Ka lungkham manin kam ka pau ding a, ka gimluat manin ka phun ding hi.
  </para>
  <para style="p">
    <verse number="12" style="v" />“Kei a hong cing ding na koihna dingin kei, tuipi ganhing hong sa na hi hiam?
  </para>
  <para style="p">
    <verse number="13" style="v" />Lum leng nuam ding a, ihmu leng phatuam ding hi, ci leng lah,
  </para>
  <para style="p">
    <verse number="14" style="v" />a lauhuai mang nong man'sak a, a lauhuai maangmuhna tawh nong lausak hi.
  </para>
  <para style="p">
    <verse number="15" style="v" />Tua ahih manin gui-awk ding ka utzaw a, hih bang ka thuak sangin ka si nuamzaw hi.
  </para>
  <para style="p">
    <verse number="16" style="v" />Ka lungkham a, ka nungta nuam nawn kei hi. Ka nuntakna pen husan' bang hi lel ahih manin hong hici omsak hoh in.
  </para>
  <para style="p">
    <verse number="17" style="v" />“Nang in hih zahin na thupi ngaihsut dingin na lungsimah na ngaihsut dingin
  </para>
  <para style="p">
    <verse number="18" style="v" />zingsang simin gim a pia dingin ama kiangah pai-in amah na ze-et themthumna dingin mihing bang hi lel ahi hiam?
  </para>
  <para style="p">
    <verse number="19" style="v" />Tomkha sung beek hong pelhlo ding a, ka hu beek hong sangsak manlo ding na hi hiam?
  </para>
  <para style="p">
    <verse number="20" style="v" />Mihingte a encikpa aw, a khial ka hih leh zong nangma tungah bang gamta khial ka hi hiam? Bang hangin kei hong ngim a, bang hangin nangma muitum suak zenzen ka hi hiam?
  </para>
  <para style="p">
    <verse number="21" style="v" />Bang hangin ka khialhna hong maisaklo a, ka mawhna hong maisaklo na hi hiam? Tu-in han sungah ka lum ding a, nong zon'zon hangin ka na om nawn kei ding hi,” a ci hi.
  </para>
  <chapter number="8" style="c" />
  <para style="p">
    <verse number="1" style="v" />Tua ciangin Shuah gammi Bildad in dawng a,
  </para>
  <para style="p">
    <verse number="2" style="v" />“Tua bang thu bang tanvei gengen ding a, bang tanvei paupau ding na hi hiam?
  </para>
  <para style="p">
    <verse number="3" style="v" />Pasian in thutang a zanglo sa na hi hiam? Vanglianpa in thuman a zanglo sa na hi hiam?
  </para>
  <para style="p">
    <verse number="4" style="v" />Na tate ama tungah khial a, amau' mawhnate amaute a tuaksak ahi hi.
  </para>
  <para style="p">
    <verse number="5" style="v" />A hun lai-in Pasian zong in la, Vanglianpa' hehpihna ding thuum lecin,
  </para>
  <para style="p">
    <verse number="6" style="v" />nang dikin thutang kisa mahmah na hih leh pelloin amah in nang hong en ding a, na thumanna tawh kizui-in thaman hong pia ding hi.
  </para>
  <para style="p">
    <verse number="7" style="v" />Tua hi leh, na zawn' mahmah khit hangin a tawpna-ah na hau kik ding hi.
  </para>
  <para style="p">
    <verse number="8" style="v" />“Khangluite' thu kantel in la, pute pate' tuahsa thute ngaihsun pha in.
  </para>
  <para style="p">
    <verse number="9" style="v" />Eite pen zan mah mi ihi a, bangmah i thei kei hi. Leitunga i nuntakna pen niliim bang lel ahi hi.
  </para>
  <para style="p">
    <verse number="10" style="v" />Amaute in nang hong hilhin, a thu hong genin, amau' phawksa thute hong gen ding hilo ahi hiam?
  </para>
  <para style="p">
    <verse number="11" style="v" />“Ciknawng omlohna-ah laiphai kung po thei ahi hiam? Tui omlohna-ah pumpeeng pung thei ahi hiam?
  </para>
  <para style="p">
    <verse number="12" style="v" />Ahi zongin tuate a pak kimlai a phuk hun nailopi-in kungno dang khempeuh sangin keu masa zaw hi.
  </para>
  <para style="p">
    <verse number="13" style="v" />Pasian a mangngilhte tua bangmah ahi hi. Pasian a donlo mite' lametna a bei ta ahi hi.
  </para>
  <para style="p">
    <verse number="14" style="v" />Ama kimuan'na maimom khau bang hi lel a, ama ki-upna maimom bu bang hi lel hi.
  </para>
  <para style="p">
    <verse number="15" style="v" />A inn tungah kingam a, a inn hoi hi. A inn lencip a, ahi zongin kip zolo hi.
  </para>
  <para style="p">
    <verse number="16" style="v" />“Amah pen nitaang sungah hoihtakin a khang kungno, a huan sungah a dawn hilhhelh kungno ahi hi.
  </para>
  <para style="p">
    <verse number="17" style="v" />Ahi zongin suangtum lakah a zung a kivialgawp, suangtawphah a phukha zung a suak hi.
  </para>
  <para style="p">
    <verse number="18" style="v" />Tua ciangin mi khatpeuh in a phung pan zungbawh a, ‘Cik mahin nang hong thei ngei peuhmah kei ing,’ ci-in a lawnkhia hi.
  </para>
  <para style="p">
    <verse number="19" style="v" />Hih bang danin ama nuntakna bei a, lei sung panin kung dangte hong pokhia hi.
  </para>
  <para style="p">
    <verse number="20" style="v" />“Theitel in; Pasian in cikmah hunin mawhbaanglo mite nilkhialo ding a, gamtatsia mite huh ngeilo ding hi.
  </para>
  <para style="p">
    <verse number="21" style="v" />Na mukah lungdam nuihna hong omsak ding a, na kam sungah lungdam-a kikona hong omsak ding hi.
  </para>
  <para style="p">
    <verse number="22" style="v" />Nang hong mudahte in maizumna ngah ding uh a, migilote' puanbuk maimang ding hi,” a ci hi.
  </para>
  <chapter number="9" style="c" />
  <para style="p">
    <verse number="1" style="v" />Tua ciangin Job in Pasian dawng a,
  </para>
  <para style="p">
    <verse number="2" style="v" />“Kuamah in Pasian a zawhzawh lohna a teltakin ka theita hi.
  </para>
  <para style="p">
    <verse number="3" style="v" />Mi khatpeuh Pasian tawh thu a kinial ding hi leh tul khat sungah khatvei nangawn dawng theilo ding hi.
  </para>
  <para style="p">
    <verse number="4" style="v" />Amah pil mahmah a, vanglian mahmah hi. Kua in khauhtakin nial a, nial paisuakzo ahi hiam?
  </para>
  <para style="p">
    <verse number="5" style="v" />Pasian in mualte lingsak a, tawlngasak lo hi. Ama hehna tawh mualte a lumlet hi.
  </para>
  <para style="p">
    <verse number="6" style="v" />Amah in leitung lokgawp a, a khuampite kiling hi.
  </para>
  <para style="p">
    <verse number="7" style="v" />Amah in ni a suaklo dingin thu pia a, aksite sincip hi.
  </para>
  <para style="p">
    <verse number="8" style="v" />Amah bek in vanpi zal a, tuipi tuihualte tuancil hi.
  </para>
  <para style="p">
    <verse number="9" style="v" />Amah pen vana a om Khawlei-uikai, Zawlzawng, Seguk, leh Khanglam aksite a bawlpa ahi hi.
  </para>
  <para style="p">
    <verse number="10" style="v" />Amah in kuama theih zawhloh na lian tampi bawl a, kuama simzawhloh na lamdang tampi sem hi.
  </para>
  <para style="p">
    <verse number="11" style="v" />“Ka kiangah amah hong pai a, ke'n amah ka mu thei kei hi. Amah gamtangtang napi-in, amah ka theithei kei hi.
  </para>
  <para style="p">
    <verse number="12" style="v" />Amah in lakhia nuam leh a khaktanzo ding kua om ahi hiam? Bang hih na hi hiam, kua'n ci thei ding ahi hiam?
  </para>
  <para style="p">
    <verse number="13" style="v" />Pasian in ama hehna dokkik hetlo mah ding hi. Rahab' pawlte nangawn a khenuai-ah kun uh hi.
  </para>
  <para style="p">
    <verse number="14" style="v" />Tua ahih ciangin keimah in bangci dawn' theih ding a, amah ka nialna ding kammal bangci muh ding ka hi hiam?
  </para>
  <para style="p">
    <verse number="15" style="v" />Kei ka dik hangin amah ka dawng thei kei hi. Kei hong mawhsakpa tungah hong hehpih ding ka nget kul hi.
  </para>
  <para style="p">
    <verse number="16" style="v" />Thukhen zumah amah samin hong pai hita mah leh zong ka thumna hong ngai dingin ka um tuan kei hi.
  </para>
  <para style="p">
    <verse number="17" style="v" />Bang hang hiam cih leh thu themno khat hangin nakpi takin kei hong hih a, thu omlopi-in gimna tampi hong thuaksak hi.
  </para>
  <para style="p">
    <verse number="18" style="v" />Ka hu nangawn hong sangsak manlo a, lungkhamna tawh kei hong kidimsak hi.
  </para>
  <para style="p">
    <verse number="19" style="v" />Thatanghat thu ding hi leh, amah hat mahmah a, thutang kituh hi leng, kua in thukhen zumah amah samzo ding ahi hiam?
  </para>
  <para style="p">
    <verse number="20" style="v" />Kei ka dik hangin keima kam mah siksanin kei hong man ding a, mawhbaanglo ka hih hangin keima kampau hong lehheisak ding hi.
  </para>
  <para style="p">
    <verse number="21" style="v" />Paubaan'na ka neihloh hangin kei a thupi-in ka kingaihsun tuan het kei a, ka nuntakna ka kih hi.
  </para>
  <para style="p">
    <verse number="22" style="v" />Thu khat bek om hi. Tua ahih ciangin amah in a paubaanglote leh a gilote susia khawm hi, ka ci hi.
  </para>
  <para style="p">
    <verse number="23" style="v" />Lauhuai lianpi hong tung pakin sihna a om ciangin mawhbaanglote' thumna a nuihsan lel hi.
  </para>
  <para style="p">
    <verse number="24" style="v" />Migilote' khutsungah leitung kipia a, amah in thukhen mangte' mit a tuncipsak hi — amah hi kei leh kua hi ding ahi hiam?
  </para>
  <para style="p">
    <verse number="25" style="v" />“Laitaite sangin ka hun nawhtai zaw a, beipak ahih manin nopna ngah khalo hi.
  </para>
  <para style="p">
    <verse number="26" style="v" />Pumpeeng gunkuang bangin ka hun nawhpai a, muvanlai sa bawh bangin a nawhlen' hi.
  </para>
  <para style="p">
    <verse number="27" style="v" />Ka dahnate kimangngilh bawlin kimaitaisak ding ci ta leng zong,
  </para>
  <para style="p">
    <verse number="28" style="v" />a dikin nong sehloh ding lamtak thei khin ka hih manin ka thuak ding thute hangin kei ka lau mahmah hi.
  </para>
  <para style="p">
    <verse number="29" style="v" />Kei a mawhin hong kiseh veve ding ahih leh bang hangin a mawkna-in na sem ding ka hi hiam?
  </para>
  <para style="p">
    <verse number="30" style="v" />Satpiang tawh kei kisilin, vuttui tawh ka khut sawp ta leng,
  </para>
  <para style="p">
    <verse number="31" style="v" />buannawng sungah kei nong hencip veve ding a, ka puan ninte in a kihhuai hong suaksak ding hi.
  </para>
  <para style="p">
    <verse number="32" style="v" />Amah ka dawn' theihna dingin amah, kei bangin mi hilo a, thukhen zumah thu kineihpih theih hilo hi.
  </para>
  <para style="p">
    <verse number="33" style="v" />Kote gel kikalah thu hong khen ding khat om thei hen la, kote gel tungah aana hong zang ding khat om thei hi leh,
  </para>
  <para style="p">
    <verse number="34" style="v" />kei hong kisatna ciang hong paih khiatsak ding a, kei tungah lauhuaina lianpite hong om nawnlo ding hi.
  </para>
  <para style="p">
    <verse number="35" style="v" />Bangbang ahi zongin amah kihta hetloin ka pau ding hi; bang hang hiam cih leh kei' omzia ding bangin kei ka omloh lamtak teltakin ka kithei hi.
  </para>
  <chapter number="10" style="c" />
  <para style="p">
    <verse number="1" style="v" />“Ka nuntakna ka cimtak mahmah ta hi. Ka dahna thu ka ut utin ka gen ding a, ka lungkham manin ka paupau ding hi.
  </para>
  <para style="p">
    <verse number="2" style="v" />Pasian kiangah hih bangin ka ci ding hi: Kei hong mawhsak kei in. Kei nong langpan'na thu hong gen in.
  </para>
  <para style="p">
    <verse number="3" style="v" />Na khut tawh na sepsate simmawh bawlin, migilote' vai pan'pihin, hih bangin nong netniamna-ah bang phattuamna ngah na hi hiam?
  </para>
  <para style="p">
    <verse number="4" style="v" />Mihing bang lelin gamta na hi hiam?
  </para>
  <para style="p">
    <verse number="5" style="v" />Na nuntak hun tan kote' nuntak tan bang lelin ngaihsun na hi hiam?
  </para>
  <para style="p">
    <verse number="6" style="v" />Bang hangin ka mawhna hong sulzuihin, ka khialhna khempeuh hong kantel na hi hiam?
  </para>
  <para style="p">
    <verse number="7" style="v" />Ka mawhlohna na thei a, nang kiang panin kei hong hon ding a omlohna na theihsa mah ahi hi.
  </para>
  <para style="p">
    <verse number="8" style="v" />“Nangma khut tawh kei hong lomin na hong piangsak a, tu-in nangma khut mah in kei hong lehsuksiat hi.
  </para>
  <para style="p">
    <verse number="9" style="v" />Leivui pana kei nong bawlna hong phawkkik in. Leivui mahin hong dengvui kik takpi ding na hi hiam?
  </para>
  <para style="p">
    <verse number="10" style="v" />Kei ka pian'na dingin ka pa' tungah tha na guan' a, ka nu' sungah kei nong khangsak hi.
  </para>
  <para style="p">
    <verse number="11" style="v" />Guh leh thaguite tawh ka pumpi ding nong bawl a, sazang leh vun tawh tua guhte nong tuamsak hi.
  </para>
  <para style="p">
    <verse number="12" style="v" />Kei, nuntakna hong pia-in, nong it tawntung a, nangma hong kepna hangin kei ka nungta hi.
  </para>
  <para style="p">
    <verse number="13" style="v" />Ahi zongin a beisa hun sung khempeuhah kei-a' ding thusim khat na neihna tu-in ka theita hi.
  </para>
  <para style="p">
    <verse number="14" style="v" />Ka khialhkhaknate hong ensim niloh na hih manin ka mawhnate hong maisak nuamlo na hi hi.
  </para>
  <para style="p">
    <verse number="15" style="v" />Ka khialh phetin gim nong pia pah a, ka gamtat hoih ciangin zong nong pakta tuan kei hi. Mindaina leh maizumna tawh kei ka kidim hi.
  </para>
  <para style="p">
    <verse number="16" style="v" />Mavan'na khatpeuh neisun leng zong, humpinelkai bangin ka siatna ding na zong a, kei' gimtheihna dingin na lamdang tuamtuam nangawn na bawl liang hi.
  </para>
  <para style="p">
    <verse number="17" style="v" />Kei a hong langpang dingin teci na nei tawntung a, keima tungah na hehna hong khang semsem a, kei nong sukna ding thuthak na mu tawntung hi.
  </para>
  <para style="p">
    <verse number="18" style="v" />“Pasian aw, bang hangin ka nu' sung panin kei hong piangsak peuhmah na hi hiam? Kuama hong muh ma-in a si hizaw hoh leng!
  </para>
  <para style="p">
    <verse number="19" style="v" />Ka nu' sung pan hankhuk zuat pah ding pen mihinga pian'loh zah mahin a hoih ahi hi.
  </para>
  <para style="p">
    <verse number="20" style="v" />Keima nuntakna bei dektak ta hilo ahi hiam? Hong hici omsak hoh in! Ka hun neih laisun teng nuam takin hong zangsak in.
  </para>
  <para style="p">
    <verse number="21" style="v" />Kei a pai baihta ding ka hi a, a hong ciahkik ngei ding ka hi kei hi — khuamial, lungzin'na gam,
  </para>
  <para style="p">
    <verse number="22" style="v" />khuavak nangawn khuamial ahihna gam, khuamial gam, lungzin'na gam, lungkhamna gam, a zuan ta ding ka hi hi,” a ci hi.
  </para>
  <chapter number="11" style="c" />
  <para style="p">
    <verse number="1" style="v" />Tua ciangin Naamah gammi Zofar in dawng a,
  </para>
  <para style="p">
    <verse number="2" style="v" />“Kampau hih zahta hong kidawnglo ding sa a, kam tam pauna hangin thumanin hong kiseh dingin ngaihsun na hi hiam?
  </para>
  <para style="p">
    <verse number="3" style="v" />Job aw, na thugente hong dawng theilo dingin hong ngaihsun na hi hiam? Na simmawh kampaute hong kidawng mawh dingin ngaihsun na hi hiam?
  </para>
  <para style="p">
    <verse number="4" style="v" />Nangma thugente a man na sa kha a, Pasian' muhna-ah a siangtho dingin na kingaihsun kha hi.
  </para>
  <para style="p">
    <verse number="5" style="v" />Pasian in na thugente hong dawngkik leh ut mahmah ing!
  </para>
  <para style="p">
    <verse number="6" style="v" />Pilna nam tampi a omna thu, mihing' theih zawhloh thuthuk, a omna thu hong gen ding hi. Na mawhna zahin Pasian in gim hong piaklohna thei in.
  </para>
  <para style="p">
    <verse number="7" style="v" />“Pasian' thuthuk thei khinzo ding na hi hiam? Vanglianpa' hih theihna thei khinzo ding na hi hiam?
  </para>
  <para style="p">
    <verse number="8" style="v" />Vantung sangin Pasian sangzaw a, ahi zongin tua vantung nangawn na banzo kei hi. Pasian in leinuai thu thei a, ahi zongin nangmah in tua thu na thei kei hi.
  </para>
  <para style="p">
    <verse number="9" style="v" />Pasian' liatna pen leitung sangin golzaw a, tuipi sangin zaizaw hi.
  </para>
  <para style="p">
    <verse number="10" style="v" />Pasian in nang hong manin thu hong sit leh amah a khaktan ding kua om ahi hiam?
  </para>
  <para style="p">
    <verse number="11" style="v" />Pasian in mi hoihlote thei takpi hi. Mawhna a muh ciangin thudonlo ding ahi hiam?
  </para>
  <para style="p">
    <verse number="12" style="v" />Gamlaka om late mihing suak ngei ding a, mihaite pil ngei ding ahi hiam?
  </para>
  <para style="p">
    <verse number="13" style="v" />“Job aw, na lungsim a hoihin bawl in la, Pasian' lamah kihei in.
  </para>
  <para style="p">
    <verse number="14" style="v" />Khialhna na bawl khak leh paiikhia in la, na inn sungah gitlohna omsak kei in.
  </para>
  <para style="p">
    <verse number="15" style="v" />Tua hi leh kisuan'na omloin na khuadak ngam ding a, na lung nuamin launa na nei kei ding hi.
  </para>
  <para style="p">
    <verse number="16" style="v" />Na lungkhamnate veng ding a, tuikhang pak bangin na phawk nawn kei ding hi.
  </para>
  <para style="p">
    <verse number="17" style="v" />Tua ciangin na nuntakna, sun sangin taangzaw ding a, nuntak lungzin' pen hun, sun sangin taangzaw ding hi.
  </para>
  <para style="p">
    <verse number="18" style="v" />Lungnuam tak leh lametna nei-in na om ding a, Pasian in nang hong hu-in, tawldamna hong pia ding hi.
  </para>
  <para style="p">
    <verse number="19" style="v" />Kuamah kihtak neiloin nuamtakin na om ding a, mi tampi in nangma maipha hong zong ding uh hi.
  </para>
  <para style="p">
    <verse number="20" style="v" />Ahih hangin migilote ahih leh cimawhin khuadak ding uh a, suahtakna ding lampi mulo ding uh hi. Amau' ngah ding ahih leh sihna bek ahi hi,” a ci hi.
  </para>
  <chapter number="12" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Note pen theihna kicing na kisa mah uh a, pilna a nei na kisa mah uh hi.
  </para>
  <para style="p">
    <verse number="3" style="v" />Ahi zongin note zah mahin kei zong thu ka thei a, midangte sangin na theihzawk uh bang om tuan ahi hiam?
  </para>
  <para style="p">
    <verse number="4" style="v" />Ka lawmte nangawn in tu-in kei hong nuihsan uh a, kei dikin paubaanglo napi hong nuihsan uh hi. Ahi zongin Pasian in ka thungetna a hong piak hun om hi.
  </para>
  <para style="p">
    <verse number="5" style="v" />Note in lungkhamna bangmah na nei kei uh a, kei na hong ciamnuih bawl gawpgawp uh hi. A puk dektak mipa na satgawp uh hi.
  </para>
  <para style="p">
    <verse number="6" style="v" />Guta mite nuamtakin om hithiat uh a, Pasian a simmawhte nuamtakin nungta uh hi.
  </para>
  <para style="p">
    <verse number="7" style="v" />“Ahi zongin gamsate va dong un, hong hilh ding uh hi. Vasate va dong un, hong hilh ding uh hi.
  </para>
  <para style="p">
    <verse number="8" style="v" />Leitung ganhingte va dong un, hong hilh ding uh hi. Tui sung ngasate zong va dong un, hong hilh ding uh hi.
  </para>
  <para style="p">
    <verse number="9" style="v" />Pasian' khut in amaute a bawlna thu a vekpi-un thei kim uh hilo ahi hiam?
  </para>
  <para style="p">
    <verse number="10" style="v" />A pian'saksate' nuntakna Pasian mah in a uk ahi hi. Mihing khempeuhte' nuntakna ama khutsungah om hi.
  </para>
  <para style="p">
    <verse number="11" style="v" />Leii in an a ciap mah bangin, bil in ngai thei hilo ahi hiam?
  </para>
  <para style="p">
    <verse number="12" style="v" />“Khanghamte in pilna nei a, nuntak saute in thu theitel uh hi.
  </para>
  <para style="p">
    <verse number="13" style="v" />Pasian in pilna leh vang nei a, amah thukipin thu a theitel hi.
  </para>
  <para style="p">
    <verse number="14" style="v" />Pasian in phelkek leh kuamah in lamkik zolo a, Pasian in thongah mi koih leh kuamah in suaktasak zolo hi.
  </para>
  <para style="p">
    <verse number="15" style="v" />Pasian in guah khaktan leh leitung keugaw a, tui a khah ciangin tui hong khang hi.
  </para>
  <para style="p">
    <verse number="16" style="v" />“Pasian thahatin gualzo tawntung a, mi khemte leh khemna a thuakte Pasian' ukna nuai-ah a om uh ahi hi.
  </para>
  <para style="p">
    <verse number="17" style="v" />Amah in mipilte' pilna susia-in, makaite pen mihai bangin gamtasak hi.
  </para>
  <para style="p">
    <verse number="18" style="v" />Amah in kumpite zakiasak a, thongah a khia hi.
  </para>
  <para style="p">
    <verse number="19" style="v" />Siampite mihai suaksak a, mi vangliante lawnthal hi.
  </para>
  <para style="p">
    <verse number="20" style="v" />Amah in mi' muan'te a pau theiloin bawl a, khanghamte' pilna a paihkhiatsak hi.
  </para>
  <para style="p">
    <verse number="21" style="v" />Amah in mi vangliante mindaisak a, mi thupite' kihihsakna a beisak hi.
  </para>
  <para style="p">
    <verse number="22" style="v" />Amah in khuamial sung panin thuthukte kalkhia a, a kithei zolo thute kitelsak hi.
  </para>
  <para style="p">
    <verse number="23" style="v" />Amah in minamte thahatsakin liansak a, ahi zongin amah in tuate zogawpin susia hi.
  </para>
  <para style="p">
    <verse number="24" style="v" />Amah in minam makaite a pilna uh paihkhiatsak a, lampi omlohna gamlakah vakvaisak hi.
  </para>
  <para style="p">
    <verse number="25" style="v" />Khuamial lakah amaute in mialzawt uh a, zukham bangin amaute hoihoi uh hi.
  </para>
  <chapter number="13" style="c" />
  <para style="p">
    <verse number="1" style="v" />“Na gen uh thu khempeuh ka muhsa vive hi a, ka bilin ka zakzaksa, ka theihtheihsa thu ahi hi.
  </para>
  <para style="p">
    <verse number="2" style="v" />Note' theih khempeuh, kei zong ka thei hi. Note khempeuh sangin ka neuzaw tuan het kei hi.
  </para>
  <para style="p">
    <verse number="3" style="v" />Ahi zongin note tawh kam a kinial hiloin, Pasian tawh a kinial ka hi hi. Pasian tawh hih ka thu ka kinial nuam hi.
  </para>
  <para style="p">
    <verse number="4" style="v" />Note in na haina uh zuauthu tawh na melh uh a, kuamah a damsak zolo zato siam-a kinei mite tawh na kibang uh hi.
  </para>
  <para style="p">
    <verse number="5" style="v" />Pau hetloin om hi le uh cin, mipil mah hong kisazaw ding hi.
  </para>
  <para style="p">
    <verse number="6" style="v" />“Tu-in ka thugen hong ngai un la, ka gen laitakin limtak ngai un.
  </para>
  <para style="p">
    <verse number="7" style="v" />Pasian' min dingin thumanlo genin, ama-a' dingin zuauthu gensak ding na hi uh hiam?
  </para>
  <para style="p">
    <verse number="8" style="v" />Pasian angvan ding a, ama-a' ding gensak ding na hi uh hiam?
  </para>
  <para style="p">
    <verse number="9" style="v" />Pasian in limtakin note hong entel leh note' sungah hoihna mu ding ahi hiam? Mihingte na khem bangun Pasian a khem thei dingin kingaihsun na hi uh hiam?
  </para>
  <para style="p">
    <verse number="10" style="v" />A simthamin angvanna na zat uh leh amah in note hong taii taktak ding hi.
  </para>
  <para style="p">
    <verse number="11" style="v" />Ama vangliatna in note hong lausak ding a, note tungah amah kihtakna hong tung ding hilo ahi hiam?
  </para>
  <para style="p">
    <verse number="12" style="v" />Na thugente uh vutkhu bang hi lel a, na siksante uh leivui bang hi lel hi.
  </para>
  <para style="p">
    <verse number="13" style="v" />Pau kei un la, kei, thu hong gensak dih un; a piang peuhpeuh a piang hi mai hen.
  </para>
  <para style="p">
    <verse number="14" style="v" />“Ka nuntakna pia ngamin, ka nuntakna ka ap ngam hi.
  </para>
  <para style="p">
    <verse number="15" style="v" />Pasian in kei hong that mah taleh zong, phamawh ka sa kei hi. Ahi zongin ama mai-ah ka thu ka gen veve ding hi.
  </para>
  <para style="p">
    <verse number="16" style="v" />Pasian' mai-ah migilote pai ngamlo uh ahih manin, ka han'na pen ka gualzawhna hi ding hi.
  </para>
  <para style="p">
    <verse number="17" style="v" />Ka thugente limtak ngai un la, ka lahtelnate na za un.
  </para>
  <para style="p">
    <verse number="18" style="v" />Ka thu a gen dingin a baihsa-in ka om a, thu ka zawh ding lamtak teltakin ka thei hi.
  </para>
  <para style="p">
    <verse number="19" style="v" />“Pasian aw, keimah hong mawhsak ding na hi hiam? Nong mawhsak leh pau hetloin a si dingin ka kiging hi.
  </para>
  <para style="p">
    <verse number="20" style="v" />Thu nih ka hong ngen hi, ka hong nget hong pia in. Tua ciangin nang tungah bangmah kong im kei ding hi.
  </para>
  <para style="p">
    <verse number="21" style="v" />Kei tungah gim hong pia nawn kei in la, hih bang launa hong thuaksak nawn kei in.
  </para>
  <para style="p">
    <verse number="22" style="v" />Pasian aw, hong hopih masa in, kong dawng ding hi. Kei, thu hong gensak in la, nangmah in hong dawng in.
  </para>
  <para style="p">
    <verse number="23" style="v" />Ka mawhna ka khialhna bangzah pha ahi hiam? Ka mawh ka khialhna teng hong theisak in.
  </para>
  <para style="p">
    <verse number="24" style="v" />“Bang hangin kei hong peel a, gal bangin hong ngaihsun na hi hiam?
  </para>
  <para style="p">
    <verse number="25" style="v" />Bang hangin keimah lausak ding hanciam na hi hiam? Kei, singteh bang lel hilo ka hi hiam? Anvai themkhat galin do ding na hi hiam?
  </para>
  <para style="p">
    <verse number="26" style="v" />“Nangmah in kei tungah thusiapi nong zong a, ka neulai huna ka gamtatna nangawn tawh nong mawhsak hi.
  </para>
  <para style="p">
    <verse number="27" style="v" />Nangmah in ka khe sikkol nong bulh a, ka kalsuanna khempeuh leh ka khekhap nangawn na entel hi.
  </para>
  <para style="p">
    <verse number="28" style="v" />Tua huhau-in singmuat bangin ka puk a, nget in a nek puan bangin ka zan-gawp hi.
  </para>
  <chapter number="14" style="c" />
  <para style="p">
    <verse number="1" style="v" />“Mihingte a nuntak hun tom mahmah a, lungkhamna tawh kidim hi.
  </para>
  <para style="p">
    <verse number="2" style="v" />Amaute paak bangin khangin keu pak uh a, niliim bangin pai hanhanin, mangthang uh hi.
  </para>
  <para style="p">
    <verse number="3" style="v" />Pasian aw, tua bang lel mi kei hong en a, thukhenna a thuak dingin na mai-ah hong sam na hi hiam?
  </para>
  <para style="p">
    <verse number="4" style="v" />Mihing banga a ninte sung panin a siang hong pianglo ding hi.
  </para>
  <para style="p">
    <verse number="5" style="v" />A nuntak tan ding kisehkhol a, a nuntak kha phazah ding kiciangtan khin hi. Nangmah in na ciangtan khin a, kikheel thei nawnlo hi.
  </para>
  <para style="p">
    <verse number="6" style="v" />Amah enloin tuaci omsak mai in la, a nuntak haksapi mah zomzomsak hoh in.
  </para>
  <para style="p">
    <verse number="7" style="v" />“A kiphuk khinsa singkung nangawn in lametna nei buang a, a bul sel kikin nungtakik thei hi.
  </para>
  <para style="p">
    <verse number="8" style="v" />Lei sungah a zungte teek a, a bulsum a si zongin,
  </para>
  <para style="p">
    <verse number="9" style="v" />guahtui ngahin, singkungno-in hong selkik hi.
  </para>
  <para style="p">
    <verse number="10" style="v" />Ahi zongin mi si a, amah maimang pah hi. Amah a beina tungta a, koi-ah om nawn ahi hiam?
  </para>
  <para style="p">
    <verse number="11" style="v" />“Gun tuite leh tuipi tuite a kan' hun om thei ding hi.
  </para>
  <para style="p">
    <verse number="12" style="v" />Ahi zongin vanpi a omlaiteng, misite thokik ngeilo ding a, a ihmutna panun khanglo ngeilo, gamtang ngeilo ding uh hi.
  </para>
  <para style="p">
    <verse number="14" style="v" />“Hih gimna tawh ka kipelh theihna dingin nong phawklohna ding mun misite' gam sungah kei hong busak in. Mi a si khinsate hingkik theilo ahih manin a hingin hong omsak peuh lecin tua lai-ah ka ut hi. Na hehna a dam ciangin hong phawkkik peuh lecin tua lai-ah ka ngak nuam hi.
  </para>
  <para style="p">
    <verse number="15" style="v" />Tua khit ciangin kei na hong sam ding a, ke'n kong dawng ding hi. Nangma bawlsa ahi keimah na hong lunggulh ding hi.
  </para>
  <para style="p">
    <verse number="16" style="v" />Tua hun ciangin ka kalsuanna khempeuh nong en ding a, ahi zongin ka khialhnate nong sulzuih nawn kei ding hi.
  </para>
  <para style="p">
    <verse number="17" style="v" />Ka khialhnate hong maisakin, nong paihkhiatsak ding a, ka mawhna khempeuh nong phiatkhiatsak ding hi. Tu-a bangin a piang thei hi leh ka ut mahmah hi.
  </para>
  <para style="p">
    <verse number="18" style="v" />“Ahi zongin a taktakin, mualte a puk ding hun suangkeente nangawn a cip ding hun hong tung ding hi.
  </para>
  <para style="p">
    <verse number="19" style="v" />Tui in suangte nawtkhia-in, guahtui in lei a nawtkhiat bangin nangmah in mihingte' lametna na beisak hi.
  </para>
  <para style="p">
    <verse number="20" style="v" />Nangmah in mi khat zogawpin na hawlkhia a, na sa mahmah ahih manin a si dingin a ha a li hi.
  </para>
  <para style="p">
    <verse number="21" style="v" />Amah a pahtawi dingin a tapate hong pai ta leh zong amah gimlua ahih manin bangmah phawkzo nawnlo a, a tapate mindai ta leh zong bangmah phawkzo nawnlo hi.
  </para>
  <para style="p">
    <verse number="22" style="v" />A pumpi sunga a natnate leh a lungsim gimnate bek a phawkzo lai hi,” a ci hi.
  </para>
  <chapter number="15" style="c" />
  <para style="p">
    <verse number="1" style="v" />Tua ciangin Teman khuami Elifaz in Job dawng a,
  </para>
  <para style="p">
    <verse number="2" style="v" />“Job aw, mawk paupau kei in! Nang' pau bangin mipilte pau ngeilo a,
  </para>
  <para style="p">
    <verse number="3" style="v" />bangmaha kimanglo kampaute paulo a, phattuamna omlo dingpi-in thu seello uh hi.
  </para>
  <para style="p">
    <verse number="4" style="v" />Ahi zongin nangmah in Pasian zahtakna na beisak a, ama mai-ah thugenna ding na khaktan hi.
  </para>
  <para style="p">
    <verse number="5" style="v" />Tu-in na mawhna thu na kam pan hong gingkhia a, ngian zangin na kampau tawh na mawhna na seel hi.
  </para>
  <para style="p">
    <verse number="6" style="v" />Na mawhna thu kei' hong gen kisamlo a, na pauna khempeuh in na mawhna hong langsakta hi.
  </para>
  <para style="p">
    <verse number="7" style="v" />“Mihinga a piang lakah a masa pen kisa na hi hiam? Pasian in mualte a bawl lai-in a piang khin kisa na hi hiam?
  </para>
  <para style="p">
    <verse number="8" style="v" />Pasian' vaihawmnate a za simin kingaihsun na hiam? Nang bek in pilna khempeuh a nei-in kingaihsun na hi hiam?
  </para>
  <para style="p">
    <verse number="9" style="v" />Ko' theihloh thu bang thei tuan na hi hiam? Ko' muhloh thu bang mu tuan na hi hiam?
  </para>
  <para style="p">
    <verse number="10" style="v" />Na pa' pian'ma-a a piang puteek samkangte' tung panin kote in ka pilnate uh a ngah ka hi uh hi.
  </para>
  <para style="p">
    <verse number="11" style="v" />“Pasian in nang hong hehnem hi; bang hangin nialnial na hi hiam? Kam khum kam neem tawh Pasian' tangin nang tungah thu kong gen uh hi.
  </para>
  <para style="p">
    <verse number="12" style="v" />Ahih hangin na lung khauhin kote nong heh et hi.
  </para>
  <para style="p">
    <verse number="13" style="v" />Pasian' tungah a heh na hi a, amah a simmawh na hi hi.
  </para>
  <para style="p">
    <verse number="14" style="v" />“Mihinga a piang peuhmah paubaang hetloin siangtho taktak zo ding ahi hiam? Pasian' tungah a thumanzo kua om ding ahi hiam?
  </para>
  <para style="p">
    <verse number="15" style="v" />Pasian in a siangtho vantung mite nangawn muanglo ahih leh, ei mawhnei mite bang hangin hong muang mah ding ahi hiam?
  </para>
  <para style="p">
    <verse number="16" style="v" />Mihing in tui i dawn bangin siatna i dawndawn a, mihing pen siahuai-in bangmah i man kei hi.
  </para>
  <para style="p">
    <verse number="17" style="v" />“Job aw, ka thutheihte na ngai in.
  </para>
  <para style="p">
    <verse number="19" style="v" />Amaute tung bekah gam kipia ahih manin, amaute a pialkhiatpih ding gamdang mi tawh a kihello, a pu a pate un bangmah imloin thu a hilh suksuk uh mipilte' thugente kong gen ding hi. Tua a gen uh thute in:
  </para>
  <para style="p">
    <verse number="20" style="v" />“Mi a nengniam migilopa in a khan' tawntungin lungkhamna thuak ding hi.
  </para>
  <para style="p">
    <verse number="21" style="v" />Launa ding awging a bilah za ngitnget ding a, lungmuangin a om laitakin gutate in buluh ding hi.
  </para>
  <para style="p">
    <verse number="22" style="v" />Lungzin'na pan suahtakna ding lametna omlo a, amah a that dingin mun khatah namsau in ngak khinkhian a,
  </para>
  <para style="p">
    <verse number="23" style="v" />amah a ne dingin musanete in a ngak uh hi. A mailam thu lungzin'huai ahihna thei hi.
  </para>
  <para style="p">
    <verse number="24" style="v" />A thahat kumpi khat bangin lungkhamna leh lungzin'na in amah a hihgawp dingin a ngak khikhe hi.
  </para>
  <para style="p">
    <verse number="25" style="v" />“Pasian langpangin a khuttum a lahsan, Vanglianpa a dem mipa in hih bang thute a thuak hi.
  </para>
  <para style="p">
    <verse number="26" style="v" />Bang hang hiam cih leh amah in khauhtakin Pasian langpangin, a lum sahpi tawh a lehdo hi.
  </para>
  <para style="p">
    <verse number="27" style="v" />“A thatang muan'huai-in a pumpi a liat hangin
  </para>
  <para style="p">
    <verse number="28" style="v" />ama ten'na khuapi sia-in, ama inn kinusia ding a, a sawtloin ninbulomtang suak ding hi.
  </para>
  <para style="p">
    <verse number="29" style="v" />Amah sauvei haulo ding a, a neihsate kiplo ding hi. Ama liim nangawn maimang ding a,
  </para>
  <para style="p">
    <verse number="30" style="v" />khuamial panin suaktalo ding hi. Amah pen a hiangte mei in a kattumsak, a paakte huih in a letkhiatsak, singkung tawh kibang ding hi.
  </para>
  <para style="p">
    <verse number="31" style="v" />Amah in gitlohna suan'in nei ahih manin, gitlohna bek mah ngahkik ding hi.
  </para>
  <para style="p">
    <verse number="32" style="v" />A hun a tun' ma-in amah bei ding a, singhiang bangin keu-in hingkik nawnlo ding hi.
  </para>
  <para style="p">
    <verse number="33" style="v" />A min ma-in a gahte a pulh leenggui bang ding a, a paakte a pulhmang khin oliv kung bang ding hi.
  </para>
  <para style="p">
    <verse number="34" style="v" />Bang hang hiam cih leh Pasian a ngaihsun lote mi cimang suak a, sumgolh tawh a kilam innte mei in kangtum hi.
  </para>
  <para style="p">
    <verse number="35" style="v" />Mihingte in siatna ding bek ngaihsunin sem uh a, mi khem ding bekbek ngaihsun niloh uh hi,” a ci hi.
  </para>
  <chapter number="16" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Tua bang thute ka zaza khin a, no' hehnepna pen gimna ding bek ahi hi.
  </para>
  <para style="p">
    <verse number="3" style="v" />Khawl hun neiloin gengen lai ding na hi uh hiam? Na gen ding uh omom lai ahi hiam?
  </para>
  <para style="p">
    <verse number="4" style="v" />Note leh keimah a kikhek thei hi lehang, note' gen khempeuh kei zong ka gen thei ding hi. Note ka lu hong peisanin thu tampi tak mah ka hong gen thei ding hi.
  </para>
  <para style="p">
    <verse number="5" style="v" />Ahi zongin keimah in note hong tua cihloin, thuhoih mahmah tawh note hong hehnemin, note hehnepna ding thu ka gen ding hi.
  </para>
  <para style="p">
    <verse number="6" style="v" />Thu gengen ta leng ka natna nuamtuamlo a, pau kei ta leng zong, phatuam tuanlo hi.
  </para>
  <para style="p">
    <verse number="7" style="v" />Pasian aw, kei nong paatsak ngiingei a, ka innkuan khempeuh na sisakmang khin hi.
  </para>
  <para style="p">
    <verse number="8" style="v" />Kei na hong mancip a, keima gal na suak hi. Ka vun guak leh ka guh guak bekin ka om a, keima mawhna a kilatna-in mite in a ngaihsun uh hi.
  </para>
  <para style="p">
    <verse number="9" style="v" />“Pasian in a hehna tawh hong balnen ngiingei a, a ha hong gawisanin hong heh et hi.
  </para>
  <para style="p">
    <verse number="10" style="v" />Mite in kei hong zahko uh a, ka paang a beng dingin hong kikhawmtuah uh hi.
  </para>
  <para style="p">
    <verse number="11" style="v" />Pasian in migilote' khutsungah kei hong pia hi.
  </para>
  <para style="p">
    <verse number="12" style="v" />Kei nuamtakin a om kimlai, Pasian in ka gawlin hong manin, hong balgawpin hong sugawp hi. Pasian in a muitum dingin kei hong suang a,
  </para>
  <para style="p">
    <verse number="13" style="v" />ka kimkot panin a thaltangte tawh hong kap hi. Tua thaltangte in kei hong kha-in hong liamsak a, tua bang nangawnah kei hong hehpihlo hi.
  </para>
  <para style="p">
    <verse number="14" style="v" />Amah in hong hehpih hetloin kei hong liamsak thuahthuah a, galkap a hehpa bangin kei hong hihgawp hi.
  </para>
  <para style="p">
    <verse number="15" style="v" />“Kei thumin puanhampi ka silh a, guallelin leivui lakah ka om hi.
  </para>
  <para style="p">
    <verse number="16" style="v" />Ka kahkahna-in ka mai khempeuh san gawp a, ka mitkhute bawkgawpin khua ka mu thei kei hi.
  </para>
  <para style="p">
    <verse number="17" style="v" />Ahi zongin ngongtatna themkhat zong ka zang kei a, Pasian tungah ka thungetna pen lungsim takpi tawh ahi hi.
  </para>
  <para style="p">
    <verse number="18" style="v" />“Leitung aw, a manloin kei hong kibawlna seelcip kei in! Thuman deihin ka kikona ka awging daicipsak kei in.
  </para>
  <para style="p">
    <verse number="19" style="v" />Kei-a' dingin a ding ding, a hong pan'pih ding mi khat vantungah om hi.
  </para>
  <para style="p">
    <verse number="20" style="v" />Pasian in ka khitui luan'na hong mu-in ka thungetna hong za leh ka ut hi.
  </para>
  <para style="p">
    <verse number="21" style="v" />Mi khat in a lawmpa-a' ding a thumsak mah bangin mi khatpeuh in Pasian' kiangah kei-a' dingin hong thuumsak leh ka ut hi.
  </para>
  <para style="p">
    <verse number="22" style="v" />Bang hang hiam cih leh ka hun nai mahmah ta a, ka lehzuih nawnloh ding lampi zui-in a pai ka hita hi.
  </para>
  <chapter number="17" style="c" />
  <para style="p">
    <verse number="1" style="v" />“Ka bei ding hun nai kuan ta a, hu ka sangzo nawn kei hi. Kei-a' dingin hankhuk cihloh bangmah dang om nawnlo hi.
  </para>
  <para style="p">
    <verse number="2" style="v" />Ka heina khempeuhah mite in hong zahko uh a, amau' hong phinna in hong lungzingsak hi.
  </para>
  <para style="p">
    <verse number="3" style="v" />Pasian aw, kei hong hu in. Ka thugente hong pan'pih ding kuamah dang omlo hi.
  </para>
  <para style="p">
    <verse number="4" style="v" />Nangmah in amaute thuman a mulo dingin bawl na hih manin amaute a gualzo-in na bawl kei ding hi.
  </para>
  <para style="p">
    <verse number="5" style="v" />Paunak-ah, sum ngahnop manin mi khat in a lawmte a heek leh, ama tate in tua gitlohna thaman thuak hi, kici hi.
  </para>
  <para style="p">
    <verse number="6" style="v" />Tu-in amaute in kei tungah hih paunak hong bulh uh a, mite in hih thu za-in kei hong cilphih uh hi.
  </para>
  <para style="p">
    <verse number="7" style="v" />Ka dahna hangin ka mit mial a, ka khut ka khete ciangkang bang ta hi.
  </para>
  <para style="p">
    <verse number="8" style="v" />Mihoihin a kineite in lamdang hong sa uh a, migilo-in kei hong seh uh hi.
  </para>
  <para style="p">
    <verse number="9" style="v" />Mite' zahtaka a kinei mite in amau' ngaihsutna uh man mahmah sa semsem uh hi.
  </para>
  <para style="p">
    <verse number="10" style="v" />Ahi zongin amaute khempeuh hong pai-in ka mai-ah hong ding le uh amaute' lakah mipil khat zong ka mu kei ding hi.
  </para>
  <para style="p">
    <verse number="11" style="v" />“Ka hun beita hi. Ka geelna teng maimang a, ka lametna teng beita hi.
  </para>
  <para style="p">
    <verse number="12" style="v" />Ka lawmte in, khuamial kimlai, sun khuavak, ci uh hi. Khuavak hong nai ta hi, ci-in gen uh a, ahi zongin khuamial sung mahah kei ka omlai veve hi.
  </para>
  <para style="p">
    <verse number="13" style="v" />Kei' lamet ding misite' gam bek omlai a, tua khuamial sungah lumin ka ihmu ding hi.
  </para>
  <para style="p">
    <verse number="14" style="v" />Hankhuk sung pen ka pa hi, ka ci ding a, kei hong ne thante pen ka nu leh ka sanggam numeite, ka ci ding hi.
  </para>
  <para style="p">
    <verse number="15" style="v" />Kei' lamet ding tua lai-ah bang om ahi hiam? Tua lai-ah ka lamet ding bang nong muhsak uh hiam?
  </para>
  <para style="p">
    <verse number="16" style="v" />Misite' gam Leinuai-ah ka pai ciangin nopsakna in kei hong zuilo ding hi,” a ci hi.
  </para>
  <chapter number="18" style="c" />
  <para style="p">
    <verse number="1" style="v" />Tua ciangin Shuah gammi Bildad in dawng a,
  </para>
  <para style="p">
    <verse number="2" style="v" />“Job aw, khawl hun nei theilo ding na hi hiam? Hong khawl phot lecin, thu kong gen thei ding uh hi.
  </para>
  <para style="p">
    <verse number="3" style="v" />Bang hangin bawng bang lelin kote hong ngaihsun a, mihaipi-in kote hong seh na hi hiam?
  </para>
  <para style="p">
    <verse number="4" style="v" />Na hehna tawh nangmah a kigimsak bek na hi hi. Nangma hangin leitung kinusia ding a, mualte a kinkhia dingin ngaihsun na hi hiam?
  </para>
  <para style="p">
    <verse number="5" style="v" />“Migilopa' meivak kisumit ding a, cikmah hunin kuangkik nawnlo ding hi.
  </para>
  <para style="p">
    <verse number="6" style="v" />Ama buk sungah a meivak mit ding a, ama inn sungah khua a mial ding hi.
  </para>
  <para style="p">
    <verse number="7" style="v" />A khe kip ngei a, ahi zongin tu-in a khe bai ta hi. Amah in a ngaihsut khialhna a puklawh hi.
  </para>
  <para style="p">
    <verse number="8" style="v" />Thangsiahna ngen sungah amah bungbu tuk a, gum sungah amah kia hi.
  </para>
  <para style="p">
    <verse number="9" style="v" />Thangah a khetulin awk a, thangkhau in amah gakcip hi.
  </para>
  <para style="p">
    <verse number="10" style="v" />Amah siahna-in leilakah khauzak kitung a, a paina ding lampi-ah thang kisiah hi.
  </para>
  <para style="p">
    <verse number="11" style="v" />Lauhuaina in amah pang a, a kalsuanna khempeuh a sulzuih hi.
  </para>
  <para style="p">
    <verse number="12" style="v" />A hauh ngei hangin tu-in gilkial ta a, siatna in a su dingin amah ngak gige hi.
  </para>
  <para style="p">
    <verse number="13" style="v" />A kihtakhuai natna in a pum khempeuh tuam a, a khut leh a khete muatsakmang khinta hi.
  </para>
  <para style="p">
    <verse number="14" style="v" />Lungmuang takin a omna a inn panin amah kikaikhia a, Sihna Kumpipa kiangah amah kitun'pih hi.
  </para>
  <para style="p">
    <verse number="15" style="v" />Ahih hangin zatui tawh ama inn a kisian'suah khit ciangin tua inn-ah a ut peuhpeuh teng thei pah ding hi.
  </para>
  <para style="p">
    <verse number="16" style="v" />Lei sunga ama zungte keu-in, a tunga a hiangte a si ta hi.
  </para>
  <para style="p">
    <verse number="17" style="v" />Inn leh gamah ama minthan'na beita a, kuamah in amah phawkkha nawnlo hi.
  </para>
  <para style="p">
    <verse number="18" style="v" />A nungtate' gam panin amah kihawlkhia ding a, khuavakna mun panin khuamialna-ah kihawlkhia ding hi.
  </para>
  <para style="p">
    <verse number="19" style="v" />Amah in suanlekhak neilo a, ama ten'nasa munah ama gui a zom ding omlo hi.
  </para>
  <para style="p">
    <verse number="20" style="v" />Nisuahna pan nitumna dong ama thuakna a za peuhmah kigaihin a ling uh hi.
  </para>
  <para style="p">
    <verse number="21" style="v" />Migilote, Pasian a ngaihsun lote a thutawpna uh tu-a bang ahi hi,” a ci hi.
  </para>
  <chapter number="19" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Bang tanvei thu genin hong gimsak ding na hi hiam?
  </para>
  <para style="p">
    <verse number="3" style="v" />Kei nong simmawh niloh a, tua banga na gamtatna-ah maizumna mel na nei thei kei hi.
  </para>
  <para style="p">
    <verse number="4" style="v" />A khial takpi hi ta leng zong nang' lainatna ding bang om ahi hiam?
  </para>
  <para style="p">
    <verse number="5" style="v" />Keimah sangin a hoihzaw-in nang na kingaihsun a, ka thuak gimnate pen keima mawhna hangin na ngaihsun hi.
  </para>
  <para style="p">
    <verse number="6" style="v" />Hih thu hong piangsakpa Pasian ahihlam mu theilo na hi hiam? Kei hong matna dingin amah in thang hong siah hi.
  </para>
  <para style="p">
    <verse number="7" style="v" />Keimah hong ngongbawlna ka nialnial hangin kuamah in hong don kei hi. Thuman ka deih hangin hong kipia kei hi.
  </para>
  <para style="p">
    <verse number="8" style="v" />Pasian in ka lampi khaktan a, ka paisuakzo kei hi. Amah in ka paina ding lampi khua mialcipsak hi.
  </para>
  <para style="p">
    <verse number="9" style="v" />Amah in ka hauhna khempeuh hong lakkhiatsak a, ka min hoih kimlai hong siasak hi.
  </para>
  <para style="p">
    <verse number="10" style="v" />Amah in ka pumpi khempeuh hong satgawp hi. Ka nopsakna teng hong zunglot sakin, vulgawpin a si dingin kei a hong nusia hi.
  </para>
  <para style="p">
    <verse number="11" style="v" />Keima tungah Pasian' hehna hong sogawp a, ama gal lian penin kei a hong ngaihsun hi.
  </para>
  <para style="p">
    <verse number="12" style="v" />Amah in keimah a sim dingin a galkapte hong sawl a, a galkapte in dum to-in ka buk hong umcih uh hi.
  </para>
  <para style="p">
    <verse number="13" style="v" />“Pasian in ka sanggamte hong taisansak a, kei hong theisate kiangah khualmi ka suak hi.
  </para>
  <para style="p">
    <verse number="14" style="v" />Ka behte leh ka lawmte beimang khinta uh hi.
  </para>
  <para style="p">
    <verse number="15" style="v" />Ka inn-ah a hong tung ngei keima zinte in hong mangngilh ta a, ka na a sem numeite in khualmi bangin hong bawl uh a, amaute' mai-ah midangpi khat ka suak hi.
  </para>
  <para style="p">
    <verse number="16" style="v" />Ka nasemte khatpeuh ka sap ciangin hong dawng nuamlo uh a, hong huhna ding uh ka thum ciang nangawnin hong thudonlo uh hi.
  </para>
  <para style="p">
    <verse number="17" style="v" />Ka zi nangawn in ka gimnam thuak zolo a, ka sanggamte mahmah in zong hong naih nuamlo uh hi.
  </para>
  <para style="p">
    <verse number="18" style="v" />Naupang melmawl nangawn in kei hong simmawh uh a, kei hong muh uh ciangin hong nuihsan uh hi.
  </para>
  <para style="p">
    <verse number="19" style="v" />Ka lawm it pente nangawn in kei hong muhdah et uh a, ka it pente nangawn in kei hong langbawl uh hi.
  </para>
  <para style="p">
    <verse number="20" style="v" />Ka guh tungah ka vun kol dihdiahin om a, a nungta liailiai bekin kei a om ka hi hi.
  </para>
  <para style="p">
    <verse number="21" style="v" />Hong hehpih un! Hong hehpih un! Keima lawmte hilo na hi uh hiam? Pasian in kei hong satpai ta hi.
  </para>
  <para style="p">
    <verse number="22" style="v" />Pasian' hong bawlsiat bangin bang hangin no zong kei hong bawlsia ding na hi uh hiam? Nong gimsakna uh kicing ta hoh hilo ahi hiam?
  </para>
  <para style="p">
    <verse number="23" style="v" />“Ka thugente khempeuh mi khatpeuh in ciamteh hen la, laibu khat sungah a khum hi leh ut mahmah ing!
  </para>
  <para style="p">
    <verse number="24" style="v" />Tua ahih kei leh zong, ka thugente khempeuh sikkhu khat tawh suang tungah kikhen hen la, a mang ngei nawnlo dingin a kigelh hi leh ut ing!
  </para>
  <para style="p">
    <verse number="25" style="v" />“Ahi zongin a tawpna-ah kei hong pan'pih ding a nungta tawntung khat vantungah a omna thu ka thei hi.
  </para>
  <para style="p">
    <verse number="26" style="v" />Natna in ka vun a nektum khit hangin, hih ka pumpi mahmah tawh Pasian ka mu ding hi.
  </para>
  <para style="p">
    <verse number="27" style="v" />Keima mit teekteek tawh amah ka mu ding a, amah in kei hong khualmi etlo ding hi. “Ka lungsim han'na a bei hi.
  </para>
  <para style="p">
    <verse number="28" style="v" />Bang hang hiam cih leh, ‘Amah bangci gimsak thei ding ihi hiam?’ na ci uh hi. Kei nong suktheihna dingun paulap khatpeuh na zong uh hi.
  </para>
  <para style="p">
    <verse number="29" style="v" />Ahi zongin tu-in namsau kihta un. Tua namsau in a mawhte tungah Pasian' hehna hong sem ding hi. Tua ciangin thukhen ding khat a omlam na thei ding uh hi,” a ci hi.
  </para>
  <chapter number="20" style="c" />
  <para style="p">
    <verse number="1" style="v" />Tua ciangin Naamah gammi Zofar in dawng a,
  </para>
  <para style="p">
    <verse number="2" style="v" />“Job aw, ka heh nong suaksak a, ka ki-ipzo nawn kei hi.
  </para>
  <para style="p">
    <verse number="3" style="v" />Na thugente khempeuh kei nong simmawhna kampau vive hi a, ahi zongin kong dawn'na ding ka thei hi.
  </para>
  <para style="p">
    <verse number="4" style="v" />Tanglai peka kipan, leitung mi a om cila kipanin,
  </para>
  <para style="p">
    <verse number="5" style="v" />migilote' nopsak hun a tom mahmahna thu, Pasian a donlote' lungdam hun a tom mahmahna thu theilo na hi hiam?
  </para>
  <para style="p">
    <verse number="6" style="v" />Migilopa lian mahmahin vantung a banto zongin, lian mahmahin a lutang in meii lak a banto zongin,
  </para>
  <para style="p">
    <verse number="7" style="v" />leivui them bangin maimang veve lel ding hi. Amah a thei ngei mite in, ‘Amah koi-ah omta ahi hiam?’ ci-in lamdangsa ding uh hi.
  </para>
  <para style="p">
    <verse number="8" style="v" />Amah pen zana mangmat bang, mumaang bangin maimang ding a, cikmah hunin kimukik ngei nawnlo ding hi.
  </para>
  <para style="p">
    <verse number="9" style="v" />Ama ten'na ngei mun panin amah maimang ding a,
  </para>
  <para style="p">
    <verse number="10" style="v" />mizawngte' na a suhsakte, a tate in lohsak ding uh hi.
  </para>
  <para style="p">
    <verse number="11" style="v" />A pumpi moi suahin a thatang a hat mahmah hangin a sawtloin leivui a suakpak ding ahi hi.
  </para>
  <para style="p">
    <verse number="12" style="v" />“Ama kam sungah gitlohna lim sa mahmahin, namtui mahmah sa-in, a leii tawh lop melmel a,
  </para>
  <para style="p">
    <verse number="13" style="v" />amah in muammuam nuamin siakhia nuamlo a, lim sa mahmahin a dangtawng den'na-in a neih hangin,
  </para>
  <para style="p">
    <verse number="14" style="v" />a gil sung a tun' ciangin a kha mahmah an suakin, gu a kha mahmahte zahin kha deidai hi.
  </para>
  <para style="p">
    <verse number="15" style="v" />Migilopa in a guksa nate luakhia kik a, a gil sung nangawn panin Pasian in a lakkhiatsak hi.
  </para>
  <para style="p">
    <verse number="16" style="v" />Migilopa' nekte pen gu tawh kibang a, gul guneite' tuk bangin amah a sisak hi.
  </para>
  <para style="p">
    <verse number="17" style="v" />Amah in bawngnawi leh khuaizu gun tui bangin a luang mukha lo ding hi.
  </para>
  <para style="p">
    <verse number="18" style="v" />Amah in a nasep thamante nusia ding a, a hauhna khempeuh zangkha manlo ding hi.
  </para>
  <para style="p">
    <verse number="19" style="v" />Bang hang hiam cih leh amah in mizawngte bawlsia-in donlo a, midangte' inn lamsate sutin a tang hi.
  </para>
  <para style="p">
    <verse number="20" style="v" />“A huaihamna bei ngeilo a, a duh khempeuh sit neilo hi.
  </para>
  <para style="p">
    <verse number="21" style="v" />Amah in a nek ciangin a khamval cih om ngeilo a, tu-in a hauhna khempeuh a beimang khinta ahi hi.
  </para>
  <para style="p">
    <verse number="22" style="v" />A cihtheih pen hun laitakin lungkhamna lianpen a tuak hi.
  </para>
  <para style="p">
    <verse number="23" style="v" />Amah in a duhduh ne mai hen! Pasian in hehna tawh amah gim pia ngawn ding hi.
  </para>
  <para style="p">
    <verse number="24" style="v" />Amah in namsau pelhin a taina-ah sumngo thal in kaptuk ding hi.
  </para>
  <para style="p">
    <verse number="25" style="v" />Thaltang khat in ama pumpi pailet a, a te-dildel thaltang mukah si taak keuhkeuh a, ama tungah a kihtakhuai hong tung hi.
  </para>
  <para style="p">
    <verse number="26" style="v" />A kholsa khempeuh kisusia a, mihing' tawhloh meikuang in amah leh a innkuan khempeuh a kangtum hi.
  </para>
  <para style="p">
    <verse number="27" style="v" />Vantungte in hih mipa' mawhna pholak uh a, leitung in ama langah teci a pang hi.
  </para>
  <para style="p">
    <verse number="28" style="v" />Pasian' hehna hangin ama hauhna khempeuh a kisusiamang ding ahi hi.
  </para>
  <para style="p">
    <verse number="29" style="v" />“Migilote' ngah dingin Pasian in a piak gimna migilote' ngah pen tu-a bang ahi hi,” a ci hi.
  </para>
  <chapter number="21" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Ka thugente limtakin hong ngai un la, ka thu nong ngaihna uh nong hehnepna uh hisak ni.
  </para>
  <para style="p">
    <verse number="3" style="v" />Thu ka gen theihna ding hun hong pia un la, ka gen khit ciangin na ut uh leh hong zahpih un.
  </para>
  <para style="p">
    <verse number="4" style="v" />“Kei' kitotpih pen mihing hilo hi. Bang hangin lungtomlo ding ka hi hiam?
  </para>
  <para style="p">
    <verse number="5" style="v" />Kei hong en dih un. Lamdangsak taak hilo ka hi hiam?
  </para>
  <para style="p">
    <verse number="6" style="v" />Keima tunga thupiang ka ngaihsut ciangin lamdangsa mahmahin lau-in ka ling hi.
  </para>
  <para style="p">
    <verse number="7" style="v" />“Bang hangin Pasian in migilote khan'tosak a, hausakin liansak ahi hiam?
  </para>
  <para style="p">
    <verse number="8" style="v" />A tate uh nuamtakin a khan'tohna, a u a nau, a suan a khakte uh a pun'na a mu ding dongin a nungta uh hi.
  </para>
  <para style="p">
    <verse number="9" style="v" />Pasian in amaute' innsungah lungkhamna tungsaklo a, amaute in lauhuaina thuakkha ngeilo uh hi.
  </para>
  <para style="p">
    <verse number="10" style="v" />A bawngte uh pung a, tatolh cih om ngeilo hi.
  </para>
  <para style="p">
    <verse number="11" style="v" />Tuuno bangin a naupangte uh taikhia-in kimawl uh a,
  </para>
  <para style="p">
    <verse number="12" style="v" />tamngai leh harp lasakna aw tawh a kituakin a lam uh hi.
  </para>
  <para style="p">
    <verse number="13" style="v" />Amaute a nuntak sungin cithei mahmah uh a, gentheihna tuak seloin nuamtakin a si hiat uh hi.
  </para>
  <para style="p">
    <verse number="14" style="v" />“Migilote in Pasian nawlkhin uh a, Pasian in amau' nuntak ding a deihsakte thei nuamlo uh hi.
  </para>
  <para style="p">
    <verse number="15" style="v" />Pasian' na sep ding kisam sa selo uh a, Pasian kianga thunget phattuamna om kei, ci uh hi.
  </para>
  <para style="p">
    <verse number="16" style="v" />Amau' thahatna hang bek tawh a gina kisa uh a, amau' ngaihsutna leh kei' ngaihsutna kigamla hi.
  </para>
  <para style="p">
    <verse number="17" style="v" />“Migilopa' meivak kisukmitsak ngei ahi hiam? Amaute khat beek in lungkhamna tuak ngei ahi uh hiam? Pasian in hehna tawh migilote gim pia ngei ahi hiam?
  </para>
  <para style="p">
    <verse number="18" style="v" />Huih in a letkhiat buhkungte, leh huihpi in a mutkhiat buhsi bangin amaute bawl ngei ahi hiam?
  </para>
  <para style="p">
    <verse number="19" style="v" />“Pasian in a pa' khialhna hangin a ta gim pia hi, na ci uh hi. Tua bang hilo! Pasian in a mawhte teek mah gim pia hen la, amau' mawhna hangin gim pia ahihna theisak hen.
  </para>
  <para style="p">
    <verse number="20" style="v" />Mawhneite amau' mawhna hangin gimna thuaksak hen la, Vanglianpa' hehna theisak ta hen.
  </para>
  <para style="p">
    <verse number="21" style="v" />Mi khat a nuntakna a bei khit ciangin, a naupangte' nopsakna phawk thei nawn ahi hiam?
  </para>
  <para style="p">
    <verse number="22" style="v" />Mi khat in Pasian' tungah thu hilh thei ding ahi hiam? Vanglianpa tungah thu khen thei ding ahi hiam?
  </para>
  <para style="p">
    <verse number="23" style="v" />“Mi pawlkhatte a cithei mahmahin si a, lungmuang tak leh lungnuam takin om uh a,
  </para>
  <para style="p">
    <verse number="24" style="v" />annek tuidawn a kicingin a nei uh hi.
  </para>
  <para style="p">
    <verse number="25" style="v" />Mi pawlkhatte ahih leh nopsak cih theikha ngeiloin lunggimin a si uh hi.
  </para>
  <para style="p">
    <verse number="26" style="v" />Ahi zongin a kibangin a vekpi-in si-in kivui a, than in amaute tuamcip hi.
  </para>
  <para style="p">
    <verse number="27" style="v" />“Na lungsim sung uhah na ngaihsutna uh, kei nong siatsak nopnate uh ka tel mahmah hi.
  </para>
  <para style="p">
    <verse number="28" style="v" />Siatna a gamta, mi lianpa' inn, koi-ah omta ahi hiam, na ci uh hi.
  </para>
  <para style="p">
    <verse number="29" style="v" />“Khualzinzin mite tawh kiho ngeilo na hi uh hiam? Amaute' thugente, theilo na hi uh hiam?
  </para>
  <para style="p">
    <verse number="30" style="v" />Pasian hehin, mite gim a piak ciangin migilote peng tawntung zawsop hi.
  </para>
  <para style="p">
    <verse number="31" style="v" />Migilopa a gamtatna bangin a thukkik ding, migilopa mawhsakin a langpang ding kuamah omlo hi.
  </para>
  <para style="p">
    <verse number="32" style="v" />Migilopa a kivui ciangin a hankhuk kicing a,
  </para>
  <para style="p">
    <verse number="33" style="v" />mi tul tampi in amah kha-in hoihtakin lei tawh kivuk hi.
  </para>
  <para style="p">
    <verse number="34" style="v" />“Tu-in note in a mawknapi tawh hehnep nong sawm uh hi. Na gen uh thu khempeuh zuauthu vive hi lel hi,” a ci hi.
  </para>
  <chapter number="22" style="c" />
  <para style="p">
    <verse number="1" style="v" />Tua ciangin Teman khuami Elifaz in dawng a,
  </para>
  <para style="p">
    <verse number="2" style="v" />“Mipil pente i cih nangawn, ama-a' ding cih lohbuang, Pasian-a' dingin a kiman'na omlo hi.
  </para>
  <para style="p">
    <verse number="3" style="v" />Na gamtat hoihna in Pasian' phattuamna ding bangmah piangsaklo a, na hoihna in Pasian hoihsak tuanlo hi.
  </para>
  <para style="p">
    <verse number="4" style="v" />Nangmah in Pasian na zahtakna hangin amah in nang hong taii-in hong ze-et hilo hi.
  </para>
  <para style="p">
    <verse number="5" style="v" />Na mawhna a tamna hang, na gitlohna a liatna hang hizaw hi.
  </para>
  <para style="p">
    <verse number="6" style="v" />Na sanggampa' leiba tangin a silh ding sitsak loin a puan teng na laksak hi.
  </para>
  <para style="p">
    <verse number="7" style="v" />A dangtakte tui na pia nuam kei a, a gilkialte an na pia nuam kei hi.
  </para>
  <para style="p">
    <verse number="8" style="v" />Na vangliatna leh na za liatna zangin, gam khempeuh na la khin hi.
  </para>
  <para style="p">
    <verse number="9" style="v" />Meigongte a huh nuamlo ciang bek hiloin, mi tagahte bawlsia-in a neihsa uh na sut hi.
  </para>
  <para style="p">
    <verse number="10" style="v" />Tua ahih manin na kimkotah thang hong kisiah a, thakhatthu-in launa in nang hong buaisak hi.
  </para>
  <para style="p">
    <verse number="11" style="v" />Khuavak kimlai khuamial hong suak vatin khua na mu thei kei a, tuikhang in nang hong tuumcip hi.
  </para>
  <para style="p">
    <verse number="12" style="v" />“Van a sangpen dawnah Pasian a om hi a, a sang mahmaha om aksite hong suk et lai hi.
  </para>
  <para style="p">
    <verse number="13" style="v" />Ahi zongin nangmah in, ‘Pasian in bang thei ding ahi hiam? Meii in Pasian tuamcip hi. Eite' thu bangci-in khenthei ding ahi hiam?’ na ci hi.
  </para>
  <para style="p">
    <verse number="14" style="v" />Van khumzangah Pasian a paikawmin meii pailetin Pasian in hong musuk theilo ding hi, ci-in na ngaihsun hi.
  </para>
  <para style="p">
    <verse number="15" style="v" />“Migilote' gamtat ngeite mah gamtat ding ngaihsun na hi hiam?
  </para>
  <para style="p">
    <verse number="16" style="v" />Amau' hun tunglopi-in tuikhang in amaute taii hi.
  </para>
  <para style="p">
    <verse number="17" style="v" />Hih mite pen Pasian a nial, Pasian in bangmah a cih theilo dingin a ki-um mite ahi uh hi.
  </para>
  <para style="p">
    <verse number="18" style="v" />Tua hita se leh amaute a daupaisak Pasian hi a, migilote' ngaihsutna pen keima ngaihsutna tawh kigamla mahmah hi.
  </para>
  <para style="p">
    <verse number="19" style="v" />Migilote tungah gim kipia a muh uh ciangin mihoihte nuam a, paubaan'na a neilo mite in a nuihsan uh hi.
  </para>
  <para style="p">
    <verse number="20" style="v" />Bang hang hiam cih leh migilote' neih khempeuh kisuksiatsak gawp a, a omlai sunte nangawn mei in a kangtum hi.
  </para>
  <para style="p">
    <verse number="21" style="v" />“Job aw, tu-in Pasian tawh kilem in la, amah galbawl nawn kei in. Tua hi leh amah in nang thupha hong pia ding hi.
  </para>
  <para style="p">
    <verse number="22" style="v" />Ama hong hilhnate zui in la, ama thute ciamteh in.
  </para>
  <para style="p">
    <verse number="23" style="v" />Lungsim tak tawh Vanglianpa lamah kihei in la, na innsung pan gamtatsia beisak in la,
  </para>
  <para style="p">
    <verse number="24" style="v" />na kham neihte leivui bang lelin ngaihsunin, na Ofir khamte suang bang lelin ngaihsunin,
  </para>
  <para style="p">
    <verse number="25" style="v" />Vanglian Pasian pen na kham leh na ngun hisak lecin,
  </para>
  <para style="p">
    <verse number="26" style="v" />Pasian muan'in na nei tawntung ding a, na lungdamna bulpi amah ahihlam na thei ding hi.
  </para>
  <para style="p">
    <verse number="27" style="v" />Thu na nget ciangin na ngetna hong pia ding a, nangma thuciamnate na tungsak ding hi.
  </para>
  <para style="p">
    <verse number="28" style="v" />Na hih khempeuh na tangtun' ding a, na ma hong vang ding hi.
  </para>
  <para style="p">
    <verse number="29" style="v" />Pasian in mi kiphasakte niamkhiat a, mi niamte a hon hi.
  </para>
  <para style="p">
    <verse number="30" style="v" />Nang a mawhbaanglo, a gamtat man na hih nak leh nang hong hon ding hi,” a ci hi.
  </para>
  <chapter number="23" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“Tu laitakin Pasian' tungah a phunlo, a hehloin ka om thei kei a, thumloin ka om thei kei hi.
  </para>
  <para style="p">
    <verse number="3" style="v" />Amah ka zon' dan ding thei-in, ama kiang ka tun'na ding zia a thei hi leng,
  </para>
  <para style="p">
    <verse number="4" style="v" />a mai-ah ka thu ka gen ding a, kei ka dikna thu a kicingin ka gen ding hi.
  </para>
  <para style="p">
    <verse number="5" style="v" />Ama hong gen ding thute leh kei a hong dawn'na ding thute ka thei nuam hi.
  </para>
  <para style="p">
    <verse number="6" style="v" />Pasian in a thaneih khempeuh tawh keima langkhatah hong pang ding ahi hiam? Hong langpan'lo ding a, ka thugen hong ngai ding hi.
  </para>
  <para style="p">
    <verse number="7" style="v" />Kei a thuman ka hi a, Pasian kiangah ka gen ding hi. Kuama phelzawh nawnloh dingin kei' dikna a genkhia ding hi.
  </para>
  <para style="p">
    <verse number="8" style="v" />“Ahi zongin Nisuahna lam ka zong a, Pasian ka mu kei hi. Nitumna lam ka zong a, amah ka mu thei tuan kei hi.
  </para>
  <para style="p">
    <verse number="9" style="v" />Leilu lam ka zon' hangin amah ka mu thei kei a, Leitaw lam ka zon' hangin zong amah ka mu thei tuan kei hi.
  </para>
  <para style="p">
    <verse number="10" style="v" />Ahi zongin Pasian in ka kalsuanna khempeuh thei a, kei hong ze-et leh ka sian'thona a mu ding hi.
  </para>
  <para style="p">
    <verse number="11" style="v" />Ama hong lamlahna citakin ka zui cinten a, lam ka pial ngei kei hi.
  </para>
  <para style="p">
    <verse number="12" style="v" />Pasian' thupiakna bangin ka gamta ngitnget a, keima utna zuiloin ama deihna ka zui hi.
  </para>
  <para style="p">
    <verse number="13" style="v" />“Amah kikheel ngeilo a, kuamah in amah nial zolo hi. Ama hih nopte kuamah in khaktan zolo hi.
  </para>
  <para style="p">
    <verse number="14" style="v" />Tua ahih manin kei-a' dingin a geelsate tungsak ding hi. Amah in hih bangin geelna tampi tak a nei ahi hi.
  </para>
  <para style="p">
    <verse number="15" style="v" />Tua hi a, ama omna-ah kei ka lau mahmah a, ka ngaihsut khak ciangin amah ka kihta hi.
  </para>
  <para style="p">
    <verse number="16" style="v" />Vanglian Pasian in ka lungsim han'na hong mangsak hi.
  </para>
  <para style="p">
    <verse number="17" style="v" />Khuamial in ka mit a mialsak hangin keima kihtak pen khuamial hilo a, Pasian ahi hi.
  </para>
  <chapter number="24" style="c" />
  <para style="p">
    <verse number="1" style="v" />“Pasian in bang hangin a thukhen ni ding sehlo a, ama nasemte thutang ahihna a lah ni ding sehlo ahi hiam?
  </para>
  <para style="p">
    <verse number="2" style="v" />“Mihingte in leitang zaipi a ngah theihna dingun gisuangte khinsim uh a, tuute gu-in amau' tuuhonte tawh khawi khawm uh hi.
  </para>
  <para style="p">
    <verse number="3" style="v" />Mi tagahte' la neihsunte guksak uh a, meigong numei in a leiba a loh khit dong a bawngtal a matsak uh hi.
  </para>
  <para style="p">
    <verse number="4" style="v" />Mizawngte' ngah theih dingte khaktan uh a, mizawngte notkhia ahih manun amaute lau-in a bucip uh hi.
  </para>
  <para style="p">
    <verse number="5" style="v" />“Tua ahih manin gamlaka om la bangin gam keu sungah a an ding uh zongtawm uh a, a tate uh an ding koimahah mu zolo uh hi.
  </para>
  <para style="p">
    <verse number="6" style="v" />Midangte' lo sungah anlak na sem uh a, migilote' leenggui lo-ah leenggah lo-in a om uh hi.
  </para>
  <para style="p">
    <verse number="7" style="v" />Zanin puan silhloin lum uh a, khuadampi lakah silh ding neiloin om uh hi.
  </para>
  <para style="p">
    <verse number="8" style="v" />Mualtung gam panin a hong zu guahtui in amaute kawtciimsak a, suangpi pang peuh beelin a toncip uh hi.
  </para>
  <para style="p">
    <verse number="9" style="v" />“Migilote in pa nei nawnlo naupangte sila-in nei uh a, mizawngte' tate leiba tangin a la uh hi.
  </para>
  <para style="p">
    <verse number="10" style="v" />Tua mizawngte in puan silhloin na sem uh a, gilkialpi mahin anlak na a sem uh hi.
  </para>
  <para style="p">
    <verse number="11" style="v" />A thau ngahna dingin oliv gahte gawi-in leenggahzu ngahna dingin leenggahte cil napi-in, gilkial dangtakin ki-omsak hi.
  </para>
  <para style="p">
    <verse number="12" style="v" />Khuapi sungah a liam leh a si kuante' kikona kiza napi-in Pasian in amau' thungetnate donlo hi.
  </para>
  <para style="p">
    <verse number="13" style="v" />“Sun khuavak a nial, tua khuavak thuzia a theilo, khuavak lampi a pelh mi pawlkhat om hi.
  </para>
  <para style="p">
    <verse number="14" style="v" />A zawng a cimawhte a thatlum dingin khuavak ma-in mi thatpa kuankhia a, zan khuamial hun sungin mite' na a guksak hi.
  </para>
  <para style="p">
    <verse number="15" style="v" />Numei tunga a mawh mipa in khuamial ding ngakin om a, mite' theihloh dingin ama meel a seel hi.
  </para>
  <para style="p">
    <verse number="16" style="v" />Gutate in sun sungin a ciamtehsa teng zanin a inn luh uh a, sun sung bu-in khuavak a peel uh hi.
  </para>
  <para style="p">
    <verse number="17" style="v" />Bang hang hiam cih leh zan khuamial pen amaute khempeuh-a' dingin zing khuavak bang hi a, zan khuamial lauhuai sung nuam a sa uh hi.
  </para>
  <para style="p">
    <verse number="18" style="v" />“Tua bang migilo peuhpeuh tuikhang in taii a, ama neih leitangte Pasian in samsia a, tua leenggui lote-ah nasemin kikuan nawnlo hi.
  </para>
  <para style="p">
    <verse number="19" style="v" />Nisat hun leh khuakhal hunin vukkhalte a man'than' bangin mihingte' gamsung panin mawhnei mi a mangthang hi.
  </para>
  <para style="p">
    <verse number="20" style="v" />Amah kiphawkkha nawnlo a, ama nu nangawn in zong a mangngilh ta hi. Thante in amah netum a, amah maimang ta hi.
  </para>
  <para style="p">
    <verse number="21" style="v" />Bang hang hiam cih leh tua bang mite, numei taciingte' neihsa tawh a kivak uh hi a, meigongte' phattuamna ding bangmah bawllo uh hi.
  </para>
  <para style="p">
    <verse number="22" style="v" />Pasian in a thahatna tawh mi vangliante susia a, amah a gamtat ciangin migilopa a si pah hi.
  </para>
  <para style="p">
    <verse number="23" style="v" />Pasian in a lungnuamin amah nungtasak a, ahi zongin Pasian in amah encik tawntung hi.
  </para>
  <para style="p">
    <verse number="24" style="v" />Migilopa tomkha sung a liat hangin kiak bangin vulkik pah a, a kisattan ankung bangin a keu pah hi.
  </para>
  <para style="p">
    <verse number="25" style="v" />Hih thu kua in nialzo ding na hi uh hiam? Ka thugennate manlo hi, ci-in kei langah hong pangin ka thugente hong selzo ding kua om na hi uh hiam?” a ci hi.
  </para>
  <chapter number="25" style="c" />
  <para style="p">
    <verse number="1" style="v" />Tua ciangin Shuah gammi Bildad in dawng a,
  </para>
  <para style="p">
    <verse number="2" style="v" />“Pasian vanglian a, mi khempeuh in a zahtak ding ahi hi. Ama vantung kumpi gam, nuamtakin a omsakzo hi.
  </para>
  <para style="p">
    <verse number="3" style="v" />Ama na a sem vantung mite bangzah pha cih kua in simzo ding ahi hiam? Pasian' khuavak in a batlohna koi lai mun om ahi hiam?
  </para>
  <para style="p">
    <verse number="4" style="v" />Pasian' muhna-ah kua dikzo ding a, siangthozo ding ahi hiam?
  </para>
  <para style="p">
    <verse number="5" style="v" />Ama mitah khapi nangawn taang sa zolo lai a, aksite nangawn siang sa zolo lai hi.
  </para>
  <para style="p">
    <verse number="6" style="v" />Tua ahih leh, lungno, ganhing no ahi lel mihing pen bangci ding ahi hiam? Mihing in Pasian' muhna-ah bang man lel ahi hiam?” a ci hi.
  </para>
  <chapter number="26" style="c" />
  <para style="p">
    <verse number="1" style="v" />Tua ciangin Job in dawng a,
  </para>
  <para style="p">
    <verse number="2" style="v" />“A hehpihhuai kei nong huhna, a thazawngkhal kei nong hotna, hih bang ahi hiam?
  </para>
  <para style="p">
    <verse number="3" style="v" />Kei bang mihai tungah thu manpha nong gen a, pilna thu tampi nong pulak hi.
  </para>
  <para style="p">
    <verse number="4" style="v" />Tua bang thu a gen dingin kua in hong sawl a, kua' lungsim hong pulakkhia na hi hiam?
  </para>
  <para style="p">
    <verse number="5" style="v" />“Misite' gam kiling a, a sunga a teng mite launa tawh a ling hi.
  </para>
  <para style="p">
    <verse number="6" style="v" />Pasian' muhna-ah misite' gam kilang sinsen a, a muh theihlohna dingin a liah bangmah omlo hi.
  </para>
  <para style="p">
    <verse number="7" style="v" />Pasian in mun awng tungah vanpi hong zalkhia a, bangmah in a lenlopi-in leitung a khai lingleng hi.
  </para>
  <para style="p">
    <verse number="8" style="v" />Amah in meiilom lakah tuite khol a, tua a gik mahmah tui meii a puazosak hi.
  </para>
  <para style="p">
    <verse number="9" style="v" />Amah in kha a liah ding bawl a, meii tawh kha a khuh hi.
  </para>
  <para style="p">
    <verse number="10" style="v" />Amah in muh tawpna-ah git dinden a, khuavak leh khuamial a khen hi.
  </para>
  <para style="p">
    <verse number="11" style="v" />Amah in vanpi a pua khuampite a taii ciangin tua khuampite lau-in a ling uh hi.
  </para>
  <para style="p">
    <verse number="12" style="v" />Ama thahatna tawh tuipi zo a, ama siamna tawh tui ganhing golpi Rahab thatlum hi.
  </para>
  <para style="p">
    <verse number="13" style="v" />A hu a san' ciangin vantung teng siang pah a, ama khut in a taikhia gulpi thatlum hi.
  </para>
  <para style="p">
    <verse number="14" style="v" />Hihte pen ama vangliatna themkhat bek hi pan a, i zak thute pen a hemlam bek hi pan hi. Pasian a liatna taktak kua'n theizo ding ahi hiam?” a ci hi.
  </para>
  <chapter number="27" style="c" />
  <para style="p">
    <verse number="1" style="v" />Tua ciangin Job in thu genkik a,
  </para>
  <para style="p">
    <verse number="2" style="v" />“Keima dikna a hong seelcipsak Pasian, ka lungsim a hong gimsak Vanglian Pasian a nungta ahih mah bangin,
  </para>
  <para style="p">
    <verse number="3" style="v" />ka sungah nuntakna a omlaiteng, Pasian' hu, ka nakah ka diik laiteng,
  </para>
  <para style="p">
    <verse number="4" style="v" />ka muk tawh thusia peuhmah ka gen het kei ding a, ka kam tawh zuauthu peuhmah ka gen het kei ding hi, ci-in ka kiciam hi.
  </para>
  <para style="p">
    <verse number="5" style="v" />Note a thuman hi, kong ci ngei kei ding a, ka nuntak laiteng, kei a thuman hi'ng, ka cihna thu ka khia ngei kei ding hi.
  </para>
  <para style="p">
    <verse number="6" style="v" />Kei thuman ka kisakna ka khia ngei kei ding hi. Ka lungsimah kisuan'na omloin siang mahmah hi.
  </para>
  <para style="p">
    <verse number="7" style="v" />“Kei a hong langpan', kei a hong dote in migilo leh thumanlote bangin gimna thuak ta uh hen.
  </para>
  <para style="p">
    <verse number="8" style="v" />Pasian in amaute' nuntakna a laksak hun ciangin, migilote-a' dingin lametna om nawn ahi hiam?
  </para>
  <para style="p">
    <verse number="9" style="v" />Lungkhamna a thuak uh ciangin Pasian in amau' kikona awging ngai ding ahi hiam?
  </para>
  <para style="p">
    <verse number="10" style="v" />Pasian' piak ding lungdamna a deih ding uh kilawm ahih manin, ama tungah thu a nget tawntung ding uh a kilawm ahi hi.
  </para>
  <para style="p">
    <verse number="11" style="v" />“Pasian' vangliatna bangzahin lian mahmah cih hong gensak un la, Vanglian Pasian' geelsa teng hong laktelsak dih un.
  </para>
  <para style="p">
    <verse number="12" style="v" />Ahi zongin tuate khempeuh na theih khitsa uh ahi hi. Tua ahih ciangin bang hangin mawk pau na hi uh hiam?
  </para>
  <para style="p">
    <verse number="13" style="v" />“Vanglian Pasian in migilote, mi ngongtatte, gim a piakzia hih bang ahi hi.
  </para>
  <para style="p">
    <verse number="14" style="v" />Tapa tampi a neih hangun, a vekpi-in galsungah si mangkhin ding uh hi. A tate uh a tawntungin gilkial niloh ding uh hi.
  </para>
  <para style="p">
    <verse number="15" style="v" />A nungta laisunte zong pulnatna tawh si ding uh a, meigong numeite in misite kahzo nawnlo ding uh hi.
  </para>
  <para style="p">
    <verse number="16" style="v" />Migilote in kuama simzawhloh ngun tampi tak nei ding uh a, genzawh lohin nikten' puansilh ciang venvan ding uh hi.
  </para>
  <para style="p">
    <verse number="17" style="v" />Ahi zongin mihoih pawlkhat in tua puante silhin, thuman mi pawlkhat in tua ngunte tang lel ding uh hi.
  </para>
  <para style="p">
    <verse number="18" style="v" />Migilote' lam innte kholo a, maimom bu, ahih kei leh lo hon'na buk tawh kibang lel hi.
  </para>
  <para style="p">
    <verse number="19" style="v" />Amaute a hausa-in lum uh a, ahih hangin a khan'lawh uh ciangin a hauhna teng uh na maimang ta hi.
  </para>
  <para style="p">
    <verse number="20" style="v" />Lauhuaina in tuikhang pak bangin nawkgawp ding a, zan ciangin huihpi in amaute mutkhiamang ding hi.
  </para>
  <para style="p">
    <verse number="21" style="v" />Nisuahna huihpi in amaute leen'khia-in a inn panun gamlapi-ah leen'khia ding hi.
  </para>
  <para style="p">
    <verse number="22" style="v" />Amaute a suahtak theihna ding a hanciam tantan kimlai mah, hehpih ngaihsut hetloin leen'khiamang ding hi.
  </para>
  <para style="p">
    <verse number="23" style="v" />Amaute a tai laitakun huih in nawk gawpin, a susiagawp dingin mutkhiagawp ding hi.
  </para>
  <chapter number="28" style="c" />
  <para style="p">
    <verse number="1" style="v" />“Ngun a kitawh khiatna a khuk om a, kham a kisian'sakna a mun mah om hi.
  </para>
  <para style="p">
    <verse number="2" style="v" />Mihingte in lei sung panin sik tokhia a, suang sung panin sumsan a huantui uh hi.
  </para>
  <para style="p">
    <verse number="3" style="v" />Mihingte in khuamial thukpen sung zongin, lei sung a thukpi dong hahkatin zong uh a, khuamial thuktawng sung pan suang a tokhia uh hi.
  </para>
  <para style="p">
    <verse number="4" style="v" />Mihingte' ten'na panin a gamlapi mun, kuamah a pai ngeilohna sungah lei sung sumte a tokhia uh hi. Tua lai munah amau guak in na semsem uh a, lei thuk sungah khauhual tawh kiveisuk kiveito uh hi.
  </para>
  <para style="p">
    <verse number="5" style="v" />I annek dingte leitungah hong pokhia a, ahi zongin leinuai thuk sung mei bangin a sa mahmah hi.
  </para>
  <para style="p">
    <verse number="6" style="v" />Lei sunga om suangte sungah sapfaia suangmanpha om a, a leivuite sungah kham a om hi.
  </para>
  <para style="p">
    <verse number="7" style="v" />Simbung in zong tua lampi thei ngeilo a, luimu zong tua lai-ah va leng ngeilo hi.
  </para>
  <para style="p">
    <verse number="8" style="v" />Humpinelkai ahi a, ganhing dangte ahi zongin cikmah hunin tua lai-ah va pai ngeilo uh hi.
  </para>
  <para style="p">
    <verse number="9" style="v" />“Mihingte in suang a sakpente to uh a, mualte' bul lei sung panin a tokhia uh hi.
  </para>
  <para style="p">
    <verse number="10" style="v" />Suangte a tawhvang uh ciangin suangmanphate a mu uh hi.
  </para>
  <para style="p">
    <verse number="11" style="v" />Amaute in tuinak kipatna dong lei sung to uh a, a kiphumcip nate hong suahkhia uh hi.
  </para>
  <para style="p">
    <verse number="12" style="v" />Ahi zongin koi lai-ah pilna kimu ding ahi hiam? Koi lai-ah thutheihna nak om ahi hiam?
  </para>
  <para style="p">
    <verse number="13" style="v" />“Mihingte in a kimuhna ding a lampi theilo uh a, mihingte' gamsungah zong a lampi omlo hi.
  </para>
  <para style="p">
    <verse number="14" style="v" />A thuk mahmah tuipi liante in, ‘Ko' sungah omlo hi,’ ci uh a, tuipite in, ‘Ko kiangah omlo hi,’ a ci uh hi.
  </para>
  <para style="p">
    <verse number="15" style="v" />Pilna pen kham tawh a kileizo hilo a, a man ding zah zong ngun tawh sehtheih hilo hi.
  </para>
  <para style="p">
    <verse number="16" style="v" />Ofir kham tawh pilna a kileizo hilo a, suangmanpha pen tawh zong a kileizo hi tuanlo hi.
  </para>
  <para style="p">
    <verse number="17" style="v" />Pilna a manphatna kham leh limlang tawh tehtheih hilo a, kham hoihpen a kibawl nate tawh zong leizawh hilo hi.
  </para>
  <para style="p">
    <verse number="18" style="v" />Pilna a manphatna suangkhi leh limlang tawh genteh theih hilo a, pilna themkhat bek nangawn kep sangin manphazaw lai hi.
  </para>
  <para style="p">
    <verse number="19" style="v" />Ethiopia gamah a piang topaz suangmanphate tawh tehtheih ding hilo a, kham citak hoihpen tawh zong kiteh thei tuanlo hi.
  </para>
  <para style="p">
    <verse number="20" style="v" />“Tua ahih leh koi lai panin pilna hong piang ahi hiam? Thutheihna koi lai-ah om ahi hiam?
  </para>
  <para style="p">
    <verse number="21" style="v" />Nuntakna a nei sung pan a mu thei kuamah omlo a, a leengthei vasate nangawn in mu theilo uh hi.
  </para>
  <para style="p">
    <verse number="22" style="v" />Sihna leh siatna nangawn in a thu hemzak bek ung, ci lai uh hi.
  </para>
  <para style="p">
    <verse number="23" style="v" />“Pasian bek in pilna lampi thei a, amah bek in a omna mun a thei hi.
  </para>
  <para style="p">
    <verse number="24" style="v" />Bang hang hiam cih leh amah in leimong dong mu a, vantung nuai-ah a om na khempeuh a mu thei hi.
  </para>
  <para style="p">
    <verse number="25" style="v" />Pasian in huih a gik ding zah bawlin, tuipi a liatna ding zah a seh laitak,
  </para>
  <para style="p">
    <verse number="26" style="v" />guah zukna ding mun thu pia-in, khuaphialep in a zuih ding lampi bawlin a vaihawm laitak nangawnin,
  </para>
  <para style="p">
    <verse number="27" style="v" />amah in pilna mu-in a manphate entel a, amah in hoihsa ahih manin a kipsak hi.
  </para>
  <para style="p">
    <verse number="28" style="v" />“Tua ciangin amah in mihingte tungah thu genin, ‘Topa zahtakna, pilna hi a, siatna pelhna pen thutheihna hi,’ ci hi,” a ci hi.
  </para>
  <chapter number="29" style="c" />
  <para style="p">
    <verse number="1" style="v" />Tua ciangin Job in a thu genkik a,
  </para>
  <para style="p">
    <verse number="2" style="v" />“Ka nuntakna nidanga bang hi kik hen la, Pasian in kei hong et hun lai bang hong hi kik leh ka ut hi.
  </para>
  <para style="p">
    <verse number="3" style="v" />Tua hun lai-in Pasian in kei hong ompih tawntung a, khuamial sungah ka pai laitakin khuavak hong pia hi.
  </para>
  <para style="p">
    <verse number="4" style="v" />Tua hun pen ka cihtheih hun laitak hi a, Pasian in ka innkuan a hong hut laitak hun ahi hi.
  </para>
  <para style="p">
    <verse number="5" style="v" />Tua hun lai-in Vanglian Pasian in kei hong ompih a, ka kimkotah ka tate a om uh hi.
  </para>
  <para style="p">
    <verse number="6" style="v" />Ka bawngte leh ka keelte in nawi deih zahzah hong pia uh a, suang tam penna nangawnah ka oliv kungte hoih mahmah hi.
  </para>
  <para style="p">
    <verse number="7" style="v" />Khuasung upate a kikhop uh ciangin a kikhawm dingin kei ka pai ciangin
  </para>
  <para style="p">
    <verse number="8" style="v" />kei hong muh phetun khangnote in tutna hong awn uh a, kei hong zahtakna limun papite na ding uh hi.
  </para>
  <para style="p">
    <verse number="9" style="v" />Khuasung uliante a kiho na khawl pah uh a, a khut uh tawh a kam uh na hum uh hi.
  </para>
  <para style="p">
    <verse number="10" style="v" />Mi a thupi pente nangawn na gamdai pah uh a, kuamah pauloin na om uh hi.
  </para>
  <para style="p">
    <verse number="11" style="v" />“Ka thugen a za mi peuhmah in a hoihlamin na za uh a, a hong mu mi peuhmah in dik hong sa uh hi.
  </para>
  <para style="p">
    <verse number="12" style="v" />Mizawng ka theih peuhmah ka huh tawntung a, cihna ding theilo tagahte zong ka huh hi.
  </para>
  <para style="p">
    <verse number="13" style="v" />A lungkham a cimawhte in kei hong phat uh a, meigong numeite a lungnuamin ka omsak hi.
  </para>
  <para style="p">
    <verse number="14" style="v" />Thuman, puan bangin ka silh a, thuman in kei hong tuam hi. Thutang, puanpi-in ka silh a, thutang in kei hong tuam hi.
  </para>
  <para style="p">
    <verse number="15" style="v" />Mittaw mite-a' dingin mittang ka hi a, khebai mite-a' dingin khe ka hi hi.
  </para>
  <para style="p">
    <verse number="16" style="v" />Mizawngte-a' dingin a pa uh ka hi a, lungkhamna a thuak, ka theihloh mite nangawn ka pan'pih tawntung hi.
  </para>
  <para style="p">
    <verse number="17" style="v" />Migilote' gitlohna khempeuh ka susia gawpmang a, amau' sukgawp mi khempeuh ka honkhia hi.
  </para>
  <para style="p">
    <verse number="18" style="v" />“Ka nuntak kum sehnel zahin a tam dingin ka ngaihsun a, lungnuam takin inn-ah a si dingin ka kilamen hi.
  </para>
  <para style="p">
    <verse number="19" style="v" />A zung in tui a ngah tawntung singkung tawh ka kibang a, daitui in a hiangte a nomsak singkung tawh ka kibang hi.
  </para>
  <para style="p">
    <verse number="20" style="v" />Mi khempeuh in kei hong phat tawntung uh a, ka tha a hat tawntung hi.
  </para>
  <para style="p">
    <verse number="21" style="v" />Mite in ka thugen ngai-in hong ngak dimdem uh a, kuamah pau hetloin limtakin hong ngai uh hi.
  </para>
  <para style="p">
    <verse number="22" style="v" />Thu ka gen khit ciangin a genthuah ding uh bangmah thei nawnlo uh a, ka thugente khempeuh hoihtakin na sang pah uh hi.
  </para>
  <para style="p">
    <verse number="23" style="v" />Lo khote in khuapi guah deih mahmahin a ngak bangin, ka thugente khempeuh hoihtakin na sang uh hi.
  </para>
  <para style="p">
    <verse number="24" style="v" />Itna tawh ka nuihsat ciangin amaute lungnuam mahmah uh a, ka mai a taii ciangin a maigumna uh a bei hi.
  </para>
  <para style="p">
    <verse number="25" style="v" />Amaute ukin a vai ding uh ka hawmsak a, kumpipa in a galkapte a makaih bangin ka makai a, a lungkham uh ciangin amaute ka hehnem hi.
  </para>
  <chapter number="30" style="c" />
  <para style="p">
    <verse number="1" style="v" />“Ahi zongin tu-in, a pate uh kiman'na a neilo ka uite tawh tuu cing dingin a kuan dingin zong ka deihloh, kei sanga a khangnozawte in hong ciamnuih bawlta uh hi.
  </para>
  <para style="p">
    <verse number="2" style="v" />Amau' hatna khempeuh tu-in bei khinta ahih manin, amau' hatna kei-a' dingin a kiman'na om nawnlo hi.
  </para>
  <para style="p">
    <verse number="3" style="v" />Amaute zawng mahmahin gilkial uh ahih manin gamlak singzung keu peuh teep lel ding uh hi.
  </para>
  <para style="p">
    <verse number="4" style="v" />Amaute in singkungnote botin ne uh a, limna alna a neilo poding zung nangawn a ne uh hi.
  </para>
  <para style="p">
    <verse number="5" style="v" />Gutate otkhai-in a kidelh khiat bangin mite lak panin amaute kihawlkhia hi.
  </para>
  <para style="p">
    <verse number="6" style="v" />Amaute pen hawkguam sung, leihawm sung, luihawm, leh keenhawm sungah a ten' uh a kul ahi hi.
  </para>
  <para style="p">
    <verse number="7" style="v" />Ganhing bangin gamlakah amaute ham uh a, sawlkawm nuai-ah kilomin a omkhawm uh hi.
  </para>
  <para style="p">
    <verse number="8" style="v" />Bangmahin a kimanglo hih bang misia honte, mite omna gamsung panin a kihawlkhia hi.
  </para>
  <para style="p">
    <verse number="9" style="v" />Tu-in amaute in kei hong simmawh bawlin hong nuihsan uh a, amaute' ciamnuihna bek ka suak khinta hi.
  </para>
  <para style="p">
    <verse number="10" style="v" />Amaute in kei hong kih uh a, kei tawh tehna-in amaute hoihlua kisa uh a, amaute in ka maitang nangawn cil hong phih vial uh hi.
  </para>
  <para style="p">
    <verse number="11" style="v" />Pasian in hong zawngkhalsak, hong cimawhsak ahih manin amaute in a ut utun kei hong bawlsia uh hi.
  </para>
  <para style="p">
    <verse number="12" style="v" />Amaute in hong simgawpin, kei hong taikhiasak uh a, ka sih theihna dingin ka mai-ah na pang uh hi.
  </para>
  <para style="p">
    <verse number="13" style="v" />Ka suahtak theihna ding lampi na khaktan uh a, kei suksiat ding hanciam uh a, amaute a kho ding kuamah omlo hi.
  </para>
  <para style="p">
    <verse number="14" style="v" />Kei ka bukna leihawmah amaute hong tuaksuk uh a, kei hong sucipsuk uh hi.
  </para>
  <para style="p">
    <verse number="15" style="v" />Launa tawh ka kidim a, ka cihtheihna khempeuh meii bangin a thengta hi.
  </para>
  <para style="p">
    <verse number="16" style="v" />“Tu-in a si-dang ka hita a, ka gimna panin noptuam ngahna ding bangmah om nawnlo hi.
  </para>
  <para style="p">
    <verse number="17" style="v" />Zan thapai-in ka guh sung, ka tang sung khempeuh na a, a hong pet tawntung natna dai ngei peuhmahlo hi.
  </para>
  <para style="p">
    <verse number="18" style="v" />Pasian in ka puan ngawng pan kei hong manin ka puan tawh hong heekcip hi.
  </para>
  <para style="p">
    <verse number="19" style="v" />Buannawng ciim sungah kei hong lawnkhia a, ninbulom bang lel ka hita hi.
  </para>
  <para style="p">
    <verse number="20" style="v" />“Pasian aw, nang kong sam a, na hong dawng ngei kei hi. Nang tungah thu kong ngen a, nong don het kei hi.
  </para>
  <para style="p">
    <verse number="21" style="v" />Kei tungah nong gilo mahmah a, nong hih theih zahin kei na hong bawlsia hi.
  </para>
  <para style="p">
    <verse number="22" style="v" />Huih lakah na hong lawn a, huih na hong leen'sak a, huihpi in hong lawnsuk hong lawnto hi.
  </para>
  <para style="p">
    <verse number="23" style="v" />Mi khempeuh-a' dingin sehkholhin a kikoihsa sihna-ah a hong paipih na hihna ka thei hi.
  </para>
  <para style="p">
    <verse number="24" style="v" />Na hehpih ding a hong thum ding cih lohbuang, bangmah dang a hih thei nawnlo misiapa, bang hangin sugawp na hi hiam?
  </para>
  <para style="p">
    <verse number="25" style="v" />A lungkham mite tawh kei kap khawmin, a cimawh mite dahpih hilo ka hi hiam?
  </para>
  <para style="p">
    <verse number="26" style="v" />Lungdamna leh khuavakna ka lamet laitakin, lungkhamna leh khuamialna hong tung zawsop hi.
  </para>
  <para style="p">
    <verse number="27" style="v" />Lunggimna leh natna in kei hong sugawp a, gimna ka thuak ding cihloh bangmah dang om nawnlo hi.
  </para>
  <para style="p">
    <verse number="28" style="v" />Lungkham sinkhamin ka om a, mihon lakah dingin huhna ka ngen hi.
  </para>
  <para style="p">
    <verse number="29" style="v" />Kei pen gamkhing sunga a om ngia leh vasa-kalaohte tawh kipawlin a kikhawl ka hita hi.
  </para>
  <para style="p">
    <verse number="30" style="v" />Ka vun vomin dulhkhia a, ka pumtangin ka ci sa gawp hi.
  </para>
  <para style="p">
    <verse number="31" style="v" />Nidangin lungdamna la a kisa ka zakna munah tu-in thumna leh kahna aw bek ka za ta hi.
  </para>
  <chapter number="31" style="c" />
  <para style="p">
    <verse number="1" style="v" />“Lunggulhna tawh nungak khatpeuh ka et ngeilohna ding, kiciamna ka bawlkhin hi.
  </para>
  <para style="p">
    <verse number="2" style="v" />Vanglian Pasian in eite bang hong cih a, mihingte' gamtatna bangci thuhkik ahi hiam?
  </para>
  <para style="p">
    <verse number="3" style="v" />A manloin a gamtate tungah siatna leh gimna a tungsak hi.
  </para>
  <para style="p">
    <verse number="4" style="v" />Pasian in ka gamtatna khempeuh thei a, ka kalsuanna khempeuh a hong mu hi.
  </para>
  <para style="p">
    <verse number="5" style="v" />“Ka gitloh gamtat ngeilohna, kuamah ka khem ngei hetlohna, ka gamtat hoihna thute-ah ka kiciam ngam hi.
  </para>
  <para style="p">
    <verse number="6" style="v" />Pasian in tawikhaina manah hong tawikhai hen; ka paubaan' hetlohna hong mu ding hi.
  </para>
  <para style="p">
    <verse number="7" style="v" />Lampi man panin ka pial a, siatna lam ka zuih a, ka khut tungah mawhna a baan' taak leh
  </para>
  <para style="p">
    <verse number="8" style="v" />ka khawhsa ante midangte' nek suak hen la, ka an neih khempeuh maimang ta hen.
  </para>
  <para style="p">
    <verse number="9" style="v" />“Ka vengte' zi zawlmitin, a kong gei-ah ngakin ka buk taak leh
  </para>
  <para style="p">
    <verse number="10" style="v" />ka it ka zi in midangte' an suksak hen la, midangte' ang-ah lum ta hen.
  </para>
  <para style="p">
    <verse number="11" style="v" />(Tua bang mawhna pen a siahuai hi a, sihna a thuak ding ahi hi.
  </para>
  <para style="p">
    <verse number="12" style="v" />Ka neih khempeuh a kangtum thei mei husia tawh a kibang ahi hi.)
  </para>
  <para style="p">
    <verse number="13" style="v" />“Ka nasemte khat peuhpeuh kei tungah hong phun ciangin, ama thu ngai-in limtakin ka bawl hi.
  </para>
  <para style="p">
    <verse number="14" style="v" />Tuaci kei leng, Pasian' mai mu ngam ding ka hi hiam? Keima thu a khen dingin Pasian hong pai ciangin bang gen mawk ding ka hi hiam?
  </para>
  <para style="p">
    <verse number="15" style="v" />Kei a hong piangsak Pasian mah in keima nasemte zong a piangsak ahi hi.
  </para>
  <para style="p">
    <verse number="16" style="v" />“Mizawngte ka huh ding ka mangngilh ngei kei a, meigong numeite ka guaksuaksak ngei kei hi.
  </para>
  <para style="p">
    <verse number="17" style="v" />Keimah in an ne napi-in, tagahte a gilkialin ka koihkhong ngei kei hi.
  </para>
  <para style="p">
    <verse number="18" style="v" />Ka khang tawntungin tua bangte ka en tawntung hi.
  </para>
  <para style="p">
    <verse number="19" style="v" />“Mi a cimawh, puan silh ding a lei zolo, a zawng lua ka muh ciangin,
  </para>
  <para style="p">
    <verse number="20" style="v" />ka tuuhon panin ka ngah tuumul puan kibawl ka pia hi. Amah in zong a lungsim neih khempeuh tawh kei a hong phat hi.
  </para>
  <para style="p">
    <verse number="21" style="v" />“Zum thukhenna-ah zo-na ning cih ngaihsutna tawh tagah khatpeuh ka khem taak leh,
  </para>
  <para style="p">
    <verse number="22" style="v" />ka khutte buisum hen la, ka liang bul panin kilongkhia ta hen.
  </para>
  <para style="p">
    <verse number="23" style="v" />Pasian' gimpiak ding kihta ka hih manin, tua bang peuhmah ka gamta ngei kei ding hi.
  </para>
  <para style="p">
    <verse number="24" style="v" />“Leitung hauhna muan' leh suan'in ka nei ngei kei a,
  </para>
  <para style="p">
    <verse number="25" style="v" />ka hauhna zong ka kisaktheihpih ngei kei hi.
  </para>
  <para style="p">
    <verse number="26" style="v" />A taang mahmah ni ahi a, a hoih mahmah kha ahi zongin, cikmahin ka bia ngei kei hi.
  </para>
  <para style="p">
    <verse number="27" style="v" />Tuate pahtawina leh zahtakna limin ka khut lapna tawh cikmah hunin ka khial ngei het kei hi.
  </para>
  <para style="p">
    <verse number="28" style="v" />Tua bang mawhna in sihna a thuak ding hi a, tua bang mawhna pen Vanglian Pasian nialna ahi hi.
  </para>
  <para style="p">
    <verse number="29" style="v" />“Ka galte'n gim a thuak teh ka kipak ngei kei a, haksatna a tuah uh teh ka lungdam ngei kei hi.
  </para>
  <para style="p">
    <verse number="30" style="v" />A sih ding uh deihna tawh ka samsia ngei kei hi.
  </para>
  <para style="p">
    <verse number="31" style="v" />Zin leh leengte limtakin ka do tawntungna thu ka na a hong sepsak mi khempeuh in a thei uh hi.
  </para>
  <para style="p">
    <verse number="32" style="v" />Khualzin mi khempeuh ka inn-ah ka tungsak tawntung a, kongzing lakah amaute ka lumsak ngei kei hi.
  </para>
  <para style="p">
    <verse number="33" style="v" />Midangte in a mawhnate uh pulak loin imcip uh a, ahih hangin keima mawhna cikmahin ka im ngei kei hi.
  </para>
  <para style="p">
    <verse number="34" style="v" />Midangte' hong kam pau ding kihtakin ka nei ngei kei hi. Amau' hong simmawh ding ka kihtakna hangin pauloin ka om ngei kei a, ka bucip ngei kei hi.
  </para>
  <para style="p">
    <verse number="35" style="v" />“Ka thugente kuamah in na ngailo ding ahi hiam? Ka gen thu khempeuh man hi, ci-in ka kiciam hi. Vanglian Pasian in kei hong dawng ta hen. “Ka langte in kei hong mawhsakna thute ka tawi theih dingin lai sungah a kigelh hi leh
  </para>
  <para style="p">
    <verse number="36" style="v" />tua mawhsaknate kisialhna tawh ka ngawngah ka ok ding a, mi khempeuh in a muh dingin ka sangsak ding hi.
  </para>
  <para style="p">
    <verse number="37" style="v" />Ka gamtatna khempeuh Pasian kiangah ka gen ding a, ama muhna-ah lungdamin kihihsakna tawh ka om ding hi.
  </para>
  <para style="p">
    <verse number="38" style="v" />“Ka khawh leitang ka guk ahih a, a nei taktakpa' tung pan ka suh ahih a,
  </para>
  <para style="p">
    <verse number="39" style="v" />tua leitanga piang ante ka nek a, tua lo a khote a puksi-in ka omsak taak leh,
  </para>
  <para style="p">
    <verse number="40" style="v" />tua lo sungah mangbuh leh mangbuh ham tangin kiak leh ling po ta hen,” a ci hi. Job' thugente beita hi.
  </para>
  <chapter number="32" style="c" />
  <para style="p">
    <verse number="1" style="v" />Job amahmah dik kisa tawntung ahih manin hih mihing thumte in Job' thugente dawn' ding ngaihsun nawnlo uh hi.
  </para>
  <para style="p">
    <verse number="2" style="v" />Ahi zongin a thu a za, Ram minam, Buz-te beh, Barakhel' tapa Elihu a heh hong suak hi. Bang hang hiam cih leh Job amah kidiksakin Pasian mawhsak zawsop hi.
  </para>
  <para style="p">
    <verse number="3" style="v" />Job' lawm thumte tungah zong a heh suak hi. Bang hang hiam cih leh Job a dawn'na ding uh theilo uh ahih manin Pasian a khial tawh hong kibang hi.
  </para>
  <para style="p">
    <verse number="4" style="v" />Elihu ahih leh amaute lak panin a khangno pen ahih manin adangte a pau kim khit mateng bangmah pauloin a om hi.
  </para>
  <para style="p">
    <verse number="5" style="v" />Ahi zongin hih mihing thumte in Job a dawn' theihloh a muh ciangin a hehna thuakzo nawnlo hi.
  </para>
  <para style="p">
    <verse number="6" style="v" />Tua ahih ciangin Buz-te beh Barakhel' tapa Elihu in thu gen ding hong kipan a, “Kei a khangno lai hi-in, note a khangham na hih manun, ka ngaihsutna note lakah kong gen ngam kei hi.
  </para>
  <para style="p">
    <verse number="7" style="v" />No a khangham zawte in thu a gen ding kilawm hi, ci-in ka ngaihsun hi.
  </para>
  <para style="p">
    <verse number="8" style="v" />Ahi zongin mihingte tungah a hong tung pilna pen Vanglian Pasian' kha in a hong piak ahi hi.
  </para>
  <para style="p">
    <verse number="9" style="v" />Khanghamna in mi pilsaklo a, thuman zong theisak tuanlo hi.
  </para>
  <para style="p">
    <verse number="10" style="v" />Tua ahih ciangin tu-in keima thugen dingte nong ngaih ding uh ka deih hi. Keima ngaihsutna hong gensak dih un.
  </para>
  <para style="p">
    <verse number="11" style="v" />“Thu na gengen laitakun lungduai takin kong ngaingai a, na thugen dingte uh na zon'zon' laitakun ka hong ngak hithiat hi.
  </para>
  <para style="p">
    <verse number="12" style="v" />Limtakin kong ngai a, na cihmawhna uh ka thei hi. Job' thugente a manlohna na gentel thei kei uh hi.
  </para>
  <para style="p">
    <verse number="13" style="v" />Bang hangin pilna a nei-in kigen thei ding na hi uh hiam? Note in lel na hih manun Pasian in Job dawng ding hi.
  </para>
  <para style="p">
    <verse number="14" style="v" />Job in note tungah thu tampi hong gen a, kei tungah hong genlo hi. Ahi zongin note' dawn' bangin ka dawng ngei kei ding hi.
  </para>
  <para style="p">
    <verse number="15" style="v" />“Job aw, hih mite in nang hong lel uh a, nang hong dawn'na ding bangmah theilo uh hi.
  </para>
  <para style="p">
    <verse number="16" style="v" />Amaute pauloin a om ciangun kei zong pauloin ngak lailai ding ka hi hiam? Amaute in a gen ding uh thei nawnloin ommawk uh hi.
  </para>
  <para style="p">
    <verse number="17" style="v" />Tu petpetin kei zong nang kong dawng ding a, keima ngaihsutnate ka hong pulak ding hi.
  </para>
  <para style="p">
    <verse number="18" style="v" />Thu a gen dingin kha in kei hong sawl a, tu taktak ciangin ka kam ka ki-ipzo nawn het kei hi.
  </para>
  <para style="p">
    <verse number="19" style="v" />Thugen theihna ding hun a neilo hi leng, leenggahzu thak a kithun leenggahzu um bangin ka puakkham ding hi.
  </para>
  <para style="p">
    <verse number="20" style="v" />Ka thuakzo nawnkei a, ka genkhia ta ding hi.
  </para>
  <para style="p">
    <verse number="21" style="v" />Hih ka thugenna-ah kuamah ka pawlpih kei ding a, kuamah phattuam ka nei kei ding hi.
  </para>
  <para style="p">
    <verse number="22" style="v" />Kuamah ka mawkphat thei kei hi. Tuaci mawkphat leng Pasian in kei hong sumang pak ding hi.
  </para>
  <chapter number="33" style="c" />
  <para style="p">
    <verse number="1" style="v" />“Job aw, tu-in ka thugen khempeuh limtakin hong ngai in.
  </para>
  <para style="p">
    <verse number="2" style="v" />Ka lungsim sunga om thute a hong gen ding ka hi hi.
  </para>
  <para style="p">
    <verse number="3" style="v" />Ka gen khempeuh lungsim takpi tawh ka gen hi a, a man thu a gen ka hi hi.
  </para>
  <para style="p">
    <verse number="4" style="v" />Bang hang hiam cih leh Pasian' kha in kei hong sawl a, Vanglianpa in kei tungah nuntakna hu hong pia hi.
  </para>
  <para style="p">
    <verse number="5" style="v" />“Na hong dawn' theih leh limtakin hong dawng in. Na hong seelna ding limtakin kiging in.
  </para>
  <para style="p">
    <verse number="6" style="v" />Job aw, nang leh kei, Pasian' hong muhna-ah a kibang ihi a, i nih tuakin leivui pana piang ihi hi.
  </para>
  <para style="p">
    <verse number="7" style="v" />Tua ahih manin kei nong kihtakna ding bangmah thu omlo a, nang ka hong zawhthawh bawlgawpna ding zong bangmah thu om tuanlo hi.
  </para>
  <para style="p">
    <verse number="8" style="v" />“Keima zakin thu na gen khin a, na thugente ka za khin hi.
  </para>
  <para style="p">
    <verse number="9" style="v" />Nang in, ‘Kei ka mawh kei a, ka gamta khial kei hi. Ka paubaang kei a, mawhna ka sukha kei hi.
  </para>
  <para style="p">
    <verse number="10" style="v" />Pasian in kei hong sukna ding thu zongzong a, gal bangin kei hong bawl hi.
  </para>
  <para style="p">
    <verse number="11" style="v" />Amah in ka khe kolbulh a, ka gamtatna khempeuh hong encik hi,’ na cihna ka za hi.
  </para>
  <para style="p">
    <verse number="12" style="v" />“Ahih hangin, Job aw, nangmah na khialzaw hi. Pasian pen mihing sangin lianzaw hi.
  </para>
  <para style="p">
    <verse number="13" style="v" />Pasian in mihingte' phunna thudon ngeilo hi, ci-in thugenna tawh bang hangin Pasian mawhsak na hi hiam?
  </para>
  <para style="p">
    <verse number="14" style="v" />Pasian in a lam tuamtuamin thu hong gengen napi-in, ama thugente khempeuh kuamah in thudonlo hi.
  </para>
  <para style="p">
    <verse number="15" style="v" />Zanin mite a ihmut ciangin, mang leh maangmuhna sungah Pasian in thu a gen hi.
  </para>
  <para style="p">
    <verse number="16" style="v" />Pasian in thu hong gen a, ama hilhkholhna hangin mite lau mahmah uh hi.
  </para>
  <para style="p">
    <verse number="17" style="v" />Mite in khialhna a bawl nawnlohna ding, mi kiphasakte a suahkhak lohna ding, Pasian in a deihna hangin mite kiangah thu a gen hi.
  </para>
  <para style="p">
    <verse number="18" style="v" />Pasian in mihingte siatna thuaksaklo a, sihna ding panin amaute a honkhia hi.
  </para>
  <para style="p">
    <verse number="19" style="v" />Pasian in cinatsakna tawh mihingte thuhilh a, a pumpi khempeuh natna tawh a kidimsak hi.
  </para>
  <para style="p">
    <verse number="20" style="v" />Cinapa in an ne zolo a, an limpen nangawn a kihtha a suak hi.
  </para>
  <para style="p">
    <verse number="21" style="v" />A ci a sa khempeuh kiam a, a guh guak bekin a om hi.
  </para>
  <para style="p">
    <verse number="22" style="v" />A beina ding a nai hita a, misi gam a zuan ding hita hi.
  </para>
  <para style="p">
    <verse number="23" style="v" />“Mihingte' tavuan a phawksak, Pasian' vantung mi tul tampite lak panin vantung mi khat amah a huh dingin hong paikhia ding hi.
  </para>
  <para style="p">
    <verse number="24" style="v" />Vantung mi in amah a hehpihna hangin, ‘Amah suaktasak in. Misite gamah paisak kei in. Amah tatkhiatna ding hih lai-ah om hi,’ a ci ding hi.
  </para>
  <para style="p">
    <verse number="25" style="v" />Tua ciangin ama pumpi khangnosuak kikin, a thahat pen hun laitak a bangkik ding hi.
  </para>
  <para style="p">
    <verse number="26" style="v" />Tua ciangin Pasian in ama thungetna pia ding a, amah in lungdamna tawh Pasian bia ding a, Pasian in ama-a' dingin thu a hoihlamin a heisakkik ding hi.
  </para>
  <para style="p">
    <verse number="27" style="v" />Tua ciangin amah in mihonpite' zakna-ah, ‘Kei ka khial khin hi. A manin ka gamta kei a, ahi zongin Pasian in kei hong suaktasak hi.
  </para>
  <para style="p">
    <verse number="28" style="v" />Misite' gamsung ka tun'na ding panin amah in kei hong kem a, tu-in kei ka nungta lai hi,’ a ci ding hi.
  </para>
  <para style="p">
    <verse number="29" style="v" />Pasian in hih thute khempeuh mihingte tungah hong hihkik zelzel a,
  </para>
  <para style="p">
    <verse number="30" style="v" />sihna ding panin honkhia kik zelin nuntak nuam a pia kik hi.
  </para>
  <para style="p">
    <verse number="31" style="v" />“Job aw, ka thugente limtakin hong ngai in. Gamdai-in om in la, kei thu hong gensak in.
  </para>
  <para style="p">
    <verse number="32" style="v" />Ahi zongin gennop mahmah na neih leh hong gen in; bang hang hiam cih leh midik na hih ding ka hong deihsak hi.
  </para>
  <para style="p">
    <verse number="33" style="v" />Ahi zongin gennop velvel na neih khol kei leh keima thugen hong ngai in. Mipil na hih theihna ding thu kong hilh ding hi,” a ci hi.
  </para>
  <chapter number="34" style="c" />
  <para style="p">
    <verse number="1" style="v" />Tua ciangin Elihu in,
  </para>
  <para style="p">
    <verse number="2" style="v" />“No a pilin a kinei mite aw, ka thugente ciamteh un. Thu thei-a a kinei mite aw, ka thugente ngai un.
  </para>
  <para style="p">
    <verse number="3" style="v" />An na ciap uh ciangin a lim a limlo na thei uh hi. Thu kigen na zak uh ciangin pil kampau leh hai kampau na khenthei uh hi.
  </para>
  <para style="p">
    <verse number="4" style="v" />Thuman bang hiam cih tengkhia ni. Thuhoih bang hiam cih mukhia ni.
  </para>
  <para style="p">
    <verse number="5" style="v" />Job in, ‘Kei ka dik hi. Pasian in kei a thumanin hong seh nuamlo hi.
  </para>
  <para style="p">
    <verse number="6" style="v" />Kei a thuman hinapi zuauthu genin hong seh hi. Kei a khial hilo napi gim thuakin ka cimawh hi,’ a ci hi.
  </para>
  <para style="p">
    <verse number="7" style="v" />“Hih Job tawh a kibang mi na mu ngei uh hiam? Amah in Pasian zahtakna lim bangmah nei hetlo hi.
  </para>
  <para style="p">
    <verse number="8" style="v" />Amah in migilote tawh kikholh nuam sa mahmah a, mawhnei mite tawh a vak kawikawi hi.
  </para>
  <para style="p">
    <verse number="9" style="v" />Bang hang hiam cih leh amah in, ‘Pasian' deihna i zuih hangin phattuamna bangmah omlo hi,’ ci hi.
  </para>
  <para style="p">
    <verse number="10" style="v" />“Ahi zongin thu ngaihsun thei-a kinei note khempeuh in ka thugenna hong ngai un. Pasian a giloin gamta ngei ding a, Vanglianpa in a manloin sem ngei ding ahi hiam?
  </para>
  <para style="p">
    <verse number="11" style="v" />Pasian in a gamtatna tawh kizui-in mite tungah thaman pia a, a thuak dingun a kilawm bangin gim a pia hi.
  </para>
  <para style="p">
    <verse number="12" style="v" />A taktakin ci lehang, Pasian a manloin gamta ngeilo a, thutang kimlai a khialin heisaklo hi.
  </para>
  <para style="p">
    <verse number="13" style="v" />Pasian in ama vangliatna mi khatpeuh tung panin a ngah ahi hiam? Leitung khempeuh a uk dingin mi khatpeuh in amah a koih ahi hiam?
  </para>
  <para style="p">
    <verse number="14" style="v" />Pasian in ama ngaihsutna kheel hen la, nuntakna hu a dokkik hi leh
  </para>
  <para style="p">
    <verse number="15" style="v" />nuntakna a nei khempeuh si pah ding uh a, mihing khempeuh leivui suakkik ding uh hi.
  </para>
  <para style="p">
    <verse number="16" style="v" />“Job aw, mipil-a kinei na hih leh ka thugente hong ngai in.
  </para>
  <para style="p">
    <verse number="17" style="v" />Vanglianpa in thutang a deihlo dingin ngaihsun na hi hiam? Nang in a thuman Pasian mawhsak na hi hiam?
  </para>
  <para style="p">
    <verse number="18" style="v" />Kumpite leh uliante bangmahin kimang loin a gitloh uh ciangin, amaute a mawhsak ngampa Pasian bek ahi hi.
  </para>
  <para style="p">
    <verse number="19" style="v" />Pasian pen mi khempeuh a hong piangsakpa hi a, amah in uliante pan'pih tuan neilo a, mizawngte sangin mihaute thupi ngaihsutzaw tuanlo hi.
  </para>
  <para style="p">
    <verse number="20" style="v" />Mihingte ahih leh zan khat thu-in sipak thei hi. Pasian in mite satpukin sisak thei a, nakpi takin hih kulloin mi thahat pente zong a that thei hi.
  </para>
  <para style="p">
    <verse number="21" style="v" />Pasian in mihingte' gamtatna khempeuh hong encik a, i kalsuanna themno dongin hong mu khin hi.
  </para>
  <para style="p">
    <verse number="22" style="v" />Gamtatsia mite a buktheihna dingun a seelcipzo ding, khuamial khuazing koimahah omlo hi.
  </para>
  <para style="p">
    <verse number="23" style="v" />Pasian' mai-ah mihingte in thukhenna a thuak ni ding, a kiseh hun omtuamlo hi.
  </para>
  <para style="p">
    <verse number="24" style="v" />Amah in a thu kan kulloin mi vangliante sugawp a, amaute' tangdingin midangte a koih hi.
  </para>
  <para style="p">
    <verse number="25" style="v" />Amah in amaute' gamtatnate a vekpi-in thei ahih manin zan khat thu-in amaute lumletin a susiagawp hi.
  </para>
  <para style="p">
    <verse number="26" style="v" />Pasian in mi khempeuh' muhin mawhneite gim a pia hi.
  </para>
  <para style="p">
    <verse number="27" style="v" />Bang hang hiam cih leh amaute in ama thu mang nawnlo uh a, a thupiakte khempeuh don nawnlo uh hi.
  </para>
  <para style="p">
    <verse number="28" style="v" />Amaute in mizawngte kapsak gawp uh a, mizawngte' huh ngetna awging Pasian in a za hi.
  </para>
  <para style="p">
    <verse number="29" style="v" />“Pasian in bangmah hih het kei ta leh zong, kuamah in Pasian mawhsak theilo ding hi. Amah in hong maingat hetkei taleh zong, kuamah in bangmah cihthei tuanlo ding hi.
  </para>
  <para style="p">
    <verse number="30" style="v" />Migilote hong uksak taleh zong, tua panin suahtakna ding kuamah in vaihawm zolo ding hi.
  </para>
  <para style="p">
    <verse number="31" style="v" />“Job aw, Pasian' tungah na khialhnate pulakin na khialh nawnlohna ding thu ciam nailo na hi hiam?
  </para>
  <para style="p">
    <verse number="32" style="v" />Pasian in na khialhnate a hong lahna ding ngenin, na gamtatsiat nawnlohna ding ut nai na hi hiam?
  </para>
  <para style="p">
    <verse number="33" style="v" />Pasian nial na hih manin amah in nangma utna a bang hangin hong hihsak ding ahi hiam? Hih thu pen kei' ngaihsut ding hiloin, nangma khensat ding ahi hi. Tu-in nangma ngaihsutna a kician takin hong gen in.
  </para>
  <para style="p">
    <verse number="34" style="v" />“Thu a ngaihsun theite in hih thu man hi, hong cihpih ding uh a, ka thugenna a za mipil peuhmahte in,
  </para>
  <para style="p">
    <verse number="35" style="v" />‘Thu a theilopi-in Job in thu gen a, a thugen peuhmah a khiatna nei omlo hi.
  </para>
  <para style="p">
    <verse number="36" style="v" />Job' thugente khempeuh ngaihsun le uh cin, migilo bangin a kampauna na thei ding uh hi.
  </para>
  <para style="p">
    <verse number="37" style="v" />Amah a khialhna khawl nuam hetlo a, eite khempeuh' mai-ah Pasian simmawhin zahpih bawlgawp hi,’ hong ci ding uh hi,” a ci hi.
  </para>
  <chapter number="35" style="c" />
  <para style="p">
    <verse number="1" style="v" />Tua ciangin Elihu mah in,
  </para>
  <para style="p">
    <verse number="2" style="v" />“Job aw, Pasian' muhna-ah ka paubaang kei hi, na cih ding kilawmlo hi.
  </para>
  <para style="p">
    <verse number="3" style="v" />Pasian kiangah, ka khialh hangin bang phamawh sa na hi hiam? Khialhna ka gamtatloh manin bangmah phattuamna ka ngah kei hi, na cih ding kilawmlo hi.
  </para>
  <para style="p">
    <verse number="4" style="v" />Nang leh na lawmte tungah thu ka hong gen ding hi.
  </para>
  <para style="p">
    <verse number="5" style="v" />“Vantung ento dih un. Meiite bangzah takin sang omto ahi hiam?
  </para>
  <para style="p">
    <verse number="6" style="v" />Mawhna na gamtat manin, Pasian bangmah sukhalo hi. Tampi tak khial talecin zong amah sukha tuan ahi hiam?
  </para>
  <para style="p">
    <verse number="7" style="v" />Na thumanna hangin Pasian in phattuamna ngah ahi hiam? Pasian in nang kiang panin bangmah deihlo hi.
  </para>
  <para style="p">
    <verse number="8" style="v" />Na khialhna hangin na mipihte bek in thuak a, na gamtat hoihna hangin na mipihte bek in phattuamna ngah hi.
  </para>
  <para style="p">
    <verse number="9" style="v" />“Mite in gim a thuak ciangin tau uh a, amaute a honkhia dingin midang khatpeuh a sam uh hi.
  </para>
  <para style="p">
    <verse number="10" style="v" />Lungzin' hun laitakin thahatna a pia, amaute a Piangsak Pasian' lam ngalo uh hi.
  </para>
  <para style="p">
    <verse number="11" style="v" />Eite mipilin a hong bawl, ganhingte leh vasate sangin a pilzaw-in a hong bawl Pasian' lam ngalo uh hi.
  </para>
  <para style="p">
    <verse number="12" style="v" />Amaute migilo mi kihisakte ahih manun, huh ding a nget hangun Pasian in pialo hi.
  </para>
  <para style="p">
    <verse number="13" style="v" />Ngetnget, gengen, a phattuamna bangmah omlo hi. Vanglian Pasian in na mulo, na ngailo hi.
  </para>
  <para style="p">
    <verse number="14" style="v" />“Job aw, nangmah in, ‘Pasian ka mu thei kei a, ahi zongin ka thu ama khutsungah om a, lungduai takin ka ngak niloh hi,’ na ci hi.
  </para>
  <para style="p">
    <verse number="15" style="v" />Pasian in kuamah gim pialo a, khialhna zong thupi ngaihsutlo hi, ci-in na ngaihsun hi.
  </para>
  <para style="p">
    <verse number="16" style="v" />Tua banga kam na paupau a mawknapi hi a, na gen mel zong a thei hetlo na hihna thu a hong kilangsak na hi hi,” a ci hi.
  </para>
  <chapter number="36" style="c" />
  <para style="p">
    <verse number="1" style="v" />Elihu in a thugen zomlai a,
  </para>
  <para style="p">
    <verse number="2" style="v" />“Lungduai takin tawmkhat hong ngailai in. Pasian' tangin ka gen ding thu pawlkhat omlai hi.
  </para>
  <para style="p">
    <verse number="3" style="v" />Kei a hong Piangsak Pasian thuman hi, ci-in kong lahna dingin thu tampi tak kaikhawmin ka hong gen ding hi.
  </para>
  <para style="p">
    <verse number="4" style="v" />Ka thugente khempeuh a khial om hetlo a, na mai-ah thugenpa pen mipil khat ahi hi.
  </para>
  <para style="p">
    <verse number="5" style="v" />“Pasian a thahat mahmah hi napi-in, kuamah simmawhlo hi. Amah in a theihloh bangmah omlo hi.
  </para>
  <para style="p">
    <verse number="6" style="v" />Amah in mimawhte daupaisak lo a, a zawng gimna a thuakte tungah a manin a gamta hi.
  </para>
  <para style="p">
    <verse number="7" style="v" />Amah in thuman mite hu a, kumpi ukna za zong pia a, pahtawina lianpi a ngahsak tawntung hi.
  </para>
  <para style="p">
    <verse number="8" style="v" />Ahi zongin mite sikkol kibulh a, a gamtatnasate hangin gimna a thuak uh leh,
  </para>
  <para style="p">
    <verse number="9" style="v" />Pasian in amau' mawhna leh a kiphatsaknate uh a lakkhia ahi hi.
  </para>
  <para style="p">
    <verse number="10" style="v" />A gamtatsiatna panun a khawlna dingun amau' bil sungah thu a gengen hi.
  </para>
  <para style="p">
    <verse number="11" style="v" />Amaute in Pasian' thu mangin ama na sem le uh amaute nuamsa-in a khan' uh a sau hi.
  </para>
  <para style="p">
    <verse number="12" style="v" />Ahi zongin ama thu mang kei le uh, namsau tawh si ding uh a, misite' gam zuan ding uh hi.
  </para>
  <para style="p">
    <verse number="13" style="v" />“Migilote a hehin nitum uh a, gimna a thuak ciang nangawnun ama huh ding ngenlo uh hi.
  </para>
  <para style="p">
    <verse number="14" style="v" />Amaute khan'sih uh a, a zumhuaipi-in a bei uh hi.
  </para>
  <para style="p">
    <verse number="15" style="v" />Ahi zongin Pasian in gimna tawh mite thuhilh a, khua a phawktheihna dingun gimna a zang ahi hi.
  </para>
  <para style="p">
    <verse number="16" style="v" />Pasian in lungkhamna panin nang hong paikhiatpihin, lungnuam takin nang hong omsak a, na sabuai tungah anlim nono kilui venvan hi.
  </para>
  <para style="p">
    <verse number="17" style="v" />Ahi zongin tu-in na ngah dinga kilawm gimna a thuakta na hi hi.
  </para>
  <para style="p">
    <verse number="18" style="v" />Sumgolh' khemsa-in gamta kei in la, leitung nate' bawlin lam kipialsak kei in.
  </para>
  <para style="p">
    <verse number="19" style="v" />Huh ding na nget hangin a phattuamna om nawnlo a, na hauhna na liatna in hong huh thei nawnlo hi.
  </para>
  <para style="p">
    <verse number="20" style="v" />Mihingte a beimang hun ding, zan khuamial hong tun' hun ding lunggulh kei in.
  </para>
  <para style="p">
    <verse number="21" style="v" />Siatna lamah na kihei khaklohna ding limtakin kidawm in. Na siat khaklohna dingin gimna hong kithuaksak ahi hi.
  </para>
  <para style="p">
    <verse number="22" style="v" />“Pasian a vangliat mahmahna limtakin phawktel in. Pasian pen sia khempeuh lakah sia lianpen ahi hi.
  </para>
  <para style="p">
    <verse number="23" style="v" />Pasian' gamtatzia ding kuamah in sawl theilo a, Pasian gamtatsia hi, ci-in kuamah in zong mawhsak zolo hi.
  </para>
  <para style="p">
    <verse number="24" style="v" />Pasian a nasepna hangin mi khempeuh in a phat tawntung mah bangin nang zong amah phatzaw in.
  </para>
  <para style="p">
    <verse number="25" style="v" />Mi khempeuh in Pasian' sepsate mu uh a, theikim zolo uh ahih manin lamdang a sa uh hi.
  </para>
  <para style="p">
    <verse number="26" style="v" />Pasian a liatna a kicingin i theizo kei a, ama kum phazah zong i simzo kei hi.
  </para>
  <para style="p">
    <verse number="27" style="v" />“Amah in tuipi panin tuite lato a, tua a lak tuite guahtui-in a bawl hi.
  </para>
  <para style="p">
    <verse number="28" style="v" />Amah in meii sung panin guah piangsak a, mihing khempeuh-a' dingin guah a zusak hi.
  </para>
  <para style="p">
    <verse number="29" style="v" />Meiite a pai henhanna hita leh, vanah van a gin'na hita leh kuamah in thei zolo hi.
  </para>
  <para style="p">
    <verse number="30" style="v" />Amah in vantungah khua phiasak a, ahi zongin tuipi thuk sung a mialsak hi.
  </para>
  <para style="p">
    <verse number="31" style="v" />Amah in tu-a bangin mihingte hong vak a, annek ding tampi tak a hong pia ahi hi.
  </para>
  <para style="p">
    <verse number="32" style="v" />Amah in keek thu pia a, a kap nop penpen a kha dingin a sawl hi.
  </para>
  <para style="p">
    <verse number="33" style="v" />Amah a heh ciangin huihpi sam a, vanging pen ama hong paina ding a kitheihna ahi hi.
  </para>
  <chapter number="37" style="c" />
  <para style="p">
    <verse number="1" style="v" />“Hih huihpi in ka dip hong kuasak a, ka dip vana khai hong bangsak hi.
  </para>
  <para style="p">
    <verse number="2" style="v" />Ama kam panin a hong gingkhia hih vanging Pasian' pauna awging, limtakin ngai in.
  </para>
  <para style="p">
    <verse number="3" style="v" />Amah in vanah khua phiasak a, leimong khat pan mong khat dong a taan' hi.
  </para>
  <para style="p">
    <verse number="4" style="v" />Tua ciangin a vanglian vanging, ama awging hong kiza a, tua hun sungteng mahin khua a phiaphia hi.
  </para>
  <para style="p">
    <verse number="5" style="v" />Pasian' sawlna tawh na lamdangpipi piang a, eite' theih zawhloh thute a hong piang hi.
  </para>
  <para style="p">
    <verse number="6" style="v" />Amah in leitungah vuk a kia dingin sawl a, guah tampi tak a zusak hi.
  </para>
  <para style="p">
    <verse number="7" style="v" />Amah in mihingte a nasep uh khawlsak a, amah a gamtang ahihna a kilangsak hi.
  </para>
  <para style="p">
    <verse number="8" style="v" />Gamsate in a lupna ngei delh uh a, a kua sungah bucip uh hi.
  </para>
  <para style="p">
    <verse number="9" style="v" />Leitaw lam panin guahpi hong zu a, leilu lam panin huihpi hong nung hi.
  </para>
  <para style="p">
    <verse number="10" style="v" />Pasian' husan'na in tuite khalsak a, tui lianpite khalin sik bangin a sak hi.
  </para>
  <para style="p">
    <verse number="11" style="v" />Amah in meiipi nomsak a, meiipi in khua a phiasak hi.
  </para>
  <para style="p">
    <verse number="12" style="v" />Pasian' deihna zui-in a kikhin kawikawi hi. Leitung mun khempeuhah pai-in, Pasian' sawl teng a sem uh hi.
  </para>
  <para style="p">
    <verse number="13" style="v" />Pasian in mihingte gim a piakna ding ahi a, pahtakna a lahna ding ahi zongin, leitungah tu-a bangin a piangsak hi.
  </para>
  <para style="p">
    <verse number="14" style="v" />“Job aw, tawlkhat khawlin ngai in la, Pasian' bawlsa na lamdangte ngaihsun dih in.
  </para>
  <para style="p">
    <verse number="15" style="v" />Pasian in thu pia a, meii lak panin khua a phiatsak theihna na thei hiam?
  </para>
  <para style="p">
    <verse number="16" style="v" />Bangmah in a len lopi-in vantungah meii a omsak theihna, a lamdang hih ama siamna na thei hiam?
  </para>
  <para style="p">
    <verse number="17" style="v" />Leitaw lam huihpi nasia takin a nun' laitakin na puan sungah khua-ul kai-in na om hi.
  </para>
  <para style="p">
    <verse number="18" style="v" />Limlang bangin a sak mahmah van peekpi ama hih bangin zalzo na hi hiam?
  </para>
  <para style="p">
    <verse number="19" style="v" />Pasian kiangah ka gen ding uh hong hilh in. A hawmpi-in ka om uh a, ka gen ding uh omlo hi.
  </para>
  <para style="p">
    <verse number="20" style="v" />Pasian tawh kiho theihna ding ka ngen kei ding hi. Kei hong suksiatna dingin kei kipia ding ka hi hiam?
  </para>
  <para style="p">
    <verse number="21" style="v" />“Tawlkhat sung khuavak kimu vetlo a, guah leh meii in a liah hi. Tua ciangin huih hong nungin tuate khempeuh a mutsiang hi.
  </para>
  <para style="p">
    <verse number="22" style="v" />Kham meel khuavak leilu lam pan hong taang a, Pasian' minthan'na pen zahtakna tawh kidimsak hi.
  </para>
  <para style="p">
    <verse number="23" style="v" />Pasian vanglian mahmah a, eite' theihzawh hilo hi. Amah thuman mahmah a, thutang takin na a sem hi.
  </para>
  <para style="p">
    <verse number="24" style="v" />Tua ahih manin mi khempeuh in amah a zahtakna, mipil a kisate amah in a donlohna, lamdangsak ding hilo hi.” a ci hi.
  </para>
  <chapter number="38" style="c" />
  <para style="p">
    <verse number="1" style="v" />Tua ciangin huihpi lak panin { Topa } in Job tungah thu hong gen a,
  </para>
  <para style="p">
    <verse number="2" style="v" />“Kei' pilna a nial dingin nang kua na hi hiam? Thu na theihlohlam a kilangsak na hi bek hi.
  </para>
  <para style="p">
    <verse number="3" style="v" />Kipasalsakin dingto in la, kong thudot dingte hong dawng in.
  </para>
  <para style="p">
    <verse number="4" style="v" />Leitung ka bawl laitakin nang om na hi hiam? Thei kisa na hih leh tua thu hong gen in.
  </para>
  <para style="p">
    <verse number="5" style="v" />Bangcia-in golsak ding cih kua in seh ahi hiam? Kua in a golna ding zah khau khai ahi hiam? Hihte khempeuh thei kisa na hi hiam?
  </para>
  <para style="p">
    <verse number="6" style="v" />Leitung a pua khuampite bang tungah kiphut ahi hiam? Kua in leitung a bulpi phut ahi hiam?
  </para>
  <para style="p">
    <verse number="7" style="v" />Tua ni-in zingsang aksite in la sa khawm uh a, Pasian' tapate lungdamin a kiko uh hi.
  </para>
  <para style="p">
    <verse number="8" style="v" />“Lei sung panin tuipi hong suahkhiat laitakin, tua tuipi a khaktan ding kongpi kua in na khak ahi hiam?
  </para>
  <para style="p">
    <verse number="9" style="v" />Meii tawh tuipi a tuamcippa, khuamial tawh a vialcippa keimah ka hi hi.
  </para>
  <para style="p">
    <verse number="10" style="v" />Tuipi gamgi ding ciamteh sakin, ama huangsung ding bekah ka omsak hi.
  </para>
  <para style="p">
    <verse number="11" style="v" />Tuipi kiangah, ‘Hih ciang bek na pai ding a, hih banah na kin nawn kei ding hi. Na tuihualte hih ciang bek pai ding hi,’ ka ci hi.
  </para>
  <para style="p">
    <verse number="12" style="v" />Job aw, nangmah in, ‘Tuni-in khua vak in,’ ci-in na nuntak sung tawntung thu pia ngei na hi hiam?
  </para>
  <para style="p">
    <verse number="13" style="v" />Zing khuavak in leitung a mongin manin, a kawma bu migilote a sin'khiat ding, thu pia thei ngei na hi hiam?
  </para>
  <para style="p">
    <verse number="14" style="v" />Khuavak in mualleguamte kilangkhia sak a, puan a tonin a kikoih tawh a kibatna a kilangsak hi.
  </para>
  <para style="p">
    <verse number="15" style="v" />Migilote-a' dingin sun khuavak taanglua a, siatna a gamtatna ding uh a khamcip hi.
  </para>
  <para style="p">
    <verse number="16" style="v" />“Tuipi sungtawng tuinakah pai ngei na hi hiam? Tuipi nuai lei tam tungah lam pai ngei na hi hiam?
  </para>
  <para style="p">
    <verse number="17" style="v" />Misite' gam khuamial kongkhakpi, mi khatpeuh in nang hong lak ngei ahi hiam?
  </para>
  <para style="p">
    <verse number="18" style="v" />Leitung bangcia lian ding cih na thei hiam? Hih thute thei na hih leh hong dawng in.
  </para>
  <para style="p">
    <verse number="19" style="v" />“Leitung khuavak hong kipatkhiatna mun ahi a, leitung khuamial hong kipatna mun ahi zongin, thei na hi hiam?
  </para>
  <para style="p">
    <verse number="20" style="v" />Nangmah in amau' omna mun ciangdong va thei a, tua ciangdongah va kha kik ngei na hi hiam?
  </para>
  <para style="p">
    <verse number="21" style="v" />Na nuntakna sawtta a, leitung a pian'in nang suakkhin na hih teh tua thute khempeuh thei mah ni teh!
  </para>
  <para style="p">
    <verse number="22" style="v" />“Vuk a kikoihna munah nang va lut ngei a, gial a kikhopna mun va mu ngei na hi hiam?
  </para>
  <para style="p">
    <verse number="23" style="v" />Tuate, lungkham huna ding, gal om hun cianga dingin ka koihcing ahi hi.
  </para>
  <para style="p">
    <verse number="24" style="v" />Leitung nitaang a hong suahkhiatna mun ahi a, nisuahna huihpi hong kipatna mun ahi zongin, va tung ngei na hi hiam?
  </para>
  <para style="p">
    <verse number="25" style="v" />“Kua in guahzukna ding tui lampi bawlsak a, keek' lampi ding sialsak ahi hiam?
  </para>
  <para style="p">
    <verse number="26" style="v" />Mihing omlohna mun leilakah, kua in guah zusak ahi hiam?
  </para>
  <para style="p">
    <verse number="27" style="v" />Lopate a po theihna dingin lei keu-in a sak bekbakte kua in tui buak ahi hiam?
  </para>
  <para style="p">
    <verse number="28" style="v" />Guah in pa nei ahi hiam? Daitui in pa nei ahi hiam?
  </para>
  <para style="p">
    <verse number="29" style="v" />Kua' sung panin tuikhal hong piangkhia a, kua' sung panin vana vukte hong suak ahi hiam?
  </para>
  <para style="p">
    <verse number="30" style="v" />Tua tuite suang bangin sak a, tuipi tui teng khalcip hi.
  </para>
  <para style="p">
    <verse number="31" style="v" />“Vana om Seguk henkop thei a, Zawlzawng a kikhihna phel thei na hi hiam?
  </para>
  <para style="p">
    <verse number="32" style="v" />Ama hun hunin aksite lam lak thei a, Khawlei-uikai a paina ding lampi lak thei na hi hiam?
  </para>
  <para style="p">
    <verse number="33" style="v" />Vana om nate' zuih ding ngeina bawlsak thei a, lei-a om nate' zuih ding ngeina bawl thei na hi hiam?
  </para>
  <para style="p">
    <verse number="34" style="v" />“Vana om meiite in guah hong zuksakna ding nangmah in sawl na hi hiam?
  </para>
  <para style="p">
    <verse number="35" style="v" />‘Khua phia in,’ ci-in thu pia lecin, ‘Nong sawl bangin phia ning,’ hong ci ding ahi hiam?
  </para>
  <para style="p">
    <verse number="36" style="v" />Nail gun a khan' ding a thei gun vapite kua in hilh a, guahzuk ding a thei akluite, kua in hilh ahi hiam?
  </para>
  <para style="p">
    <verse number="38" style="v" />Leivuite khalcipin, leitang a sak ciangin, meiite thu pia-in vana tuibemte a hong dingin kua in pilna nei ahi hiam?
  </para>
  <para style="p">
    <verse number="40" style="v" />“Humpinelkai leh a note leihawm sungah bu-in, a kua sung uhah lumin ngakin a om laitakun, a an ding uh zon'sak thei a, a note' gilkialna vahsak thei na hi hiam?
  </para>
  <para style="p">
    <verse number="41" style="v" />Va-akte a gilkialin leng kawikawi-in, a note in an duhin kei tungah hong nget ciangun, tua va-akte an a piapa kua ahi hiam?
  </para>
  <chapter number="39" style="c" />
  <para style="p">
    <verse number="1" style="v" />“Sathakte a suah hun ding thei ngei na hi hiam? Sakhite a suah laitakin nau va dom ngei na hi hiam?
  </para>
  <para style="p">
    <verse number="2" style="v" />Tuate a ni ciamtehin, a suah hun ding uh thei na hi hiam?
  </para>
  <para style="p">
    <verse number="3" style="v" />A no suak dingin lei-ah a bawhsuk hun laitak thei na hi hiam?
  </para>
  <para style="p">
    <verse number="4" style="v" />A note gamlakah khangin, a nute kiang pan paikhia-in ciahkik nawnlo uh hi.
  </para>
  <para style="p">
    <verse number="5" style="v" />“Kua in gam-late tungah suahtakna pia ahi hiam? Kua in khahin a ut utin vaksak ahi hiam?
  </para>
  <para style="p">
    <verse number="6" style="v" />Amau' omna dingin gamlak ka pia a, bangmah a po zawhlohna zanglei-ah ka tengsak hi.
  </para>
  <para style="p">
    <verse number="7" style="v" />Gamlumna mun khuapite tawh a kigamla-ah om uh a, kuamah in zualsak zolo a, na semsak zolo uh hi.
  </para>
  <para style="p">
    <verse number="8" style="v" />Mualte tungah an zongin vak kawikawi uh a, nektheih ding singkung lopa a hing peuhpeuh zuan kawikawi uh hi.
  </para>
  <para style="p">
    <verse number="9" style="v" />“Gambawngtal in nangma na hong sem ding ahi hiam? Na ganbukah gambawngtal hong giak nuam ding ahi hiam?
  </para>
  <para style="p">
    <verse number="10" style="v" />Nangmah in khauhual tawh khihzo ding a, na lo-ah na lokhawhna leeng kaisakzo ding na hi hiam?
  </para>
  <para style="p">
    <verse number="11" style="v" />Nasem dingin a hat mahmah hangin, nangma na hong sepsak dingin lamen ngam na hi hiam?
  </para>
  <para style="p">
    <verse number="12" style="v" />Lo-a na anpiangte hong kaihkhop sakin, na ancilna-ah an hong khawm dingin um na hi hiam?
  </para>
  <para style="p">
    <verse number="13" style="v" />“Vasa-kalaohte in a kha uh bangzah takin nawh zap thei ahi hiam! Ahi zongin gun vapi bangin vasa-kalaoh leng theilo hi.
  </para>
  <para style="p">
    <verse number="14" style="v" />Vasa-kalaoh in leilakah a tui nusia a, a tuite a luumsak dingin leilak a ap hi.
  </para>
  <para style="p">
    <verse number="15" style="v" />Mi khatpeuh in a khe tawh a tuite a sikkhap khak ding, gamsa khatpeuh in a sikkhap khak ding, phawk khollo hi.
  </para>
  <para style="p">
    <verse number="16" style="v" />A tuite ama-a' bangin ngaihsun khollo a, ka gimnate a mawkna suakkha ding hi, ci-in lunghimawh lo hi.
  </para>
  <para style="p">
    <verse number="17" style="v" />Amah a hai-in a bawlpa ama tungah pilna a guan'lopa keimah ka hi hi.
  </para>
  <para style="p">
    <verse number="18" style="v" />Ahi zongin a tai ciangin sakol sangin hatzaw hi.
  </para>
  <para style="p">
    <verse number="19" style="v" />“Job aw, sakolte a hatsakpa nang na hi hiam? Sakol zaangmul a posakpa nang na hi hiam?
  </para>
  <para style="p">
    <verse number="20" style="v" />Sakolte kauphe bangin diangsak thei-in, mite' kihtak dingin phitsak thei na hi hiam?
  </para>
  <para style="p">
    <verse number="21" style="v" />Amaute in lawpna tawh a khe-un lei khuat uh a, a thaneih khempeuh uh tawh galsungah a diang uh hi.
  </para>
  <para style="p">
    <verse number="22" style="v" />Amaute in launa meel bangmah theilo uh a, namsau kihta-in nungkik cih zong omlo hi.
  </para>
  <para style="p">
    <verse number="23" style="v" />Amaute' tungah a tuang mite' galhiam, lum leh teite a te zalzal hi.
  </para>
  <para style="p">
    <verse number="24" style="v" />Lawp mahmahna tawh sakolte in mainawt uh a, peengkul a kitum ciangin omkhong theilo uh hi.
  </para>
  <para style="p">
    <verse number="25" style="v" />Peengkul a kitum ciangin ham hathat uh a, gal mai a tun' ma-un gal gimnam za uh a, galkapmangte' thupiakna awging a za uh hi.
  </para>
  <para style="p">
    <verse number="26" style="v" />“Simbung in a kha zalin leitaw lamah a leen'theihna ding nangma kiang panin hong sin ahi hiam?
  </para>
  <para style="p">
    <verse number="27" style="v" />Muvanlai in sang leen'in mualtungah bu a tomna ding nang' thupiakna hong ngak ahi hiam?
  </para>
  <para style="p">
    <verse number="28" style="v" />Suangpi dawnah bu bawl a, suangheeng kawmte phualpi-in nei hi.
  </para>
  <para style="p">
    <verse number="29" style="v" />Tua lai mun panin khuadak kawikawi a, manin a nek ding an a gal et hi.
  </para>
  <para style="p">
    <verse number="30" style="v" />Gan sihna kimkotah musanete kikhawm uh a, a note in sasi a dawn uh hi,” a ci hi.
  </para>
  <chapter number="40" style="c" />
  <para style="p">
    <verse number="1" style="v" />Tua ciangin { Topa } in Job kiangah,
  </para>
  <para style="p">
    <verse number="2" style="v" />“Job aw, nangmah in Vanglian Pasian nong dem hi. Tu-in khawl ding na hiam, ahih kei leh keima thugen nong dawng ding hiam?” a ci hi.
  </para>
  <para style="p">
    <verse number="3" style="v" />Tua ciangin Job in dawng a,
  </para>
  <para style="p">
    <verse number="4" style="v" />“{ Topa } aw, ka haipau kha hi. Hong bangci dawn' theih ding ka hi hiam? Tu-a kipanin ka pau nawn kei ding hi.
  </para>
  <para style="p">
    <verse number="5" style="v" />Ka gen dinga kilawm zahval genkha ka hih manin, tu-a kipanin ka pau nawn het kei ding hi,” a ci hi.
  </para>
  <para style="p">
    <verse number="6" style="v" />Tua ciangin huihpi sung panin { Topa } in Job tungah thu genkik a,
  </para>
  <para style="p">
    <verse number="7" style="v" />“Kipasalsakin dingto in la, ka thudotnate hong dawng in.
  </para>
  <para style="p">
    <verse number="8" style="v" />Kei a thutang loin hong seh a, nang thutang kisa-in kei hong mawhsak na hi hiam?
  </para>
  <para style="p">
    <verse number="9" style="v" />Kei zahin nang hat na hi hiam? Kei' awging zahin nang-a' gingzo ding ahi hiam?
  </para>
  <para style="p">
    <verse number="10" style="v" />Na ngap nak leh na minthan'na ding leh na kihihsak theihna dingin tu-in hong kipan in la, minthan'na leh minliatna ngah ta in.
  </para>
  <para style="p">
    <verse number="11" style="v" />A kiphasak mite en in la, na hehna tawh amaute niamkhiat gawp in.
  </para>
  <para style="p">
    <verse number="12" style="v" />Mi kiphasakte en in la, amaute niamkhiat gawp in. Migilote khempeuh a omna mun munah tuancil in.
  </para>
  <para style="p">
    <verse number="13" style="v" />Amaute khempeuh lei sungah phumcip in la, misite' gamsungah amaute khihcip in.
  </para>
  <para style="p">
    <verse number="14" style="v" />Tua bangin na hihzawh nak leh nang a hong phat masa penpa, nang a gualzopa na hihna thu a hong phawk masa penpa ka hi ding hi.
  </para>
  <para style="p">
    <verse number="15" style="v" />“Tui-sakol ganhing golpi ngaihsun dih in. Amah leh nang a piangsakpa keimah ka hi hi. Amah in bawngtal bangin lopa bek mah ne a,
  </para>
  <para style="p">
    <verse number="16" style="v" />ahi zongin ama pum sungah bangzah hatna om a, bangzahta-in a sazang khauh ahi hiam?
  </para>
  <para style="p">
    <verse number="17" style="v" />Ama mei, taamtak sing bangin khauhin tal po veva a, a khe-a a sazangte hat pha mahmah hi.
  </para>
  <para style="p">
    <verse number="18" style="v" />Ama guhte sumngo bangin khauh a, ama khete sikzawl bangin a khauh hi.
  </para>
  <para style="p">
    <verse number="19" style="v" />“Ganhing khempeuh lak pan a lamdang pen hi a, amah a Piangsakpa bek mah in amah a zozo ahi hi.
  </para>
  <para style="p">
    <verse number="20" style="v" />Gamsate omna mualtung panin ama an ding lopa kipuak hi.
  </para>
  <para style="p">
    <verse number="21" style="v" />Amah lingkung nuai-ah lum a, nawng sunga pumpeeng lakah a bu hi.
  </para>
  <para style="p">
    <verse number="22" style="v" />Lingkungte leh lui gei-a gialhek kungte in ama-a' ding nilim piangsak hi.
  </para>
  <para style="p">
    <verse number="23" style="v" />Amah in gun tuikhangte kihta hetlo a, tuikhang in ama maitang a nawkgawp hangin nuamtakin omthei veve hi.
  </para>
  <para style="p">
    <verse number="24" style="v" />Kua in ama mit tawsakin manzo ding ahi hiam? Kua in a nakpheh-ah khau vawhzo ding ahi hiam?
  </para>
  <chapter number="41" style="c" />
  <para style="p">
    <verse number="1" style="v" />“Ngasa siahna sikkawi tawh Awle manzo ding a, khauhual khat tawh a leii henzo ding na hi hiam?
  </para>
  <para style="p">
    <verse number="2" style="v" />A nakpheh-ah khau vawhzo ding a, a khaguh-ah sikkawi bulhzo ding na hiam?
  </para>
  <para style="p">
    <verse number="3" style="v" />Amah in na khahna ding hong thum ding a, na hehpihna ding hong ngen ding ahi hiam?
  </para>
  <para style="p">
    <verse number="4" style="v" />Na sila ahi tawntung dingin nangma tungah thu hong ciam ding ahi hiam?
  </para>
  <para style="p">
    <verse number="5" style="v" />Na nasem numeite na mawlpih bangin mawlpihzo ding a, vasa khawi bangin bawlzo ding na hi hiam?
  </para>
  <para style="p">
    <verse number="6" style="v" />Ngasa bengte in lei dingin hong deek ding a, sa zuakte in zuak dingin a sa sem ding ahi hiam?
  </para>
  <para style="p">
    <verse number="7" style="v" />Ngasa khawhna teipi tawh a vun khawhletzo ding a, teipi lingnei tawh a lutang khawhletzo ding na hi hiam?
  </para>
  <para style="p">
    <verse number="8" style="v" />Khatvei sukhin lecin na hihkik nawn kei ding a, tua na sutna thu na mangngilh nawn kei ding hi.
  </para>
  <para style="p">
    <verse number="9" style="v" />“Awle a mu mi peuhmah lau-in lei-ah a puk uh hi.
  </para>
  <para style="p">
    <verse number="10" style="v" />Awle a heh ciangin kihtakhuai mahmah a, ama omna mai-ah kuamah om ngamlo hi.
  </para>
  <para style="p">
    <verse number="11" style="v" />Leitunga om mihingte lakah Awle a suk manin a sihlawhlo kua om ahi hiam?
  </para>
  <para style="p">
    <verse number="12" style="v" />“Awle khete, a guh a taang, a thahatna ziate genloin ka om thei kei hi.
  </para>
  <para style="p">
    <verse number="13" style="v" />Kua in ama puan tungnung hawkkhiatsak zo a, a sik puanpi sunletzo ahi hiam?
  </para>
  <para style="p">
    <verse number="14" style="v" />A kihtakhuai a hate a kam sungah om ahih manin, kua in ama kam phensak ngam ahi hiam?
  </para>
  <para style="p">
    <verse number="15" style="v" />A nungzang sukah a lipte lum bangin kithuapsuk cinten a, suang bangin sakin kimatcip bikbek ciat hi.
  </para>
  <para style="p">
    <verse number="16" style="v" />Tua lipte khatlekhat kithuapcip bikbek ahih manin, khatlekhat kikalah huih nangawn thawl zolo hi.
  </para>
  <para style="p">
    <verse number="17" style="v" />Tuate kinak mat lua ahih manin, bangmah in phelkhia zolo hi.
  </para>
  <para style="p">
    <verse number="18" style="v" />Amah a hetchiai ciangin mei-ek bangin taang zaizai a, a mittangte nisuak bangin a taang hi.
  </para>
  <para style="p">
    <verse number="19" style="v" />A kam panin mei kuangkhia a, mei-ek leengkhia zaizai hi.
  </para>
  <para style="p">
    <verse number="20" style="v" />A nak panin meikhu suak a, selkeu khu tawh kibang hi.
  </para>
  <para style="p">
    <verse number="21" style="v" />Ama husan'na in mei tawhkuang a, ama kam panin meikuang a suakkhia hi.
  </para>
  <para style="p">
    <verse number="22" style="v" />A ngawng zong thakhauh mahmah ahih manin, a gim thei hetlo thatang a nei ahi hi.
  </para>
  <para style="p">
    <verse number="23" style="v" />A vun tung khempeuh a nipna mun mahmah omlo a, sik peek bangin a sak kim hi.
  </para>
  <para style="p">
    <verse number="24" style="v" />A lungsim in suangtum bangin kihtak khat zong neilo a, an gawina suang bangin sakin do lah neilo hi.
  </para>
  <para style="p">
    <verse number="25" style="v" />Amah hong kithawi ciangin mi thahat pente nangawn lau a, kihta mahmah uh ahih manin cihna ding theiloin a om uh hi.
  </para>
  <para style="p">
    <verse number="26" style="v" />Namsau tawh a kisut hangin bunzo vetlo a, teipi leh thaltangte in zong bunzo tuan hetlo hi.
  </para>
  <para style="p">
    <verse number="27" style="v" />Ama-a' dingin sikte, buhkung bangin nip a, sumngote nangawn sing muatsa bang lel hi.
  </para>
  <para style="p">
    <verse number="28" style="v" />Amah khua a phawksakzo ding, thaltang omlo a, suang tawh a kiden' ciangin anvai them tu bang lel hi.
  </para>
  <para style="p">
    <verse number="29" style="v" />Ama-a' dingin molhtum pen buhkung bang hi lel a, teipi tawh a kikhawh ciangin a nuihsan lel hi.
  </para>
  <para style="p">
    <verse number="30" style="v" />A khecinte, beelpei kitamte tawh kibang a, lam a pai ciangin leilak kuikek gawp hi.
  </para>
  <para style="p">
    <verse number="31" style="v" />Amah in tuipi tokin beel sunga tuiso bangsakzo a, sathau sa sunga tui tu bangin tuipi phuansak zaizai zo hi.
  </para>
  <para style="p">
    <verse number="32" style="v" />A painasa khempeuhah tuihual om dandan a, tuipi phuansak pheuphau hi.
  </para>
  <para style="p">
    <verse number="33" style="v" />Amah tehpih theih ding leitungah bangmah omlo a, bangmah kihtak a nei hetlo ganhing ahi hi.
  </para>
  <para style="p">
    <verse number="34" style="v" />Amah in a kihtakhuai ganhing a kihisak pente nangawn nuai-et lai a, amah pen gamsa khempeuh' kumpi ahi hi,” a ci hi.
  </para>
  <chapter number="42" style="c" />
  <para style="p">
    <verse number="1" style="v" />Tua ciangin Job in { Topa } dawng a,
  </para>
  <para style="p">
    <verse number="2" style="v" />“{ Topa } aw, vangliatna khempeuh na neihna, na hihnop khempeuh na hih theihna thu ka thei hi.
  </para>
  <para style="p">
    <verse number="3" style="v" />Kei bangmah a theilo kimlai, ‘Bang hangin ka pilna hong dem ngam na hi hiam?’ na hong ci hi. Keimah in ka tel zawhloh thute, kei-a' dingin a lamdanglua thu a gengen ka hi hi.
  </para>
  <para style="p">
    <verse number="4" style="v" />Thu na gen laitakin ka na ngaihna ding, na thugente kong dawn' ding, na hong gen hi.
  </para>
  <para style="p">
    <verse number="5" style="v" />Nidangin mi' gensawn bekin nang ka hong thei a, tu-in keima mit mahmah tawh nang ka hong mu ta hi.
  </para>
  <para style="p">
    <verse number="6" style="v" />Tua ahih ciangin tu-in ka paunasate khempeuh hangin ka maizum mahmah a, tu-in vutlevai khu-in nakpi takin ka kisik hi,” a ci hi.
  </para>
  <para style="p">
    <verse number="7" style="v" />{ Topa } in hih thute khempeuh Job tungah a gen khit ciangin, Teman khua mi Elifaz kiangah, “Ka nasempa Job bangin, keima thu na gen ding uh a kilawm bangin genlo na hih manun, nang leh na lawmte gel tungah ka heh hi.
  </para>
  <para style="p">
    <verse number="8" style="v" />Tu-in bawngtal sagih leh tuutal sagih la-in Job kiangah paipih un la, note-a' dingin biakpiakna-in nei un. Job in note-a' dingin thu hong ngetsak ding a, keimah in ama thungetna ka pia ding hi. Note' haina zahin kong minsiasak kei ding hi. Note in Job' gen bangin keima thu a manin na gen kei uh hi,” a ci hi.
  </para>
  <para style="p">
    <verse number="9" style="v" />Tua ahih ciangin { Topa' } sawl bangin Elifaz, Bildad, leh Zofar gamta uh a, { Topa } in Job' thungetna a pia hi.
  </para>
  <para style="p">
    <verse number="10" style="v" />Job in a lawm thumte-a' ding thu a ngetsak khit ciangin, { Topa } in Job citheisak kik a, nidanga a neih ngeizah nihin neihsa lamsa a guan' hi.
  </para>
  <para style="p">
    <verse number="11" style="v" />Tua ciangin Job' sanggam pasalte, a sanggam numeite, leh a lawm ngeite a inn-ah hong hawh uh a, a inn-ah pawi bawlin lungdamin a omkhawm uh hi. { Topa } in ama tungah a tun'sak gimnate hangin a khasiatpihnate uh genin a hanthawn uh hi. Amaute in sum leh kham zungbuh khat ciat tawh va pha uh hi.
  </para>
  <para style="p">
    <verse number="12" style="v" />Tua thamloin { Topa } in Job' nuntakna a masa lam sangin a nunung lamah thupha limpiak zaw hi. Job in tuu tul sawm leh tul li, kalaoh tul guk, bawngtal kap tul khat, leh la a pi tul khat a nei hi.
  </para>
  <para style="p">
    <verse number="13" style="v" />Amah in tapa sagih leh tanu thum neikik a,
  </para>
  <para style="p">
    <verse number="14" style="v" />a tanu upa pen Jemimah phuak a, a nihna Keziah phuak a, a tum pen Kerenhappuk a phuak hi.
  </para>
  <para style="p">
    <verse number="15" style="v" />Job' tanute zahin a melhoih leitungah numei dang khat zong omlo a, a pa un a sanggam pasalte uh tawh a kibangin gamh a luahkhawmsak hi.
  </para>
  <para style="p">
    <verse number="16" style="v" />Hih hun khit ciangin Job kum za leh kum sawmli sung nungta lai a, a tute ciang bek hiloin a tu-sawnsawn ciangdong zong a mu hi.
  </para>
  <para style="p">
    <verse number="17" style="v" />Tua khit ciangin a khan'khinin a teeksih ta hi.
  </para>
</usx>